Kapitel 1   Anvendelsesområde Kapitel 2   Den bidragspligtige kommune Kapitel 3   Kommunens bidrag til a-dagpengene Kapitel 4   Oplysninger til brug for beregningen af kommunens bidrag Kapitel 5   Opgørelse af kommunens bidrag Kapitel 6   Regnskabsregistrering i Arbejdsmarkedsstyrelsen Kapitel 7   Ændringer i tekniske specifikationer Kapitel 8   Overgangsordning Kapitel 9   Ikrafttræden mv.
Bekendtgørelse om kommunernes medfinansiering af arbejdsløshedsdagpenge og befordringsgodtgørelse til de forsikrede ledige I medfør af § 82 a, stk. 6, i lov om arbejdsløshedsforsikring m.v., jf. lovbekendtgørelse nr. 975 af 26. september 2008, som ændret ved lov nr. 482 af 12. juni 2009, og § 109, stk. 2, i lov om en aktiv beskæftigelsesindsats, jf. lovbekendtgørelse nr. 938 af 25. september 2009, som ændret ved lov nr. 483 af 12. juni 2009, fastsættes efter forhandling med Beskæftigelsesrådet:1) Kapitel 1 Anvendelsesområde § 1. Kommunerne skal bidrage til finansieringen af statens udgifter til arbejdsløshedsdagpenge (a-dagpenge) og befordringsgodtgørelse.
Stk. 2. I denne bekendtgørelse fastsættes regler for forvaltningen og opkrævningen af kommunernes bidrag og kommunernes og arbejdsløshedskassernes (a-kassernes) opgaver i forbindelse hermed.
Videre fastsættes betingelserne og dokumentationen for beregningen af bidraget.
 § 2. Den enkelte kommune skal bidrage til udgifterne til a-dagpenge, der udbetales af en a-kasse til ledige a-dagpengemodtagere med ophold i kommunen.
 Stk. 2. Den enkelte kommune skal også bidrage til statens udgifter til befordringsgodtgørelse, der udbetales af en a-kasse til ledige med ophold i kommunen.
 Stk. 3. Kommunerne skal ikke bidrage til a-dagpenge til personer, der er omfattet af artikel 69 og artikel 71 i forordning (EØF) 1408/71.
Stk. 4. Kommunerne skal ikke bidrage, hvis udbetalingen af a-dagpenge eller befordringsgodtgørelse er sket med urette.
Det gælder, uanset om det fejludbetalte beløb skal betales tilbage af a-kassen eller den ledige.
Kommunen skal heller ikke bidrage, hvis a-dagpenge eller befordringsgodtgørelse er udbetalt med rette, men a-kassen mister retten til refusion på grund af fejl i a-kassens sagsbehandling.
Definitioner § 3. Ved en a-dagpengeuge forstås i denne bekendtgørelse ugen fra mandag - søndag.
Stk. 2. Ved en a-dagpengemåned forstås i denne bekendtgørelse den 4 eller 5 ugers periode, der begynder mandagen efter den næstsidste søndag i den ene måned og slutter den næstsidste søndag i den næste måned.
Efter § 46, stk. 1, i lov om arbejdsløshedsforsikring m.v. kan direktøren for Arbejdsdirektoratet ændre en a-dagpengemåned, når særlige forhold taler for det.
Stk. 3. Ved aktive timer forstås i denne bekendtgørelse timer i en a-dagpengeuge, hvor den ledige deltager i tilbud, jf. kapitel 10 og 11 i lov om en aktiv beskæftigelsesindsats.
Ved passive timer forstås timer i en a-dagpengeuge, hvor den ledige modtager a-dagpenge og ikke deltager i tilbud.
Ved passive timer med ret og pligt forstås timer i en a-dagpengeuge, hvor den ledige har ret og pligt til at være i tilbud, men ikke er i tilbud, eller tilbuddet ikke har det foreskrevne omfang og varighed.
 Stk. 4. Ved opholdskommune forstås i denne bekendtgørelse den kommune, hvor den ledige har sin bopæl eller sædvanligvis opholder sig, jf. reglerne i kapitel 3 i lov om retssikkerhed og administration på det sociale område (retssikkerhedsloven) og de regler, der er fastsat med hjemmel heri.
Stk. 5. Ved karensperiode forstås i denne bekendtgørelse en periode med udbetaling af a-dagpenge som, jf. arbejdsløshedsforsikringslovens § 82 a, stk. 4, ikke skal indgå i kommunernes medfinansiering.
Ved opgørelsen af karensperioden medregnes uger med a-dagpenge efter den seneste indplacering i en a-dagpengeperiode.
Kapitel 2 Den bidragspligtige kommune § 4. Bidraget til udgifterne til a-dagpenge for en uge skal betales af den kommune, der ved starten af a-dagpengeugen er den lediges opholdskommune, jf. § 3, stk. 4.
 Stk. 2. Bidraget til udgifterne til befordringsgodtgørelse skal betales af den kommune, der ved starten af a-dagpengemåneden er den lediges opholdskommune, jf. § 3, stk. 4.
Kommunens ansvar § 5. Den enkelte kommune har ansvaret for, at bidraget for den ledige, der har ophold i kommunen i en given a-dagpengeuge beregnes og opgøres.
Det sker på baggrund af oplysninger fra kommunen og a-kasserne.
 Stk. 2. Kommunen har ansvaret for, at data om aktiveringsforløb, som skal indgå i grundlaget for beregningen af bidraget, er afstemt med data i kommunens sags- og økonomisystemer.
 Stk. 3. Kommunen er videre ansvarlig for at indberette bidragets størrelse og beregning til staten og løbende at korrigere opgørelsen for fejl og reguleringer.
 Stk. 4. Kommunen skal kunne dokumentere regnskabsmaterialet, herunder beregningsgrundlag på individniveau og de relevante data og opgørelser, som er nødvendige for sags- og økonomirevisionen og økonomistyringen i stat og kommune.
Stk. 5. Kommunen skal opbevare regnskabsmateriale, herunder beregningsgrundlag på individniveau og de relevante data og opgørelser i overensstemmelse med Indenrigs- og Socialministeriets Budget og regnskabssystem for kommuner.
Kommunen skal dog opbevare regnskabsmaterialet mindst 260 uger efter den a-dagpengeuge, hvor a-dagpengeudbetalingen fandt sted.
 Stk. 6. Inden kommunen skifter databehandler, har kommunen pligt til at sikre, at den nye databehandler får adgang til det fornødne datagrundlag for at foretage en fortsat korrekt beregning, herunder efterregulering, af medfinansieringsbeløbet.
Digital løsning § 6. Kommunen har pligt til at sikre, at data, jf. § 5, behandles og udveksles digitalt.
Stk. 2. Inden en digital løsning sættes i drift, skal kommunalbestyrelsen sikre, at der foreligger en uafhængig revisorerklæring om, at det pågældende system fungerer i et edb-miljø med en tilfredsstillende system- og datasikkerhed, og at de interne kontroller i systemerne sikrer en fuldstændig og nøjagtig behandling af godkendte transaktioner og beregning af medfinansieringsbidraget i overensstemmelse med reglerne i denne bekendtgørelse.
Efter udarbejdelsen skal kommunen sende en kopi af erklæringen til Arbejdsmarkedsstyrelsen, inden den digitale løsning sættes i drift.
Stk. 3. Revisorerklæringen skal udarbejdes hvert år.
Det skal fremgå af revisors beretning om revision af kommunens regnskaber, jf. bekendtgørelse om statsrefusion og tilskud, samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder, om revisorerklæringen er udarbejdet og om gennemgangen har givet anledning til bemærkninger.
Kapitel 3 Kommunens bidrag til a-dagpengene § 7. Kommunen skal bidrage til finansieringen af a-dagpenge udbetalt efter §§ 52 a og 52 e samt § 55, stk.1 og 2, i lov om arbejdsløshedsforsikring m.v.
 Stk. 2. Bidraget efter stk. 1 er:
 1) 25 pct. af udgifterne til a-dagpenge, når den ledige deltager i tilbud omfattet af kapitel 10 og 11 i lov om en aktiv beskæftigelsesindsats (aktive timer).
 2) 50 pct. af udgifterne til a-dagpengene, når den ledige ikke deltager i tilbud (passive timer), jf. dog litra c.
 3) Hvis tilbud efter reglerne i kapitel 16 i lov om en aktiv beskæftigelsesindsats ikke påbegyndes rettidigt eller ikke har det foreskrevne omfang og varighed (passive timer med ret og pligt), udgør bidraget fra 3. januar 2011 dog 100 pct. af udgifterne til a-dagpenge for de timer, som ikke er omfattet af tilbuddet.
 Stk. 3. Bidraget beregnes af udbetalte a-dagpenge før skat, men efter fradrag for ATP-bidrag og særlig pensionsopsparing (SP).
Karensperioder § 8. Kommunen skal ikke bidrage til udgifterne til a-dagpenge, jf. § 7, der er udbetalt for de sammenlagt første 4 uger efter et medlems indplacering i en a-dagpengeperiode, jf. §§ 53 og 54 i lov om arbejdsløshedsforsikring m.v.
I 2010 skal kommunen dog ikke bidrage for de første 18 uger.
I 2011 skal kommunen ikke bidrage for de første 12 uger og i 2012 ikke for de første 8 uger.
 Stk. 2. Karensperioderne efter stk.1 opgøres på grundlag af uger, hvori der er udbetalt a-dagpenge.
 Stk. 3. Karensperioderne efter stk.1 finder anvendelse fra mandag i uge 1 i det pågældende kalenderår.
Kommunens bidrag til befordringsgodtgørelse § 9. Kommunen skal bidrage til finansieringen af udgifterne til befordringsgodtgørelse, der fra 1. januar 2010 udbetales af en a-kasse.
Det gælder befordringsgodtgørelse som udbetales efter § 82 i lov om en aktiv beskæftigelsesindsats og regler fastsat i kapitel 11 i Arbejdsmarkedsstyrelsens bekendtgørelse om en aktiv beskæftigelsesindsats.
 Stk. 2. Bidraget efter stk. 1 udgør 50 pct. af statens udgifter til befordringsgodtgørelse.
 Stk. 3. Bidraget beregnes af statens udgifter til befordringsgodtgørelse opgjort før skat.
Kapitel 4 Oplysninger til brug for beregningen af kommunens bidrag § 10. Opgørelsen af bidraget sker på baggrund af oplysninger på individniveau fra a-kasserne og kommunerne.
 Stk. 2. De tekniske specifikationer, hvorefter oplysningerne skal indberettes, kan ændres efter forudgående drøftelse mellem Arbejdsmarkedsstyrelsen, KMD EDI-service, de kommunale databehandlere, KL, Arbejdsløshedskassernes Samvirke og ASE.
Oplysninger fra a-kasserne om udbetalte a-dagpenge og befordringsgodtgørelse § 11. A-kasserne skal til brug for opgørelsen af bidraget oplyse antallet af timer med a-dagpenge og a-dagpengeudgiften for hver uge i den seneste a-dagpengemåned.
Også uger i karensperioden skal indberettes.
 Stk. 2. A-kassen skal indberette følgende om a-dagpengeudgifter:
 1) Dataleverandør.
 2) A-kassenummer.
 3) Transaktionstype.
4) CPR.
Nr.
 5) A-dagpengemåned.
 6) Leverancenummer.
 7) År-Ugenummer.
 8) Valutakode.
 9) A-dagpengeudgift før skat men efter fradrag for ATP og SP.
 10) Samlet timetal.
 11) Dato for seneste indplacering i a-dagpengesystemet.
 12) Dato for næstsidste indplacering i a-dagpengesystemet.
 12) Første udbetalingsdato.
 13) Tidsstempling.
 Stk. 3. Hvis seneste indplacering i a-dagpengeperioden er før 1. januar 2010 indberettes endvidere:
 1) Antal a-dagpengeuger før 2010 med a-dagpenge eller aktiveringsydelse efter seneste indplacering.
 § 12. A-kasserne skal til brug for opgørelsen af bidraget oplyse om udbetalt befordringsgodtgørelse i den seneste a-dagpengemåned.
 Stk. 2. A-kasserne skal indberette følgende om udgifter til befordringsgodtgørelse:
 1) Dataleverandør.
 2) A-kassenummer.
 3) Transaktionstype.
4) CPR.
Nr.
 5) A-dagpengemåned og år.
 6) Leverancenummer.
 7) År-Ugenummer.
 8) Valutakode.
 9) Befordringsgodtgørelse før skat.
 10) Første udbetalingsdato.
 11) Tidsstempling.
§ 13. A-kasserne skal indberette oplysninger om udbetalte a-dagpenge efter fradrag af ATP og SP og befordringsgodtgørelse.
Indberetningen kan ske parallelt med indberetningen til SKB (Statens Koncern Betalinger) og skal udtrækkes fra samme datagrundlag som indberetningen til SKB.
Indberetningen skal opfylde regnskabslovens krav til dokumentation og transaktionsspor.
Indberetningen skal ske til a-kassens EDI-postkasse (tidligere AT&T postkasse-serveren). Oplysningerne skal senest være indberettet til postkassen den næstsidste bankdag i måneden kl. 16.00. Oplysningerne kan indberettes løbende.
Stk. 2. KMD EDI-service, der har driftsansvaret for a-kassernes EDI-postkasser, er umiddelbart herefter forpligtet til at flytte datasættet til samtlige databehandlere, der er registreret hos KMD EDI-service som kommunal databehandler af a-kasse-oplysninger.
Forudsætningen for overflytning af data til de kommunale databehandlere er, at disse har indgået aftale med KMD EDI-service om dataudvekslingen.
Afvisning af a-kassedata § 14. Hvis indberetningen efter §§ 11-12 ikke leveres korrekt, afvises transaktionen fra kommunens databehandler overfor a-kassen, og der vedhæftes følgende oplysninger:
 1) Fejlkoder.
 2) Afvisningsgrund.
 3) Tidsstempling.
 Stk. 2. A-kassen skal aflevere de korrigerede oplysninger til a-kassens EDI-postkasse igen, jf. §§ 11 -12. Modtages oplysningerne senere end fristen i § 13, stk. 1, indgår de i opgørelsen for den følgende a-dagpengemåned.
Efterregulering af a-kassernes indberetninger § 15. A-kassernes indberetninger efter §§ 11- 12 kan efterreguleres.
Stk. 2. Reguleringen kan skyldes for høje eller for lave udbetalinger.
Det kan også skyldes, at udbetalingen af a-dagpenge eller befordringsgodtgørelse er sket med urette, jf. § 2, stk. 4.
 § 16. Reguleringen, jf. § 15, skal ske efter erstatningsprincippet, således at den nyeste indberetning gælder.
Stk. 2. Ved efterreguleringen skal a-kassen aflevere oplysningerne, jf. § 11, stk. 2 og 3, og § 12, stk. 2, til a-kassens EDI-postkasse.
Der skal herudover vedhæftes følgende oplysninger:
 1) Reguleringskode.
 Stk. 3. Indberetninger om reguleringer af udbetalinger med urette, skal ske ved førstkommende datakørsel efter, at a-kassen træffer afgørelse om fejludbetalingen.
Stk. 4. Hvis a-dagpenge eller befordringsgodtgørelse er udbetalt med urette, men ikke skal betales tilbage af medlemmet, skal a-kassen aflevere oplysninger herom til Arbejdsdirektoratet i den form, Arbejdsdirektoratet pålægger a-kassen at aflevere i.
Arbejdsdirektoratet indberetter efterreguleringen til EDI-postkassen.
 Stk. 5. Hvis den ledige flytter mellem to kommuner, er det den lediges opholdskommune i den uge, som efterreguleringen vedrører, der er ansvarlig for beregning og eventuel udligning vedrørende en efterregulering, jf. § 4.
Forældelse af a-kassernes reguleringer § 17. A-kassernes efterreguleringer, jf. § 16, kan ske til og med 260 uger efter den uge udbetalingen vedrører.
Oplysninger om aktiveringsforløb fra kommunen § 18. Kommunen skal til brug for opgørelsen af bidraget anvende oplysninger om alle aktiveringsforløb omfattet af kapitel 10 og 11 i lov om en aktiv beskæftigelsesindsats.
Det gælder aktiveringsforløb, som er afsluttet i a-dagpengemåneden eller er i gang i den sidste uge af a-dagpengemåneden.
Stk. 2. Kommunen skal indberette følgende på hvert CPR.
Nr.:
 1) Dataleverandør.
 2) Kommunenummer.
 3) Transaktionstype.
 4) A-dagpengemåned og år.
 5) Leverancenummer.
6) CPR.
Nr.
 7) GUID (et unikt nummer for en aktivitet).
 8) Aktivitets startdato.
 9) Aktivitets slutdato.
 10) Ugentlig gennemsnitlig timetal - timer.
 11) Ugentlig gennemsnitlig timetal - minutter.
 12) Område.
 13) Tidsstempling.
 Stk. 3. Oplysningerne efter stk. 2 skal udtrækkes digitalt via kommunens fagsystemer.
 Stk. 4. Kommunen skal videregive oplysningerne efter stk. 2 digitalt til sin databehandler, der forestår opgørelsen af kommunens bidrag til a-dagpenge og befordringsgodtgørelse.
 Stk. 5. Oplysningerne skal være kommunens databehandler i hænde senest den næstsidste bankdag i måneden, kl. 16.00.
Afvisning af kommunens data § 19. Hvis indberetningen efter § 18 ikke leveres korrekt, afvises transaktionen over for kommunen, og der vedhæftes følgende oplysninger:
 1) Fejlkode.
 2) Afvisningsgrund.
 3) Tidsstempling.
 Stk. 2. Kommunen skal fremsende de korrigerede oplysninger igen, jf. § 18 stk. 2. Modtages oplysningerne senere end fristen i § 18, stk. 5, indgår de i opgørelsen for den følgende a-dagpengemåned.
Efterregulering af kommunens indberetninger § 20. Kommunens indberetninger efter § 18 kan efterreguleres.
Reguleringen skal ske efter erstatningsprincippet, således at den nyeste indberetning gælder.
Ved efterreguleringen skal kommunen indberette oplysninger, jf. § 18 stk. 2. Der skal herudover vedhæftes følgende oplysninger:
 1) Reguleringskode.
 Stk. 2. Hvis den ledige flytter mellem to kommuner, er det den lediges opholdskommune i den uge, som efterreguleringen vedrører, der er ansvarlig for beregning og eventuel udligning vedrørende en efterregulering, jf. § 4.
Forældelse af kommunens reguleringer § 21. Kommunens efterreguleringer, jf. § 20, kan ske til og med 260 uger efter den a-dagpengeuge, hvor a-dagpengeudbetalingen fandt sted.
Kapitel 5 Opgørelse af kommunens bidrag § 22. Kommunen skal opgøre bidraget efter §§ 7 - 9 pr. uge og afregne til staten månedsvis.
 Stk. 2. Kommunens databehandler modtager a-kassernes oplysninger og kommunernes oplysninger, jf. kapitel 4. Databehandleren indhenter den sidste bankdag i måneden oplysninger fra CPR om den lediges registrering af bopæl i CPR pr. uge, jf. § 4. På det grundlag beregner kommunens databehandler den enkelte kommunes månedlige bidrag.
 Stk. 3. Kommunens databehandler skal indberette:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
 6) Månedligt bidragsbeløb.
 7) Opgørelsestidspunkt.
 Stk. 4. Indberetningen efter stk. 3 skal ske elektronisk til Indenrigs- og Socialministeriets refusionsenhed senest kl.10.00 den 1. bankdag i måneden efter opgørelsen.
 Stk. 5. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen, de kommunale databehandlere og Indenrigs- og Socialministeriets refusionsenhed.
Overførsel af kommunens bidrag § 23. Indenrigs- og Socialministeriets refusionsenhed modtager oplysningerne efter § 22, stk. 3, og foretager en betalingsoverførsel ved at trække det månedlige bidrag på den enkelte kommunes konto i Offentlig BetalingsSystem (OBS) og indsætte beløbet på Arbejdsmarkedsstyrelsens konto.
Det sker den 1. bankdag i måneden efter opgørelsen.
Stk. 2. Når betalingen, jf. stk. 1 er gennemført, skal Indenrigs- og Socialministeriets refusionsenhed sende en kvittering digitalt til kommunens databehandler.
Kvitteringen skal indeholde:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
 6) Betalt bidragsbeløb.
 7) Opgørelsestidspunkt.
 Stk. 3. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen, de kommunale databehandlere og Indenrigs- og Socialministeriets refusionsenhed.
Kapitel 6 Regnskabsregistrering i Arbejdsmarkedsstyrelsen § 24. Til brug for Arbejdsmarkedsstyrelsens registrering af kommunens bidrag i statsregnskabet skal den enkelte kommune indberette følgende oplysninger:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
 6) Bidragsbeløb 25 pct.
 7) Bidragsbeløb 50 pct.
 8) Bidragsbeløb 100 pct.
 9) Bidragsbeløb befordringsgodtgørelse.
 10) Kørselstidspunkt.
 Stk. 2. Indberetninger, jf. stk. 1, skal ske digitalt til Arbejdsmarkedsstyrelsen den 1. bankdag i måneden efter opgørelsen.
 Stk. 3. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen og de kommunale databehandlere.
Regnskabsopfølgning i Arbejdsmarkedsstyrelsen § 25. Til brug for Arbejdsmarkedsstyrelsens regnskabsopfølgning skal den enkelte kommune indberette følgende oplysninger:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
5) CPR.
Nr.
 6) A-dagpengeuge.
 7) Valutakode.
 8) A-dagpengebeløb.
 9) Timetal samlet.
 10) Timer i aktivering.
 11) Rettidighedskode.
12) Dagpengebeløb i karensperioden (a-dagpenge hvor bidragsbeløb er 0 pct.) 13) Beregningsgrundlag for bidragsbeløb 25 pct.
 14) Beregningsgrundlag for bidragsbeløb 50 pct.
 15) Beregningsgrundlag for bidragsbeløb 100 pct.
 16) Beregningsgrundlag for befordringsgodtgørelse.
 17) Efterreguleringskode.
 18) Kørselstidspunkt.
 Stk. 2. Indberetninger jf. stk. 1, skal ske digitalt til Arbejdsmarkedsstyrelsen den 1. bankdag i måneden efter opgørelsen.
 Stk. 3. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen og de kommunale databehandlere.
Bogføring i kommunen § 26. Til brug for kommunens bogføring skal kommunens databehandler give den enkelte kommune følgende oplysninger:
 1) Betalingsmåned og år.
 2) Samlet beløb - 25 pct. bidrag.
 3) Samlet beløb - 50 pct. bidrag.
 4) Samlet beløb - 100 pct. bidrag.
 5) Samlet beløb - befordringsgodtgørelse.
Dokumentation i kommunen § 27. Til brug for regnskabsopfølgningen skal den enkelte kommune kunne fremlægge følgende oplysninger på individ­niveau:
 1) Kommunenr.
2) CPR.
Nr.
 3) Uge nr.
 4) A-dagpengebeløb samlet.
 5) Timer samlet.
 6) Timer i aktivering.
 7) Bidragsbeløb 0 pct.
 8) Bidragsbeløb 25 pct.
 9) Bidragsbeløb 50 pct.
 10) Bidragsbeløb 100 pct.
 11) Bidragsbeløb befordringsgodtgørelse.
 12) Efterreguleringskode.
 13) Betalingsmåned og år.
Kapitel 7 Ændringer i tekniske specifikationer § 28. Ændringer i de tekniske specifikationer vil efter forudgående drøftelse, jf. § 10, stk. 2, § 22, stk. 5, § 23, stk. 3, § 24, stk. 3, og § 25, stk. 3, blive varslet overfor a-kasserne, kommunernes databehandlere m.v. senest 3 måneder før idriftsættelse.
I tilfælde af lov- eller bekendtgørelsesændringer, som har betydning for de oplysninger, som skal indberettes, kan varslet dog være kortere.
Årsopgørelse i kommunen § 29. Efter regnskabsårets afslutning udarbejder kommunen en samlet opgørelse over kommunens medfinansiering til brug for revisionen, jf. § 30.
Revision § 30. Reglerne om revision og kontrol af kommunerne i kapitel 11 og 14 i bekendtgørelse om statsrefusion og tilskud samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder finder tilsvarende anvendelse ved registreringer og beregninger til brug for opgørelse af kommunernes bidrag.
 Stk. 2. Revisionen påser, at opgørelsen af kommunernes medfinansiering af a-dagpenge og befordringsgodtgørelse foretages i overensstemmelse med § 82 a i lov om arbejdsløshedsforsikring m.v. og § 109, stk. 2, i lov om en aktiv beskæftigelsesindsats og denne bekendtgørelse.
 § 31. Reglerne i Arbejdsdirektoratets bekendtgørelse om revision af de anerkendte a-kasser finder også anvendelse ved registreringer og indberetninger fra a-kasserne til brug for opgørelsen af kommunernes bidrag.
Kapitel 8 Overgangsordning § 32. Hvis kommunens databehandler ikke har etableret en funktionsdygtig digital løsning eller datagrundlaget ikke kan leveres, opgør Arbejdsmarkedsstyrelsen vederlagsfrit efter hver a-dagpengemåned kommunens bidrag til a-dagpengene som a-conto betaling.
 § 33. Kommunens a-conto bidrag beregnes af Arbejdsmarkedsstyrelsen på baggrund af:
 1) Aktiveringsdata fra kommunen som danner grundlag for Arbejdsmarkedsstyrelsens bestandsstatistik vedrørende aktivering af a-dagpengemodtagere.
 2) Oplysninger fra a-kasserne om udbetalte a-dagpenge således som de på beregningstidspunktet fremgår i Register for Arbejdsmarkedet (RAM).
 3) Oplysninger fra CPR om den lediges registrering af bopæl ved starten af en a-dagpengeuge.
Stk. 2. A-dagpengebeløb i RAM korrigeres for ATP-bidrag inden a-conto bidragene beregnes.
Bestemmelserne i §§ 3-4 og §§ 7-8 finder tilsvarende anvendelse ved beregningen og opkrævningen af a-conto bidrag.
 Stk. 3. Statens udgifter til befordringsgodtgørelse indgår ikke ved beregningen af a-conto bidrag.
 Stk. 4. Ved beregningen af a-conto bidrag indgår perioder med aktiveringsydelse ikke ved opgørelse af karensperiode efter § 8.
 Stk. 5. Arbejdsmarkedsstyrelsen indberetter kommunens månedlige a-conto bidrag til Indenrigs- og Socialministeriets refusionsenhed, som trækker bidraget på kommunens konto i OBS og indsætter beløbet på Arbejdsmarkedsstyrelsens konto.
 Stk. 6. A-conto bidragene trækkes på kommunens konto i OBS på den første bankdag i den anden måned efter den måned, hvor a-dagpengemåneden sluttede.
 Stk. 7. Kommunen underrettes via betalingsadvisering (posteringstekst) i OBS om det månedlige a-conto bidrag.
 § 34. Kommunerne og a-kasserne er forpligtet til fra 1. januar 2010 at opbygge det nødvendige datagrundlag for at bidraget kan genberegnes korrekt.
Stk. 2. Når den digitale løsning, jf. § 6, er klar, er kommunen forpligtet til at foretage en genberegning af kommunens samlede bidrag til a-dagpenge og befordringsgodtgørelse fra ordningens ikrafttræden i den digitale løsning.
Genberegningen skal ske på baggrund af oplysninger på individniveau, jf. kapitel 4. Der skal ske efterregulering af kommunens a-conto betaling således, at kommunen herefter har betalt det genberegnede bidrag til a-dagpenge og bidraget af statens udgifter til befordringsgodtgørelse.
Genberegningen og efterreguleringen til og med den dagpengeperiode, der ophører næstsidste søndag i juni, skal dog senest finde sted 1. juli 2010.
 Stk. 3. Indenrigs- og Socialministeriets refusionsenhed gennemfører reguleringerne ved at trække eller tilbageføre forskellen mellem a-conto bidraget og det genberegnede bidrag på den enkelte kommunes konto i OBS og indsætte eller trække på Arbejdsmarkedsstyrelsens konto.
Kapitel 9 Ikrafttræden mv.
 § 35. Bekendtgørelsen træder i kraft den 1. januar 20102).
 Stk. 2. Bekendtgørelsen har for a-dagpenge virkning fra den 4. januar 2010, jf. dog stk. 3.
 Stk. 3. Ved opgørelsen af karensperioden efter § 8 indgår også uger efter seneste indplacering i a-dagpengeperioden med a-dagpenge eller aktiveringsydelse før 4. januar 2010, jf. dog § 33, stk. 4.
 Stk. 4. Bidraget til statens udgifter til befordringsgodtgørelse, jf. § 4, stk. 2, udbetalt i uge 01 - 03 2010 skal betales af den kommune, der mandag i uge 01 2010 er den lediges opholdskommune.
 Stk. 5. Afleveringsfristen i § 13, stk. 1, er 25. februar 2010, kl. 16.00, for oplysninger om a-dagpengeugerne 01 - 07 2010 og for oplysninger om befordringsgodtgørelse udbetalt til og med uge 07 i 2010.
 Stk. 6. Afleveringsfristen i § 18, stk. 5, er 25. februar 2010, kl. 16.00, for oplysninger om aktiveringsforløb i a-dagpengeugerne 01 - 07 2010.
 Stk. 7. Fristen for indberetning af data til Indenrigs- og Socialministeriets refusionsenhed efter § 22, stk. 4, er dog 1. marts 2010 kl. 10.00.
 Stk. 8. Indenrigs- og Socialministeriets refusionsenhed foretager det første træk af det månedlige bidrag på kommunernes konti i OBS, jf. § 23, stk. 1, den 1. marts 2010.
Arbejdsmarkedsstyrelsen, den 14. december 2009 Marie Hansen / Søren Tingskov 1) Fra den 1. oktober 2009 har Beskæftigelsesministeriet fået en ny organisering, der betyder, at kompetencen til at fastsætte regler i medfør af § 82 a, stk. 6, i lov om arbejdsløshedsforsikring m.v. er overgået fra Arbejdsdirektoratet til Arbejdsmarkedsstyrelsen.
 2) Der udarbejdes en vejledning til bekendtgørelsen.
