 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse af butikslærlinge inden for papirhandlerbranchen,  

 og som er bindende for fagets læremestre.
Lærermesteren skal drage omsorg for, at lærlingen får en alsidig og  

 grundig oplæring i faget.
Den praktiske og teoretiske uddannelse skal normalt  

 gives samtidig, således at lærlingen gradvis får kendskab til samtlige de  

 discipliner, oplæringen tager sigte på, og således at disse discipliner gøres  

 aktuelle og interessebefordrende for derved at lette tilegnelsen af den  

 undervisning, der gives i handelsskolen.
 Oplæringen skal i det omfang, virksomhedens organisation giver mulighed  

 derfor, omfatter følgende punkter:
 1. Varekundskab.
 Papirkundskab (såvel skrive- og trykpapir som emballagepapir). (kendskab  

 til kontorartikler, skrivemateriel, regnestokke, kontormaskiner  

 (skrivemaskiner og regnemaskiner), fotoartikler eller andre beslægtede varer.  

 Brug af kataloger, prøvesamlinger og prislister.
 2. tryksager og protokoller m.m.
 Kendskab til de forskellige arter af tryk, måltagning, liniering og  

 indbinding (herunder bogbinding), føring af arbejdsbog og kalkulation.
 3. Ekspedition (salg).
 Kundebetjening ved disk, telefonekspedition, ekspedition af skriftlige  

 ordre, korrekt og forsvarligt indpakning af varer.
 4. Forsendelse.
 Udskrivning af nødvendige papirer til forsendelse af varer med post, bane,  

 skib, luftfartøj eller fragtmand i den udstrækning, disse forsendelsesmåder  

 forekommer.
 Udskrivning af debet- og kreditsedler, fakturaer og kvitteringer.
 5. Disponering.
 Ordreudskrivning og opøvelse i vareindkøb efter forretningens behov.
 6. Varebehandling.
 Kontrollering, kalkulation og mærkning af varer.
 7. Reklame og propaganda.
 Pyntning af forretningens diske, montre, facadeskabe og vinduer,  

 skilteskrivning, cirkulæreudsendelser, egne salgsbreve og anden reklame.
 Lærlingerådet, den 16. november 1963.
