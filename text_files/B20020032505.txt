Bekendtgørelse om tilskud til  

 udarbejdelse af grønne  

 regnskaber for jordbrugsbedrifter I medfør af § 2, stk. 2, § 3, § 16, stk. 1, § 17, stk. 2, § 18,  

 stk. 1 og 3, § 19, stk. 1, 2 og 4, § 20, stk. 1, § 22, § 24, stk. 1, § 26,  

 stk. 2, og § 27 i lov nr. 338 af 17. maj 2000 om støtte til udvikling  

 af landdistrikterne (landdistriktsstøtteloven) fastsættes:
Kapitel 1 Ordningens indhold § 1. Tilskud kan inden for de på de  

 årlige finanslove afsatte rammer efter ansøgning ydes til ejere  

 og forpagtere af jordbrugsbedrifter til udarbejdelse af grønne  

 regnskaber for jordbrugsbedriften.
 Stk. 2. Grønne regnskaber skal udarbejdes i  

 overensstemmelse med bestemmelserne i §§ 15-17.
Kapitel 2 Definitioner Jordbrugsbedrift, regnskabsår og tilsagnsperiode § 2. Ved en jordbrugsbedrift forstås i denne  

 bekendtgørelse en driftsenhed, som anvendes til landbrug, skovbrug,  

 gartneri, frugtplantage, planteskole eller lignende jordbrugsvirksomhed.  

 Driftsenheden kan omfatte både ejede og forpagtede arealer.  

 Driftsenhedens arealer kan være med landbrugspligt efter reglerne i  

 landbrugsloven eller uden landbrugspligt.
§ 3. Ved et regnskabsår forstås i  

 denne bekendtgørelse et regnskabsår for grønne  

 regnskaber.
Regnskabsåret omfatter perioden 1. januar til og med 31.  

 december.
§ 4. Ved en tilsagnsperiode forstås i denne  

 bekendtgørelse en periode, for hvilken der skal udarbejdes  

 grønne regnskaber for bedriften.
Perioden er på 5  

 sammenhængende regnskabsår og begynder den 1. januar efter  

 ansøgningsfristen.
 Stk. 2. Ved et tilsagnsår forstås et  

 regnskabsår inden for tilsagnsperioden.
Kapitel 3 Administration Myndigheder § 5. Direktoratet for FødevareErhverv  

 træffer afgørelser efter denne bekendtgørelse.
 Stk. 2. Afgørelse om dispensation fra § 14, stk.  

 1, træffes af amtsrådet.
 § 6. Direktoratet for FødevareErhverv  

 foretager kontrol i forbindelse med administrationen efter denne  

 bekendtgørelse.
 Stk. 2. Plantedirektoratet forestår den fysiske  

 kontrol.
 Stk. 3. Til brug for den i stk. 1-2 nævnte kontrol  

 indhentes fornødne oplysninger fra andre myndigheder.
 Stk. 4. Plantedirektoratet overfører til  

 Direktoratet for FødevareErhverv oplysninger vedrørende  

 overtrædelse af de i § 12, stk. 2, nr. 1-7, omhandlede krav til god  

 landbrugspraksis.
 Stk. 5. Konstateres der faktiske forhold i forbindelse  

 med kontrollen, der har betydning for overholdelse af kravene til god  

 landbrugspraksis, jf. § 12, underretter Direktoratet for  

 FødevareErhverv og Plantedirektoratet de myndigheder, der har ansvaret  

 for kontrollen af disse bestemmelser.
 Stk. 6. De kontrollerende myndigheder udøver de i  

 landdistriktsstøttelovens § 20, stk. 2 og 3, jf. lovens § 2, stk. 1,  

 nr. 4, litra a, nævnte beføjelser.
Det rådgivende udvalg for miljøvenlige  

 jordbrugsforanstaltninger § 7. Det rådgivende udvalg for  

 miljøvenlige jordbrugsforanstaltninger, jf. bekendtgørelse om  

 tilskud til miljøvenlige jordbrugsforanstaltninger, rådgiver  

 Direktoratet for FødevareErhverv om forhold af væsentlig  

 betydning for udarbejdelse af grønne regnskaber for  

 jordbrugsbedrifter.
Ansøgning § 8. Ansøgning om tilskud indgives til  

 Direktoratet for FødevareErhverv på skemaer, der fås ved  

 henvendelse til direktoratet.
 Stk. 2. Ansøgning kan indgives fra den 1. juni og  

 skal være Direktoratet for FødevareErhverv i hænde senest  

 den 31. august.
 § 9. Hvis ansøgningen kan  

 imødekommes, meddeler Direktoratet for FødevareErhverv tilsagn  

 om tilskud.
Stk. 2. Direktoratet for FødevareErhverv kan  

 prioritere ansøgningerne på grundlag af en vurdering af de  

 miljømæssige effekter.
Ansøgningerne prioriteres i  

 øvrigt på grundlag af datoen for modtagelsen af  

 ansøgningen i Direktoratet for FødevareErhverv, således  

 at tidligere modtagne ansøgninger går forud for senere.
 Stk. 3. Der kan efter denne bekendtgørelse ikke  

 meddeles mere end ét tilsagn om tilskud til en ansøger.
Kapitel 4 Betingelser for tilskud Ansøger, jordbrugsbedriften og god  

 landbrugspraksis § 10. Ansøger skal drive jordbrugsbedriften  

 i tilsagnsperioden.
§ 11. På ansøgningstidspunktet skal  

 jordbrugsbedriften 1)	udgøre mindst 5,0 hektar og 2)	have et arbejdskraftbehov på mindst 833 timer pr. år  

 opgjort efter normtimesatser, jf. bilag 1 og stk. 2.
 Stk. 2. For produktioner, der ikke er nævnt i bilag  

 1, fastsætter Direktoratet for FødevareErhverv  

 normtimesatser.
 Stk. 3. Stk. 1 og § 11, stk. 1, i bekendtgørelse  

 nr. 422 af 24. maj 2001 om tilskud til udarbejdelse af grønne  

 regnskaber for jordbrugsbedrifter finder ikke anvendelse ved ansøgning  

 om overførsel af et tilsagn om tilskud til en ny ejer eller bruger og  

 dennes bedrift, jf. dog § 27.
§ 12. Det er en betingelse for tilsagn om tilskud,  

 at ansøgeren i den planperiode, der er afsluttet forud for  

 ansøgningsperiodens begyndelse, jf. § 8, stk. 2, har opfyldt kravene  

 til god landbrugspraksis for bedriften.
Ved planperiode forstås en  

 planperiode for mark- og gødningsplan samt gødningsregnskab,  

 jf. lov nr. 472 af 1. juli 1998 om jordbrugets anvendelse af gødning  

 og om plantedække, som ændret ved lov nr. 455 af 7. juni 2001 og  

 lov nr. 1085 af 19. december 2001.
 Stk. 2. Ved god landbrugspraksis forstås:
1)	at forbruget af kvælstof ikke har oversteget  

 jordbrugsbedriftens kvote for kvælstof, jf. kapitel 2 i lov nr. 472 af  

 1. juli 1998, 2)	at der har været etableret plantedække i  

 overensstemmelse med kapitel 3 i lov nr. 472 af 1. juli 1998, 3)	at der er blevet udarbejdet markplan i overensstemmelse med § 21 i  

 lov nr. 472 af 1. juli 1998, 4)	at der er udarbejdet gødningsplan og udarbejdet samt indsendt  

 gødningsregnskab i overensstemmelse med §§ 21-22 i lov nr. 472 af 1.  

 juli 1998, 5)	at der har været udlagt efterafgrøder i  

 overensstemmelse med regler fastsat i medfør af § 18, stk. 2, i lov  

 nr. 472 af 1. juli 1998, jf. for så vidt angår planperioden  

 2000/2001 § 20 i bekendtgørelse nr. 660 af 4. juli 2000 om jordbrugets  

 anvendelse af gødning og om plantedække i planperioden  

 2000/2001, og for så vidt angår planperioden 2001/2002 § 23 i  

 bekendtgørelse nr. 690 af 17. juli 2001 om jordbrugets anvendelse af  

 gødning og om plantedække i planperioden 2001/2002, 6)	at der har været ført journal over anvendelse af  

 plantebeskyttelsesmidler i overensstemmelse med §§ 1-4 i  

 bekendtgørelse nr. 492 af 7. juni 1994 om sprøjtejournaler og  

 eftersyn af sprøjteudstyr i jordbruget, 7)	at dyreholdet har været i overensstemmelse med § 28 i  

 bekendtgørelse nr. 877 af 10. december 1998 om erhvervsmæssigt  

 dyrehold, husdyrgødning, ensilage m.v., ændret ved  

 bekendtgørelse nr. 677 af 5. juli 2000, 8)	at der har været foretaget kontrol for styrke og tæthed  

 af åbne og lukkede beholdere til flydende husdyrgødning,  

 ensilagesaft eller spildevand i overensstemmelse med § 4, jf. dog § 7, i  

 bekendtgørelse nr. 723 af 12. september 1997 om kontrol af beholdere  

 for flydende husdyrgødning, ensilagesaft eller spildevand, 9)	at der har været foretaget supplerende eftersyn, hvis der ved  

 normaleftersynet konstateres forhold vedrørende beholderens eventuelt  

 manglende styrke og tæthed i overensstemmelse med § 9, jf. dog § 7, i  

 bekendtgørelse nr. 723 af 12. september 1997 om kontrol af beholdere  

 for flydende husdyrgødning, ensilagesaft eller spildevand, 10)	at affaldsprodukter har været opbevaret i overensstemmelse  

 med § 13 i bekendtgørelse nr. 49 af 20. januar 2000 om anvendelse af  

 affaldsprodukter til jordbrugsformål (slambekendtgørelsen), 11)	at der er blevet fremsendt sædskifte- og gødningsplan  

 for jordbrugsbedriften samt kort med angivelse af udspredningsarealer til  

 kommunalbestyrelsen i pågældende kommune, jf. § 16, stk. 1, i  

 bekendtgørelse nr. 49 af 20. januar 2000 om anvendelse af  

 affaldsprodukter til jordbrugsformål (slambekendtgørelsen), samt  

 at tilførslen af affaldsprodukter er sket i overensstemmelse med § 16,  

 stk. 2, i nævnte bekendtgørelse, 12)	at der ikke har været anvendt affaldsprodukter på  

 steder som anført i § 17, stk. 1, i bekendtgørelse nr. 49 af  

 20. januar 2000 om anvendelse af affaldsprodukter til jordbrugsformål  

 (slambekendtgørelsen), og at affaldsprodukter ikke er blevet udbragt  

 på lørdage samt søn- og helligdage på arealer, der  

 ligger nærmere end 200 m fra byzone, sommerhusområder eller  

 områder i landzone, der ved lokalplan er udlagt til boligformål,  

 jf. § 17, stk. 2, i nævnte bekendtgørelse, og 13)	at der i en bræmme på 2 m langs naturlige eller i  

 regionplanen højt målsatte vandløb og søer ikke  

 har været foretaget dyrkning, jordbehandling, plantning,  

 terrænændring, anbringelse af hegn, og opførelse af  

 bygværker, i overensstemmelse med § 69 i lov om vandløb, jf.  

 lovbekendtgørelse nr. 632 af 23. juni 2001.
 § 13. Tilskud kan ikke søges af stat,  

 amtskommuner og primærkommuner.
Sprøjte- og gødningsfrie randzoner § 14. I tilsagnsperioden må der inden for en  

 randzone på 12 meter langs søer over 100 m2 og langs  

 de i regionplanen målsatte vandløb 1)	ikke tilføres gødning udover den gødning, der  

 efterlades af græssende dyr, og 2)	ikke tilføres plantebeskyttelsesmidler med undtagelse af  

 bejdset udsæd og rodhalsbehandlet udplantningsmateriale.
 Stk. 2. Amtsrådet kan i særlige  

 tilfælde dispensere fra forbuddet mod anvendelse af  

 plantebeskyttelsesmidler i stk. 1.
Grønne regnskaber § 15. For hvert af tilsagnsperiodens  

 regnskabsår skal der udarbejdes et grønt regnskab for bedriften.  

 Det grønne regnskab, jf. § 16, skal være udarbejdet senest den  

 1. september efter afslutningen af regnskabsåret.
 Stk. 2. Stk. 1 finder tilsvarende anvendelse for tilsagn  

 om tilskud, der er meddelt i medfør af bekendtgørelse nr. 422  

 af 24. maj 2001 om tilskud til udarbejdelse af grønne regnskaber for  

 jordbrugsbedrifter.
§ 16. Et grønt regnskab skal  

 indeholde 1)	mål på miljøområdet samt plan og status for  

 målopfyldelse, 2)	redegørelse for datagrundlag, regnskabspraksis, areal og  

 produktion m.v., 3)	regnskab for bedriftens anvendelse af næringsstoffer,  

 pesticider og energi m.v., 4)	kort over bedriftens arealer og 5)	ekstern erklæring, jf. § 17.
 Stk. 2. Direktoratet for FødevareErhverv  

 fastsætter omfanget af betingelserne for tilskud i medfør af  

 stk. 1.
§ 17. Den eksterne erklæring skal 1)	være udfærdiget af en særligt sagkyndig, 2)	være baseret på det afsluttede grønne  

 regnskab, 3)	indeholde en vurdering af mål på  

 miljøområdet samt en vurdering af plan og status for  

 målopfyldelse og 4)	attestere om det grønne regnskab er retvisende for bedriften  

 og udarbejdet i overensstemmelse med § 16.
 Stk. 2. Den særligt sagkyndige skal være  

 konsulent ansat i en virksomhed eller forening, der yder rådgivning  

 inden for jordbrugsproduktion.
 § 18. Det grønne regnskab med  

 tilhørende datagrundlag, der vedrører det tilsagnsår, som  

 udbetaling af tilskud sker for, skal opbevares af tilskudsmodtageren i mindst  

 5 år fra udbetalingstidspunktet.
 Stk. 2. En tilsagnsmodtager skal på forlangende  

 indsende det grønne regnskab til Direktoratet for  

 FødevareErhverv.
Kapitel 5 Fastsættelse af tilskud § 19. Det årlige tilskud til udarbejdelse af  

 grønne regnskaber udgør, jf. dog stk. 2 og § 20, 1)	3.000 kr., hvis bedriften den 1. august i tilsagnsåret er  

 under 25,0 hektar, og 2)	6.000 kr., hvis bedriften den 1. august i tilsagnsåret er 25,0  

 hektar eller derover.
Stk. 2. Det årlige tilskud kan ikke overstige et  

 tilsagnsbeløb, der fastsættes til 1)	3.000 kr., hvis bedriften på ansøgningstidspunktet er  

 under 25,0 hektar, og 2)	6.000 kr., hvis bedriften på ansøgningstidspunktet er  

 25,0 hektar eller derover.
 § 20. Det samlede tilskud til miljøvenligt  

 landbrug, jf. kapitel VI i Rådets forordning (EF) nr. 1257/1999, kan  

 ikke overstige de maksimumsbeløb, som årligt kan medfinansieres  

 af Fællesskabet, og som er fastsat i bilaget til Rådets  

 forordning (EF) nr. 1257/1999.
Kapitel 6 Udbetaling af tilskud § 21. Direktoratet for FødevareErhverv  

 udbetaler tilskud én gang årligt.
Stk. 2. Tilskud udbetales senest 3 måneder efter,  

 at Direktoratet for FødevareErhverv har modtaget de i § 24, stk. 1,  

 anførte oplysninger.
Direktoratet for FødevareErhverv kan i  

 særlige tilfælde fravige denne frist.
 Stk. 3. Det er en betingelse for udbetaling af tilskud,  

 at tilskudsmodtageren anviser en konto i et pengeinstitut, hvortil tilskuddet  

 kan overføres.
Kapitel 7 Ændring af tilsagn om tilskud § 22. Tilsagnsbeløbet, jf. § 19, stk. 2,  

 kan efter ansøgning ændres således, at det  

 fastsættes på grundlag af de arealer, der på tidspunktet  

 for ansøgning om ændring drives under bedriften eller som  

 ifølge en indgået aftale om ejer- eller brugerskifte vil blive  

 drevet under bedriften.
 Stk. 2. Ændring af tilsagnsbeløbet får  

 virkning fra begyndelsen af det tilsagnsår, der begynder efter  

 ansøgningstidspunktet.
 Stk. 3. Ansøgning om ændring af  

 tilsagnsbeløbet kan indgives fra den 1. juni og skal være  

 Direktoratet for FødevareErhverv i hænde senest den 31.  

 august.
 § 23. Overgår jordbrugsbedriften til en ny  

 ejer eller bruger, kan tilsagnet uanset bestemmelsen i § 9, stk. 3, efter  

 ansøgning overføres til den nye ejer eller bruger og dennes  

 bedrift med virkning for den resterende del af tilsagnsperioden.
 Stk. 2. Overgår jordbrugsbedriften til en ny ejer  

 eller bruger som en del af dennes bedrift, kan der samtidig med  

 overførslen af tilsagnet og efter ansøgning foretages en  

 ændring af tilsagnsbeløbet således, at det  

 fastsættes på grundlag af de arealer, der på tidspunktet  

 for ansøgning om overførsel af tilsagnet drives under den nye  

 ejers eller brugers bedrift eller som ifølge en indgået aftale  

 om ejer- eller brugerskifte vil blive drevet under bedriften.
 Stk. 3. Ansøgning om overførsel af  

 tilsagnet til en ny ejer eller bruger og dennes bedrift indgives til  

 Direktoratet for FødevareErhverv umiddelbart efter indgåelse af  

 aftalen om ejer- eller brugerskiftet.
Kapitel 8 Underretningspligt § 24. En tilsagnsmodtager skal efter  

 udløbet af et tilsagnsår og udarbejdelsen af det grønne  

 regnskab skriftligt oplyse, om alle betingelser for tilskud er opfyldt.  

 Herudover skal tilsagnsmodtager til brug for fastsættelsen af  

 tilskuddet skriftligt oplyse bedriftens størrelse den 1. august i  

 tilsagnsåret.
Oplysningerne skal være Direktoratet for  

 FødevareErhverv i hænde senest den 1. september efter  

 udløbet af tilsagnsåret.
 Stk. 2. En tilsagnsmodtager skal endvidere på  

 forlangende afgive erklæring til Direktoratet for  

 FødevareErhverv om, hvorvidt betingelserne for tilskud fortsat  

 opfyldes.
 Stk. 3. Stk. 1 finder tilsvarende anvendelse for tilsagn  

 om tilskud, der er meddelt i medfør af bekendtgørelse nr. 422  

 af 24. maj 2001 om tilskud til udarbejdelse af grønne regnskaber for  

 jordbrugsbedrifter.
 § 25. Tilsagnsmodtageren er forpligtet til uden  

 ugrundet ophold skriftligt at give Direktoratet for FødevareErhverv  

 meddelelse om forhold, der kan medføre bortfald eller tilbagebetaling  

 af tilskud.
 Stk. 2. Hvis tilsagnsmodtager ønsker at  

 påberåbe sig de i § 26, stk. 3, nævnte tilfælde af  

 force majeure, er tilsagnsmodtageren forpligtet til skriftligt at give  

 Direktoratet for FødevareErhverv meddelelse herom samt indsende  

 fyldestgørende bevismateriale, senest 10 arbejdsdage efter det  

 tidspunkt, hvor tilsagnsmodtageren er i stand til at gøre det.
Kapitel 9 Bortfald af tilsagn og tilbagebetaling af tilskud § 26. Tilsagn om tilskud bortfalder helt eller  

 delvis, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilsagnsmodtageren tilsidesætter sine pligter efter  

 lovens § 20, stk. 3, jf. lovens § 3, stk. 1, nr. 3, 3)	hvis jordbrugsbedriften overgår til en ny ejer eller bruger,  

 med mindre tilsagnet overføres til den nye ejer eller bruger og dennes  

 bedrift, jf. § 23, 4)	hvis tilsagnsmodtageren ikke opfylder sin underretningspligt efter §  

 24 eller § 25, eller 5)	hvis betingelserne for tilskud ikke opfyldes.
 Stk. 2. I de i stk. 1 nævnte tilfælde kan  

 Direktoratet for FødevareErhverv bestemme, at udbetalte tilskud helt  

 eller delvis skal tilbagebetales med tillæg af renter, som beregnes for  

 det tidsrum, der forløber mellem meddelelsen om  

 tilbagebetalingspligten til tilskudsmodtageren og til tilbagebetaling sker,  

 og med den rentesats, der er fastsat i renteloven.
Stk. 3. Stk. 2 finder normalt ikke anvendelse i  

 tilfælde af force majeure, herunder navnlig 1)	tilskudsmodtagerens død, 2)	tilskudsmodtagerens langvarige uarbejdsdygtighed, 3)	ekspropriation af en væsentlig del af bedriften, hvis en  

 sådan eksproriation ikke kunne forudses ved tilsagnsperiodens  

 begyndelse, 4)	en alvorlig naturkatastrofe, som i væsentlig grad rammer  

 bedriftens landbrugsareal, 5)	ødelæggelse af stalde på bedriften ved  

 ulykkestilfælde eller 6)	en epizooti, der rammer hele tilskudsmodtagerens besætning  

 eller en del af denne.
 Stk. 4. Stk. 2 finder normalt ikke anvendelse i  

 tilfælde af, at ejer- eller brugerforholdet ændres, jf. stk. 1,  

 nr. 3, hvis tilskudsmodtageren ophører endeligt med  

 landbrugsvirksomhed, efter at tre år af tilsagnsperioden er afviklet,  

 og en overførsel af tilsagnet til den nye ejer eller bruger og dennes  

 bedrift, efter Direktoratet for FødevareErhvervs vurdering, ikke er  

 gennemførlig.
§ 27. Tilsagn om tilskud bortfalder endvidere,  

 hvis jordbrugsbedriften den 31. december i et tilsagnsår
udgør under 5,0 hektar.
Tilsagnet bortfalder med virkning  

 fra begyndelsen af det efterfølgende tilsagnsår.
 Stk. 2. Stk. 1 finder tilsvarende anvendelse for tilsagn  

 om tilskud, der er meddelt i medfør af bekendtgørelse nr. 422  

 af 24. maj 2001 om tilskud til udarbejdelse af grønne regnskaber for  

 jordbrugsbedrifter.
 § 28. Tillader Direktoratet for  

 FødevareErhverv, at tilsagnet overføres til en ny ejer eller  

 bruger og dennes bedrift, jf. § 23, og bortfalder tilsagnet herefter, jf. §  

 26, som følge af den nye ejers eller brugers forhold, kan Direktoratet  

 for FødevareErhverv bestemme, at tilskud, der er udbetalt i henhold  

 til tilsagnet inden tilladelse er givet, med tillæg af renter helt  

 eller delvis skal tilbagebetales af den nye ejer eller bruger.  

 Rentetillægget beregnes som anført i § 26, stk. 2.
Kapitel 10 Udelukkelse § 29. Hvis det viser sig, at en urigtig  

 erklæring er afgivet som følge af grov uagtsomhed, udelukkes den  

 pågældende støttemodtager for det pågældende  

 kalenderår fra alle foranstaltninger til udvikling af landdistrikterne,  

 som falder under kapitel VI (Miljøvenligt landbrug) i Rådets  

 forordning (EF) nr. 1257/1999. I tilfælde, hvor en urigtig  

 erklæring er afgivet med forsæt, udelukkes vedkommende tillige  

 for det følgende år.
Kapitel 11 Klageadgang § 30. Direktoratet for FødevareErhvervs  

 afgørelser kan, for så vidt angår retlige  

 spørgsmål, af den, som afgørelsen er rettet til,  

 indbringes for Ministeriet for Fødevarer, Landbrug og Fiskeris  

 departement inden 4 uger efter, at afgørelsen er meddelt den  

 pågældende.
Klagen skal indsendes til Direktoratet for  

 FødevareErhverv.
Stk. 2. Amtsrådets afgørelser kan, for  

 så vidt angår retlige spørgsmål, af den, som  

 afgørelsen er rettet til, påklages til Direktoratet for  

 FødevareErhverv.
Klagefristen er 4 uger fra den dag, afgørelsen  

 er meddelt den pågældende.
Klagen skal indsendes til  

 amtsrådet.
Kapitel 12 Straffebestemmelser § 31. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 eller virksomheden efter lovens § 20, stk. 2, eller 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 13 Ikrafttrædelse § 32. Bekendtgørelsen træder i kraft  

 den 1. juni 2002.
Stk. 2. Bekendtgørelse nr. 422 af 24. maj 2001 om  

 tilskud til udarbejdelse af grønne regnskaber for jordbrugsbedrifter  

 ophæves.
Bekendtgørelse nr. 422 af 24. maj 2001 finder dog  

 fortsat anvendelse for de ansøgninger, der er modtaget i Direktoratet  

 for FødevareErhverv eller amtsrådet inden nærværende  

 bekendtgørelses ikrafttræden, idet dog tillige § 15, stk. 2, §  

 24, stk. 3, og § 27, stk. 2, i nærværende bekendtgørelse  

 finder anvendelse for disse ansøgninger.
Bekendtgørelse nr. 422  

 af 24. maj 2001 finder endvidere fortsat anvendelse for ansøgninger  

 vedrørende dispensation og ændring af tilsagn om tilskud, der er  

 meddelt i medfør af denne bekendtgørelse, idet dog tillige §  

 11, stk. 3, i nærværende bekendtgørelse finder anvendelse  

 for disse ansøgninger.
Ministeriet for Fødevarer, Landbrug og  

 Fiskeri, den 23. maj 2002 Mariann Fischer Boel /Søren Sørensen Bilag 1 Normtimesatser Kornafgrøder m.v., antal timer/ha Areal (ha) 1-9 10-24 25-49 50-99 100- Korn/raps/frø/ærter m.v.  .
25 22 20 16 14 Handelsroer/kartofler .  .
62 47 40 35 35 Foderroer       .
46 37 37 37 37 Sædskiftegræs/helsæd   .
21 13 10 9 9 Vedvarende græs     .
8 6 5 5 5 Brak          .
3 3 2 2 2 Malkekøer inkl. opdræt, antal timer/årsko (ekskl.  

 grovfoderdyrkning) Årskøer 1-29 30-49 50-69 70-99 100- Timer pr. årsko 69 52 47 42 37 Slagtekalve, antal timer/produceret slagtekalv (ekskl.  

 grovfoderdyrkning) Producerede slagtekalve 1-29 30- Timer pr. slagtekalv  .
10 7 Ammekøer inkl. ungdyr, antal timer/årsko (ekskl.  

 grovfoderdyrkning) Årskøer 1-29 30- Timer pr. årsko 37 29 Søer og smågrise, antal timer/årsso Årssøer 1-49 50-99 100-149 150-249 250- Timer pr. årsso ...
21 16 14 13 12 Slagtesvin, antal timer/100 producerede slagtesvin Producerede slagtesvin 1-499 500-1499 1500-2499 2500-3999 4000- Timer pr. 100 slagtesvin 113 77 52 44 37 Andet husdyrhold, antal timer/årsdyr Heste, timer pr. avlsdyr              ...
37 Mink, timer pr. avlstæve              .
2 Får, timer pr. moderfår 5 Bier, timer pr. stade                .
25 Æglæggende høner, timer pr. 100  

 årsdyr 15 Slagtekyllinger, antal timer/1000 producerede stk.
 Producerede stk.
 < ½ mill.
³ Timer pr. 1000 producerede stk.
4,6 3,9 Frilandsgartneri antal timer/ha/år Jordbær med selvpluk               .
180 uden selvpluk 1200 Konsumgulerødder 300 Industrigulerødder              .
25 Hvidkål og kinakål 300 Blomkål og rosenkål            . .
300 Icebergsalat 300 Porrer                  .
850 Kepaløg, såløg               ...
170 Knoldselleri                ...
350 Væksthuse antal timer/m2/år Grønsager ...               ...
1 Prydplanter 2 Frugtplantage antal timer/ha/år Konsum                ... ...
320 Industri                  ...
