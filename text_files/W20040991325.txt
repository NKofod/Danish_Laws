Indberetning  

 af en læges lægeerklæringer til et statsamt vedr. et barns samvær med en  

 forælder Patientklagenævnet fandt grundlag for at kritisere  

 lægen for hans udfærdigelse af erklæringerne af 7., 21. og 28. marts og 11.  

 og  

 25. april 2003.
Det var nævnets opfattelse, at en læge, såfremt der hos  

 et barn foreligger egentlig sygdom, og såfremt denne skønnes at være af en  

 sådan karakter, at det er uforsvarligt, at barnet transporteres, bør  

 attestere  

 dette.
Såfremt der ikke foreligger sygdom, bør man som læge ikke udfærdige  

 attest lydende på sygdom.
Lægen anførte i sin udtalelse til sagen, at drengen  

 allerede i november 2002 efter besøg i statsamtet begyndte at ændre sig, blev  

 grædende og vred over bagateller og fik enuresis nocturna og encoprese, af og  

 til med tydelig forværring, når han skulle have kontakt med faderen.
Det  

 fremgik videre af udtalelsen, at lægen havde ham i konsultation alene, hvor  

 han  

 udtalte, at faderen slog ham, og at han derfor ikke ville se ham.
Det fremgik  

 endvidere, at lægens sygdomsbegreb tillige indbefatter sygdom af psykiske  

 årsager.
Det var nævnets opfattelse, at der i de omhandlede  

 situationer ikke forelå sygdom, som kunne begrunde drengens manglende  

 mulighed  

 for fremmøde.
Såfremt lægen mente, at et fremmøde kunne være til skade for  

 barnet, burde det være oplyst med en beskrivelse af omstændighederne under  

 hensyn til § 4 i Indenrigsministeriets bekendtgørelse nr. 212 af  

 20. juni 1935 angående almindelige regler for afgivelse af lægeerklæringer,  

 hvoraf det fremgik, at de i erklæringen indeholdte oplysninger skal være så  

 fyldige og tydelige, at formålet med erklæringen opfyldes, og at den, for  

 hvem  

 erklæringen er bestemt, bliver i stand til at danne sig et skøn.
Af § 4, 2.  

 pkt., fremgik det, at det af erklæringen tydeligt skal fremgå, hvilke af de i  

 erklæringen givne oplysninger, der beror på lægens egen undersøgelse og  

 iagttagelse, og hvilke der skyldes angivelser fra den undersøgte eller  

 tredjemand eller beror på journaler.
Endelig fremgik det af § 4, 3. pkt., at  

 der i erklæringen skal anføres dato for sidste personlige undersøgelse af den  

 pågældende, og at såfremt ingen personlig undersøgelse er foretaget, skal  

 dette  

 udtrykkeligt anføres.
