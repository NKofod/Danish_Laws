 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Indledende bestemmelser.
§ 1.  Denne lov har til formål at forebygge og  

 forhindre forurening af havmiljøet fra skibe, luftfartøjer og bevægelige  

 eller fast anbragte platforme med olie og andre stoffer eller materialer, der  

 kan bringe den menneskelige sundhed i fare, eller som kan skade de levende  

 ressourcer og livet i havet eller være til gene for den retmæssige udnyttelse  

 af havet, eller som kan forringe rekreative værdier.
Loven har endvidere til  

 formål at sikre opretholdelsen af et beredskab til indsats mod forurening på  

 havet, på kyster og i havne.
 § 2.  Loven omfatter følgende skibe, luftfartøjer og  

 platforme:
 Stk. 2.  Loven omfatter ikke orlogsskibe og andre skibe,  

 der ejes eller benyttes af en stat, så længe skibet udelukkende benyttes i  

 ikke-kommerciel statstjeneste.
 Stk. 3.  Bestemmelserne i kap. 2-5 og 11, bortset fra §  

 9, stk. 1, finder ikke anvendelse på både, der udelukkende benyttes til  

 fritidsformål (lystfartøjer). Miljøministeren kan dog fastsætte særlige  

 regler om udtømning fra lystfartøjer.
 § 3.  Ved »udtømning« forstås i denne lov  

 enhver udledning, udflydning eller bortskaffelse i havet af stoffer eller  

 materialer, der stammer fra den normale drift af skibe eller bevægelige eller  

 fast anbragte platforme.
 Stk. 2.  Ved »dumpning« forstås i denne lov  

 enhver bortskaffelse i havet - som ikke er udtømning - af stoffer eller  

 materialer fra eller sammen med skibe, fly eller bevægelige eller fast  

 anbragte platforme og enhver bortskaffelse i havet af skibe, fly eller  

 bevægelige eller fast anbragte platforme, herunder enhver udledning,  

 udflydning eller bortskaffelse af stoffer eller materialer, der er bragt om  

 bord eller transporteres med henblik på bortskaffelse eller stammer fra  

 behandling af stoffer eller materialer, der er bragt om bord eller  

 transporteres med henblik på bortskaffelse.
 Stk. 3.  Som udtømning eller dumpning anses ikke:
 § 4.  Ved »Østersøområdet« forstås i denne  

 lov Østersøen, Den botniske Bugt, Den finske Bugt, Sundet, Bælterne samt  

 Kattegat indtil breddeparallellen 57 grader 44' 08' N gennem Skagen.
§ 5.  Ved »nærmeste kyst« forstås i denne  

 lov den basislinie, hvorfra det ydre territorialfarvand er fastlagt i  

 overensstemmelse med international ret.
Miljøministeren kan til opfyldelse af  

 internationale aftaler fastsætte regler om, hvad der i nærmere angivne  

 havområder forstås ved »nærmeste kyst«.
 § 6.  Miljøministeren kan til opfyldelse af  

 internationale aftaler bestemme, at et havområde er et »særligt  

 havområde«.
§ 7.  Udledning i havet af stoffer eller materialer  

 med henblik på videnskabelig forskning af forureningsbekæmpelse eller på at  

 bekæmpe forurening af havet må ikke finde sted uden tilladelse fra  

 miljøministeren.
Uden for dansk søterritorium kan tilladelse tillige gives af  

 de kompetente myndigheder i en stat, der har tiltrådt konventionen om  

 beskyttelse af havmiljøet i Østersøområdet eller konventionen om forebyggelse  

 af forurening fra skibe.
Stk. 2.  Tilladelse efter stk. 1, 1. pkt., kan kun gives  

 i konkret foreliggende enkelttilfælde eller under særlige omstændigheder for  

 en nærmere angivet periode.
Tilladelsen skal angive, hvilke stoffer eller  

 materialer der omfattes af tilladelsen, den samlede mængde samt vilkår om  

 opbevaring, udtagning af periodiske kontrolprøver og indberetning.
 Olie.
 § 8.  Ved »olie« forstås i denne lov enhver  

 form for mineralolie og blandinger heraf, herunder råolie, naturgaskondensat,  

 olieslam og olieaffald, samt brændselsolie og alle andre raffinerede  

 produkter bortset fra petrokemikalier, der er klassificerede i henhold til §  

 17.
 Stk. 2.  Ved »olietankskib« forstås et skib,  

 der er indrettet til at transportere, eller som transporterer olie i bulk.
 § 9.  På dansk søterritorium må udtømning af olie ikke  

 finde sted.
 Stk. 2.  Udtømning i havet af olie uden for dansk  

 søterritorium må kun finde sted i overensstemmelse med reglerne i §§ 10-13.
§ 10.  Fra olietankskibe må udtømning af olie kun  

 finde sted, såfremt skibet befinder sig uden for et særligt havområde og Stk. 2.  Miljøministeren kan bestemme, at den brøkdel,  

 der er angivet i stk. 1, nr. 5), fastsættes til 1/15.000 for visse kategorier  

 af olietankskibe.
 Stk. 3.  Udtømning af olie fra maskinrummets rendestene,  

 bortset fra lastpumperumsrendestene, kan dog finde sted på de i § 11, stk. 1  

 og 2, eller de i regler udstedt i henhold til § 11, stk. 3, angivne  

 betingelser, medmindre maskinrummets rendestene indeholder olie, der stammer  

 fra lasten.
 Stk. 4.  Ved »øjeblikkelig udtømningshastighed af  

 olieindhold« forstås udtømningshastigheden af olie i liter pr. time i et  

 givet øjeblik divideret med skibets fart i knob i samme øjeblik.
§ 11.  Fra skibe på 400 BRT og derover, bortset fra  

 olietankskibe, må udtømning af olie kun finde sted, såfremt skibet befinder  

 sig uden for et særligt havområde og Stk. 2.  De i stk. 1, nr. 2) - 3), angivne betingelser  

 behøver ikke at være opfyldt, såfremt udløbets olieindhold uden fortynding er  

 mindre end 15/1.000.000.
 Stk. 3.  Uanset bestemmelserne i stk. 1 og 2 kan  

 miljøministeren til opfyldelse af internationale aftaler fastsætte regler om  

 udtømning af olie fra maskinrummets rendestene på skibe, der befinder sig i  

 et særligt havområde.
§ 12.  Fra skibe på mindre end 400 BRT, der befinder  

 sig i eller uden for et særligt havområde, bortset fra olietankskibe, må  

 udtømning af olie kun finde sted på de i § 11, stk. 1, nr. 1-4, jfr. stk. 2,  

 angivne betingelser.
Miljøministeren kan dog under hensyn til skibenes  

 indretning og anvendelse fastsætte regler om, at visse kategorier af skibe  

 under 400 BRT i stedet kan anvende andre end de i § 11, stk. 1, nr. 1, nævnte  

 systemer.
 § 13.  Fra platforme, der befinder sig uden for et  

 særligt havområde, kan udtømning af olie ske på de betingelser, der er  

 angivet i § 11, stk. 1, nr. 1) - 4), jfr. stk. 2.
 Stk. 2.  Fra platforme, der befinder sig i et særligt  

 havområde, må udtømning kun ske, såfremt den i § 11, stk. 1, nr. 1), angivne  

 betingelse er opfyldt, og såfremt udløbets olieindhold uden fortynding er  

 mindre end 15/1.000.000.
§ 14.  Bestemmelserne i §§ 10-12 finder ikke  

 anvendelse på udtømning af Stk. 2.  Miljøministeren kan fastsætte regler om, at  

 udtømning af ballastvand skal ske gennem et godkendt kontrolanlæg.
 § 15.  I ethvert olietankskib på 150 BRT og derover, i  

 andre skibe på 400 BRT og derover, som anvender olie som brændstof, samt på  

 platforme skal der føres en oliejournal.
 Stk. 2.  Miljøministeren fastsætter nærmere regler for  

 journalens førelse og indretning.
 Stk. 3.  Efter anmodning fra de i § 47, stk. 1, nævnte  

 myndigheder eller de kompetente myndigheder i en stat, der har tiltrådt  

 konventionen om beskyttelse af havmiljøet i Østersøområdet eller konventionen  

 om forebyggelse af forurening fra skibe, skal ejeren, brugeren eller føreren  

 af skibet samt ejeren eller brugeren af platformen eller den for platformen  

 ansvarlige fremvise journalen og meddele bekræftede afskrifter af denne.
 Flydende stoffer, som transporteres i bulk.
 § 16.  Ved »flydende stoffer« forstås i  

 denne lov stoffer, hvis damptryk ikke overstiger 2,8 kp/kbcm ved en  

 temperatur af 37,8 grader C.
 Stk. 2.  På dansk søterritorium må udtømning af flydende  

 stoffer, som transporteres i bulk, bortset fra vand, ikke finde sted.
 Stk. 3.  Uden for dansk søterritorium må udtømning af de  

 af stk. 2 omfattede stoffer kun finde sted i overensstemmelse med de regler,  

 der er fastsat i medfør af § 17.
§ 17.  Miljøministeren fastsætter regler om  

 klassifikation af flydende stoffer, som transporteres i bulk, samt regler om,  

 at stoffer, der er klassificerede som skadelige, ikke må udtømmes eller kun  

 kan udtømmes på særlige betingelser.
Miljøministeren udfærdiger en  

 fortegnelse over klassificerede flydende stoffer.
 § 18.  Flydende stoffer, bortset fra olie, der ikke er  

 optaget på den i medfør af § 17 udfærdigede fortegnelse, skal, forinden de  

 transporteres i bulk til eller fra dansk havn, midlertidigt klassificeres af  

 miljøministeren.
 § 19.  I skibe, der er indrettet til, eller som  

 transporterer flydende stoffer i bulk (kemikalietankskibe), skal der føres en  

 journal for flydende stoffer, der i henhold til §§ 17 og 18 er klassificerede  

 som skadelige.
 Stk. 2.  Miljøministeren fastsætter nærmere regler for  

 journalens førelse og indretning.
 Stk. 3.  Efter anmodning fra de i § 47, stk. 1, nævnte  

 myndigheder eller de kompetente myndigheder i en stat, der har tiltrådt  

 konventionen om beskyttelse af havmiljøet i Østersøområdet eller konventionen  

 om forebyggelse af forurening fra skibe, skal ejeren, brugeren eller føreren  

 af skibet fremvise journalen og meddele bekræftede afskrifter af denne.
 § 20.  Miljøministeren fastsætter regler om losning og  

 udtømning af tankskyllevand og om kontrol med overholdelse af bestemmelserne,  

 herunder om udpegning og bemyndigelse af de personer, der skal udføre  

 kontrollen.
 Stoffer og materialer i emballeret form,  

 containere m. v.
 § 21.  Miljøministeren kan efter forhandling med  

 industriministeren til beskyttelse af havmiljøet fastsætte nærmere regler  

 eller træffe bestemmelse om transport af stoffer og materialer i emballeret  

 form, containere m. v., herunder regler om varsling.
 Kloakspildevand.
§ 22.  Udtømning af kloakspildevand (afløbsstoffer  

 eller andet affald fra toiletter, hospitalsrum samt fra rum, hvori der findes  

 levende dyr) må kun finde sted, såfremt Stk. 2.  Miljøministeren kan dog fastsætte særlige  

 bestemmelser om udtømning af kloakspildevand, herunder forbud mod udtømning i  

 havne, bugter, fjorde og lignende områder.
 Affald.
 § 23.  På dansk søterritorium må udtømning af affald,  

 bortset fra frisk fisk og dele deraf, ikke finde sted.
 § 24.  I Østersøområdet må levnedsmiddelaffald kun  

 udtømmes, såfremt udtømningen sker mindst 12 sømil fra nærmeste kyst.
 Stk. 2.  Miljøministeren kan til opfyldelse af  

 internationale aftaler fastsætte regler om udtømning af levnedsmiddelaffald  

 uden for dansk søterritorium og Østersøområdet.
 Stk. 3.  Miljøministeren kan fastsætte særlige regler om  

 bortskaffelse af levnedsmiddelaffald fra platforme og fra skibe, der er  

 beliggende inden for en afstand af 500 m fra en platform.
 § 25.  I Østersøområdet må udtømning af affald,  

 bortset fra levnedsmiddelaffald, ikke finde sted.
 Stk. 2.  Miljøministeren kan til opfyldelse af  

 internationale aftaler fastsætte regler om udtømning af affald, der ikke er  

 levnedsmiddelaffald, uden for dansk søterritorium og Østersøområdet.
 Modtageanlæg.
§ 26.  Miljøministeren fastsætter efter forhandling  

 med ministeren for offentlige arbejder nærmere regler og træffer bestemmelse  

 om oprettelse og indretning af anlæg til modtagelse af rester af olie og  

 skadelige flydende stoffer, kloakspildevand samt affald i havne.
Det kan  

 herunder bestemmes, at det pålægges bunkringsvirksomheder, virksomheder, som  

 foretager afskibning eller modtagelse af olie, virksomheder, som foretager  

 afskibning eller modtagelse af skadelige flydende stoffer, samt  

 skibsreparationsvirksomheder at etablere modtageanlæg for olie- eller  

 kemikalieblandet ballast- og tankskyllevand.
 Dumpning.
 § 27.  Dumpning af stoffer eller materialer må ikke  

 finde sted uden tilladelse fra miljøministeren.
 Stk. 2.  Miljøministeren kan fastsætte regler om, at  

 sager om meddelelse af tilladelse til dumpning af optaget havbundsmateriale  

 (klapning) kan afgøres af amtsrådet, i hovedstadsområdet hovedstadsrådet.
 Stk. 3.  Miljøministeren kan til opfyldelse af  

 internationale aftaler fastsætte regler om, at tilladelse til dumpning uden  

 for dansk søterritorium tillige kan gives af de i henhold til disse aftaler  

 kompetente udenlandske myndigheder.
 § 28.  Tilladelse til dumpning af stoffer eller  

 materialer, der omfattes af bilag 1 eller 2, kan kun gives i konkret  

 foreliggende enkelttilfælde, og for stoffer eller materialer, der omfattes af  

 bilag 1, kun under ganske særlige omstændigheder.
 Stk. 2.  Tilladelse til dumpning af affald, der kun i  

 ringe mængde indeholder stoffer eller materialer, nævnt i bilag 1, kan gives,  

 selv om der ikke foreligger de i stk. 1 nævnte ganske særlige omstændigheder,  

 hvis stofferne eller materialerne ikke er tilført affaldet med henblik på  

 bortskaffelse.
 Stk. 3.  Tilladelse til dumpning af stoffer eller  

 materialer, der ikke er nævnt i lovens bilag 1 og 2, eller af affald, som kun  

 i uvæsentligt omfang indeholder stoffer eller materialer, nævnt i bilag 2,  

 kan kun gives tidsbegrænset og, bortset fra klapning, kun for et nærmere  

 angivet antal dumpninger.
Stk. 4.  I Østersøområdet kan der kun gives tilladelse  

 til klapning.
Tilladelse kan kun gives, såfremt havbundsmaterialet ikke  

 indeholder væsentlige mængder og koncentrationer af stoffer eller materialer,  

 nævnt i bilag 3.
§ 29.  Tilladelse efter § 27, stk. 1 og 2, skal  

 angive, hvilke stoffer eller materialer der omfattes af tilladelsen, den  

 samlede mængde samt positionen for dumpningen.
Endvidere kan der fastsættes  

 vilkår om fremgangsmåden, herunder om kontrol- og sikkerhedsforanstaltninger,  

 og indberetning.
Stk. 2.  Afgørelser efter § 27, stk. 1 og 2, skal  

 meddeles skriftligt til ansøgeren og til de myndigheder, der har været  

 inddraget i sagens behandling.
Underretning om tilladelse skal endvidere  

 gives til privatpersoner, der må antages at have en væsentlig, individuel  

 interesse i afgørelsen.
Underretning til de nævnte privatpersoner kan finde  

 sted ved offentlig annoncering.
 § 30.  Medmindre der foreligger dumpningstilladelse,  

 er det ikke tilladt her i riget med henblik på dumpning at overlade stoffer  

 eller materialer til transport eller at transportere og indlaste dem.
 § 31.  Miljøministeren kan foretage ændringer i bilag  

 1, 2 og 3. Overførsel af stoffer eller materialer fra bilag 1 til bilag 2  

 eller udeladelse af stoffer eller materialer fra et af bilagene kan dog kun  

 ske, såfremt dette er fornødent til opfyldelse af internationale aftaler.
 Anden forurening af havet.
 § 32.  Miljøministeren kan fastsætte regler til  

 beskyttelse af havmiljøet om udledning i havet af stoffer eller materialer,  

 der stammer fra undersøgelse eller udnyttelse af undersøiske  

 mineralforekomster, herunder kulbrinter.
 Stk. 2.  Miljøministeren kan i medfør af stk. 1  

 fastsætte, at udledning af bestemte stoffer eller materialer ikke må finde  

 sted, såfremt udledningen må antages at indebære væsentlig risiko for  

 forurening af havmiljøet.
 § 33.  Afbrænding af stoffer eller materialer på havet  

 må ikke finde sted uden tilladelse fra miljøministeren.
 Stk. 2.  Miljøministeren kan fastsætte regler om, at  

 tilladelse tillige kan gives af den kompetente myndighed i et land, der har  

 tiltrådt konventionen om forhindring af havforurening ved dumpning af affald  

 og andre stoffer.
 Stk. 3.  Tilladelse efter stk. 1 skal angive, hvilke  

 stoffer eller materialer der omfattes af tilladelsen, den samlede mængde,  

 tidspunktet og positionen for afbrændingen, vilkår om forbrændingseffekten,  

 fremgangsmåden ved afbrændingen, herunder om kontrol- og  

 sikkerhedsforanstaltninger, og indberetning.
Stk. 4.  Afgørelser efter stk. 1 skal meddeles  

 skriftligt til ansøgeren og til de myndigheder, der har været inddraget i  

 sagens behandling.
Underretning om tilladelse skal endvidere gives til  

 privatpersoner, der må antages at have en væsentlig, individuel interesse i  

 afgørelsen.
Underretning til de nævnte privatpersoner kan finde sted ved  

 offentlig annoncering.
 Stk. 5.  Medmindre der foreligger tilladelse efter stk.  

 1, er det ikke tilladt her i riget med henblik på afbrænding på havet at  

 overlade stoffer eller materialer til transport eller at transportere og  

 indlaste dem.
Stk. 6.  Anvendes forbrændingsanlæg, skal det pågældende  

 anlæg, inden tilladelse gives, synes og kontrolleres af den, miljøministeren  

 bemyndiger dertil.
Efter synet udstedes et certifikat, som skal opbevares om  

 bord sammen med tilladelsen.
 Stk. 7.  Bestemmelserne i stk. 1-6 finder ikke  

 anvendelse på afbrænding af normaldriftsaffald fra skibe og platforme.
 § 34.  Miljøministeren kan fastsætte regler til  

 forebyggelse og forhindring af forurening af havet med energi, stoffer eller  

 materialer, som ikke omfattes af kap. 2-6, 8 samt kap. 9, §§ 32 og 33.
 Beredskab.
 § 35.  Bekæmpelse af olie- og kemikalieforurening af  

 havet og de kystnære dele af søterritoriet varetages af miljøstyrelsen i  

 samarbejde med forsvaret, civilforsvaret og andre myndigheder, som  

 miljøministeren bemyndiger dertil.
 § 36.  I tilfælde af olie- eller kemikalieforurening  

 forestås sanering af kyststrækninger og bekæmpelse af forurening i havne af  

 kommunalbestyrelsen.
 Stk. 2.  Kommunalbestyrelsen tilvejebringer en  

 beredskabsplan for iværksættelse af sanering af kyststrækninger i tilfælde af  

 væsentlige forureninger af kyster i kommunen og for bekæmpelse af forurening  

 i havne i kommunen.
 Stk. 3.  Kommunalbestyrelsen kan pålægge  

 havnebestyrelsen at udarbejde en beredskabsplan for bekæmpelse af forurening  

 i havnen og at drage omsorg for, at det nødvendige materiel er til rådighed.
 § 37.  Kommunalbestyrelsen underretter amtsrådet og  

 miljøstyrelsen om indholdet af beredskabsplanerne samt ændringer og tillæg  

 til disse.
 § 38.  Amtsrådet samordner de kommunale  

 beredskabsplaner efter forhandling med de berørte kommuner og opstiller på  

 grundlag af de kommunale beredskabsplaner et samlet beredskab samt forestår  

 og koordinerer indsatsen i forbindelse med alvorlige og omfattende  

 forureninger.
 Stk. 2.  I hovedstadsområdet underretter amtsrådene og  

 Københavns kommune hovedstadsrådet om det opstillede beredskab.
 Stk. 3.  I tilfælde af særlig alvorlige og omfattende  

 forureninger kan miljøministeren bestemme, at sanering af kyststrækninger og  

 bekæmpelse af forurening i havne skal ledes af miljøstyrelsen.
 § 39.  Miljøministeren udarbejder efter forhandling  

 med de kommunale organisationer retningslinier for indholdet af  

 beredskabsplanerne og træffer bestemmelse om, på hvilket tidspunkt planerne  

 skal foreligge.
 Stk. 2.  Miljøministeren fastsætter efter forhandling  

 med de kommunale organisationer og havneorganisationerne regler om fordeling  

 af udgifter til beredskab og bekæmpelses- og saneringsforanstaltninger mellem  

 havnebestyrelsen, kommunalbestyrelsen, amtsrådet, hovedstadsrådet og staten.
 Indberetning.
 § 40.  Ejere, brugere og førere af samt lodser på  

 skibe og ejere og brugere af og lodser på platforme samt den for platformen  

 ansvarlige skal straks indberette til miljøministeren, såfremt der sker  

 udtømning, som er i strid med kapitlerne 2-6 eller omfattes af § 58.  

 Endvidere skal der straks ske indberetning ved enhver form for kollision  

 eller grundstødning, eller såfremt der af andre grunde er fare for udtømning.
 Stk. 2.  De i stk. 1 nævnte personer samt førere af  

 luftfartøjer skal straks indberette til miljøministeren, såfremt der fra  

 skibet, platformen eller luftfartøjet iagttages væsentligt spild af olie  

 eller skadelige flydende stoffer.
 Stk. 3.  Havnebestyrelsen skal straks indberette til  

 miljøministeren, såfremt der i havnen iagttages væsentligt spild af olie  

 eller skadelige flydende stoffer og der er fare for forurening af havet.
 Stk. 4.  I de i stk. 1-3 nævnte tilfælde skal de nævnte  

 personer efter anmodning give miljøministeren samt de i § 35 nævnte  

 myndigheder alle oplysninger, som har betydning for iværksættelse af  

 foranstaltninger for at forhindre eller bekæmpe forurening af havet.
 § 41.  Ejere, brugere samt førere af transportmidler  

 og ejere og brugere af platforme samt den for platformen ansvarlige skal,  

 såfremt de uden tilladelse har foretaget dumpning eller afbrænding på havet,  

 straks indberette dette til miljøministeren.
 § 42.  Miljøministeren kan fastsætte nærmere regler  

 til gennemførelse af bestemmelserne i §§ 40 og 41. Endvidere kan  

 miljøministeren til opfyldelse af internationale aftaler fastsætte regler om,  

 at der i de i §§ 40 og 41 nævnte tilfælde er pligt til i stedet at foretage  

 indberetning til de i henhold til disse aftaler kompetente udenlandske  

 myndigheder, såfremt skibet eller platformen befinder sig uden for dansk  

 søterritorium.
 Stk. 2.  Miljøministeren kan fastsætte regler om  

 indberetning af anden forurening af havet end den, der omfattes af §§ 40 og  

 41.
 § 43.  Miljøministeren kan fastsætte regler om, at  

 forhandlere, importører, eksportører, befragtere og havnebestyrelser skal  

 oplyse sammensætningen og mængden af de stoffer eller materialer, der ind- og  

 udlastes i danske havne.
 Indgreb.
 § 44.  Miljøstyrelsen, statens skibstilsyn, politiet,  

 forsvaret, fiskerikontrollen eller andre statslige myndigheder, som  

 miljøministeren bemyndiger dertil, kan med behørig legitimation uden  

 retskendelse foretage de undersøgelser af et skib eller en platform, der er  

 nødvendige for at forhindre eller bekæmpe forurening af havet, såfremt der  

 fra skibet eller platformen er sket eller er fare for udtømning eller  

 udledning, som er i strid med kapitlerne 2-6 eller forskrifter udstedt i  

 medfør af §§ 32 og 34 eller omfattes af § 58. Undersøgelsen må ikke medføre  

 unødig forsinkelse eller unødig udgift for skibet eller platformen.
 § 45.  Miljøministeren kan forbyde et skib at  

 fortsætte sejlads eller andre aktiviteter eller påbyde, at sejlads eller  

 andre aktiviteter skal følge bestemte retningslinier, såfremt der fra skibet  

 er sket eller er fare for udtømning eller udledning, som er i strid med  

 kapitlerne 2-6 eller forskrifter udstedt i medfør af §§ 32 og 34 eller  

 omfattes af § 58, og forbudet eller påbudet er nødvendigt for at forhindre  

 eller bekæmpe forurening af havet.
 Stk. 2.  Miljøministeren kan træffe foranstaltninger  

 svarende til de i stk. 1 nævnte over for platforme.
 Stk. 3.  Miljøministeren kan træffe yderligere  

 foranstaltninger end de i stk. 1 og 2 nævnte, såfremt dette er nødvendigt for  

 at forhindre eller bekæmpe forurening, der kan medføre alvorlige skader for  

 havmiljøet.
 Stk. 4.  Beslutning om forbud eller påbud efter stk. 1-3  

 skal snarest muligt meddeles føreren af skibet eller den for platformen  

 ansvarlige eller ejeren eller brugeren af skibet eller platformen skriftligt  

 eller telegrafisk med oplysning om grunden til forbudet eller påbudet og i  

 tilfælde af tilbageholdelse med oplysning om de vilkår, hvorunder frigivelse  

 kan finde sted.
 § 46.  Såfremt der er sket eller er fare for udtømning  

 eller udledning, som er i strid med kapitlerne 2-6 eller forskrifter udstedt  

 i medfør af §§ 32 og 34 eller omfattes af § 58, og dette medfører udgifter  

 til beredskabs- eller bekæmpelsesforanstaltninger, skal sådanne udgifter for  

 alle rimelige forholdsregler bæres af skibets eller platformens ejere.
 Stk. 2.  Miljøministeren kan pålægge ejeren af et skib  

 eller en platform at stille sikkerhed for de i stk. 1 nævnte udgifter samt  

 bestemme, at skibet eller platformen skal tilbageholdes, indtil sikkerhed er  

 stillet. § 45, stk. 4, finder tilsvarende anvendelse.
 Kontrol.
 § 47.  Kontrollen med overholdelse af bestemmelserne i  

 denne lov og de forskrifter, der udfærdiges i henhold til loven, føres af  

 miljøstyrelsen, statens skibstilsyn, forsvaret, fiskerikontrollen og andre  

 myndigheder, som miljøministeren bemyndiger dertil.
Stk. 2.  Miljøstyrelsen, statens skibstilsyn, politiet,  

 forsvaret, fiskerikontrollen og andre statslige myndigheder, som  

 miljøministeren bemyndiger dertil, kan med behørig legitimation uden  

 retskendelse foretage eftersyn af et skib eller en platform, herunder af  

 skibets eller platformens papirer, og udtage prøver for at påse overholdelsen  

 af loven og forskrifter, udstedt i henhold til loven.
Kontrollen må ikke  

 medføre unødig forsinkelse eller unødig udgift for skibet eller platformen.
 Stk. 3.  For så vidt angår udenlandske skibe og  

 platforme, der er under passage af dansk søterritorium, kan beføjelserne i  

 medfør af stk. 2 kun udøves, såfremt der foreligger begrundet mistanke om  

 overtrædelse af bestemmelserne i denne lov og forskrifter, udstedt i henhold  

 til loven.
§ 48.  Miljøministeren kan fastsætte regler om  

 inspektion af olietankskibes lasttanke til konstatering af, om mængden af  

 ladningsrester er i overensstemmelse med oplysningerne om tidligere  

 olielaster og udtømninger.
Det kan herunder bestemmes, at inspektion kan  

 foretages uden retskendelse med behørig legitimation.
 § 49.  Miljøministeren kan fastsætte nærmere regler  

 for anvendelse af mærkningsmateriale i danske skibe og i udenlandske skibe i  

 dansk havn til sporing af udtømninger, der ikke er tilladt i henhold til  

 loven, eller af andre former for forurening af havet.
 Miljøstyrelsen og miljøankenævnet.
§ 50.  Miljøministeren kan henlægge sine opgaver efter  

 loven til miljøstyrelsen og til andre statslige myndigheder.
Ministeren kan  

 fastsætte regler om adgangen til at klage over disse myndigheders afgørelser,  

 herunder at disse myndigheder har den endelige administrative afgørelse i  

 sådanne sager.
 § 51.  Det miljøankenævn, der er nedsat i henhold til  

 lov om miljøbeskyttelse, er klageinstans for administrative afgørelser i  

 henhold til denne lov i det omfang, det er fastsat i § 53. De regler, der er  

 fastsat for miljøankenævnets virksomhed i § 75, stk. 2, § 77, § 78, stk. 1, §  

 79, stk. 2, og § 80, stk. 2, i lov om miljøbeskyttelse, finder tilsvarende  

 anvendelse.
§ 52.  Ved behandling af klagesager efter denne lov  

 medvirker i stedet for de sagkyndige medlemmer, der er angivet i § 77, jfr. §  

 78, stk. 2, i lov om miljøbeskyttelse, sagkyndige medlemmer, der beskikkes af  

 miljøministeren for 4 år ad gangen efter indstilling fra Stk. 2.  Antallet af beskikkede medlemmer fastsættes af  

 miljøministeren.
Stk. 3.  Afgørelsen i de enkelte sager træffes af  

 formanden eller en stedfortræder samt 2 eller 4 beskikkede medlemmer.
De  

 beskikkede medlemmer udpeges af formanden med lige mange fra hver af de to  

 grupper, der er nævnt i stk. 1.
 § 53.  Til miljøankenævnet kan påklages afgørelser  

 truffet i 1. instans af miljøministeren eller den, han bemyndiger dertil  

 efter:
 Stk. 2.  I regler, der fastsættes i henhold til § 26 om  

 etablering af modtageanlæg, kan det bestemmes, at afgørelser truffet i 1.  

 instans af ministeren eller den, han bemyndiger dertil, kan påklages til  

 miljøankenævnet.
 Stk. 3.  Til miljøstyrelsen kan påklages afgørelser  

 truffet af amtsrådet, i hovedstadsområdet hovedstadsrådet, efter regler  

 fastsat i medfør af § 27, stk. 2. Miljøstyrelsen har den endelige  

 administrative afgørelse i sådanne sager.
 § 54.  Klage til miljøstyrelsen og til miljøankenævnet  

 kan indgives af:
 Stk. 2.  Klagefristen er 4 uger fra den dag, afgørelsen  

 blev meddelt den pågældende.
 Stk. 3.  En tilladelse må ikke udnyttes, før  

 klagefristen er udløbet.
 Stk. 4.  En klage efter § 53, stk. 1, nr. 1-2, og efter  

 § 53, stk. 2, til miljøankenævnet samt efter § 53, stk. 3, til miljøstyrelsen  

 har opsættende virkning, medmindre miljøankenævnet eller miljøstyrelsen  

 bestemmer andet.
 Tavshedspligt.
 § 55.  Myndigheder og personer, der udøver opgaver  

 efter loven, samt enhver, der i øvrigt yder bistand hertil, er underkastet  

 tavshedspligt efter borgerlig straffelovs §§ 152 og 264 b.
 Andre bestemmelser.
 § 56.  For danske skibes vedkommende skal de i §§  

 10-12, 14 og 22 nævnte systemer og anlæg være godkendt af statens  

 skibstilsyn.
 Stk. 2.  For danske platformes vedkommende skal de i §  

 13 nævnte systemer og anlæg være godkendt af energiministeren eller den, han  

 bemyndiger dertil.
 Stk. 3.  De i §§ 10-14 og 22 nævnte godkendte anlæg og  

 systemer skal, for så vidt angår udenlandske skibe og platforme, være  

 godkendt af de kompetente myndigheder i en stat, der har tiltrådt  

 konventionen om beskyttelse af havmiljøet i Østersøområdet eller konventionen  

 om forebyggelse af forurening fra skibe.
 § 57.  Tilladelser meddelt i henhold til denne lov  

 eller love, der ophæves ved denne lov, kan til enhver tid ændres eller  

 tilbagekaldes, når hensynet til beskyttelse af havmiljøet gør det fornødent.
 § 58.  Bestemmelserne i kapitlerne 2-6 samt 8 og 9 og  

 forskrifter udstedt i medfør af disse finder ikke anvendelse:
 Straf, ikrafttræden og  

 overgangsbestemmelser.
§ 59.  Medmindre højere straf er forskyldt efter den  

 øvrige lovgivning, straffes med bøde, hæfte eller fængsel i indtil 1 år den,  

 der § 60.  For overtrædelse af § 9, stk. 1 og 2, § 16,  

 stk. 2 og 3, § 27, stk. 1, § 33, stk. 1, kan der pålægges skibets eller  

 platformens ejer eller bruger bødeansvar, selv om overtrædelsen ikke kan  

 tilregnes denne som forsætlig eller uagtsom.
For sådant bødeansvar fastsættes  

 ingen forvandlingsstraf.
§ 61.  I regler, der udstedes i henhold til § 11, stk.  

 3, § 14, stk. 2, § 15, stk. 2, § 19, stk. 2, § 20, § 21, § 22, stk. 2, § 24,  

 stk. 2 og 3, § 25, stk. 2, § 26, § 32, § 34, § 42, § 43, § 48 og § 49, kan  

 der fastsættes straf enten af bøde, bøde eller hæfte, eller af bøde, hæfte  

 eller fængsel i indtil 1 år for overtrædelse af bestemmelserne i reglerne.
I  

 regler, der udstedes i henhold til § 32, stk. 1 og 2, kan der fastsættes  

 bødeansvar for platformens ejer eller bruger, selv om overtrædelsen ikke kan  

 tilregnes denne som forsætlig eller uagtsom.
For sådant bødeansvar fastsættes  

 ingen forvandlingsstraf.
 § 62.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
§ 63.  Sagerne behandles som politisager.
Retsmidlerne  

 i retsplejelovens kap. 72 og 73 kan anvendes i samme omfang som i  

 statsadvokatsager.
Stk. 2.  Indtræder strafansvar efter §§ 59-61, kan det  

 pågældende skib eller den pågældende platform tilbageholdes af de i § 47,  

 stk. 1, nævnte myndigheder eller af politiet på disse myndigheders vegne,  

 indtil bøder og sagsomkostninger er betalt eller der er stillet sikkerhed for  

 betalingen.
Sker dette ikke senest 2 måneder efter sagens endelige afgørelse,  

 kan der søges fyldestgørelse i skibet.
 § 64.  Tidspunktet for lovens eller dele af lovens  

 ikrafttræden fastsættes af miljøministeren.
 Stk. 2.  Loven kan sættes i kraft for geografisk  

 afgrænsede områder.
 § 65.  Miljøministeren kan undtage visse kategorier af  

 skibe fra reglerne i kap. 5.
 § 66.  Følgende lovbestemmelser ophæves, jfr. dog §§  

 67-69:
§ 67.  Regler, der er fastsat i henhold til de i § 66  

 nævnte lovbestemmelser, forbliver i kraft, indtil de afløses af regler  

 fastsat i henhold til denne lov.
Overtrædelse af reglerne straffes efter de  

 hidtil gældende regler.
 § 68.  Afgørelser truffet efter de regler, der er  

 nævnt i §§ 66 og 67, bevarer deres gyldighed, indtil der efter denne lov  

 eller regler fastsat i henhold til denne lov træffes ny afgørelse.  

 Overtrædelse af sådanne afgørelser straffes efter de hidtil gældende regler.
 § 69.  Sager, der ved lovens ikrafttræden er under  

 behandling, skal behandles efter de hidtil gældende regler.
 § 70.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne og Grønland med de  

 ændringer, som følger af de særlige færøske og grønlandske forhold.
 Stk. 2.  Efter lovens ikrafttræden for Færøerne kræver  

 dumpning eller afbrænding af stoffer eller materialer på fiskeriterritoriet  

 ved Færøerne tillige tilladelse fra Færøernes landsstyre, jfr. § 27, stk. 1,  

 og § 33, stk. 1.
 Stk. 3.  Efter lovens ikrafttræden for Grønland kræver  

 dumpning eller afbrænding af stoffer eller materialer på fiskeriterritoriet  

 ved Grønland tillige tilladelse fra ministeriet for Grønland, jfr. § 27, stk.  

 1, og § 33, stk. 1.
 Stk. 4.  Afgørelser efter stk. 2 og 3 kan ikke  

 indbringes for anden administrativ myndighed.
