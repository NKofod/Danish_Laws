Nr BSF 10 Forslag til folketingsbeslutning om sikring af job til langtidsledige m.v.
Fremsat af Aage Frandsen (SF) Anne Baastrup (SF) Steen Gade (SF) Ole Sohn  

 (SF) den 13. oktober 1994 Folketinget pålægger regeringen at sikre, at ingen dagpengemodtager i 1995 kan falde ud af dagpengesystemet på grund af varighedsbegrænsningen.
Bemærkninger til forslaget  I forbindelse med vedtagelsen af  

 arbejdsmarkedsreformen i foråret 1993 lovede arbejdsministeren, at alle  

 ledige efter mindst 4 års arbejdsløshed ville få tilbudt aktivering i mindst  

 20 timer om ugen, hvilket ifølge arbejdsministeren dengang skulle give de  

 ledige mulighed for at komme ind på arbejdsmarkedet i ordinære job.
Dette er  

 langtfra sket.
Derfor vil flere tusinde ledige falde ud af dagpengesystemet i  

 1995 og de følgende år.
Det er SF's principielle opfattelse, at der overhovedet ikke burde være  

 nogen varighedsbegrænsning.
Og som minimum bør man derfor bl.a. på baggrund  

 af løfterne fra foråret 1993 sikre, at ingen ryger ud af dagpengesystemet i  

 1995.
 Det må skønnes, at ca. 4.000 personer pr. 1. juli 1995 falder ud af  

 dagpengesystemet i resten af 1995. Da der i alt er ca. 45.000 personer i  

 delperiode II, må det forventes, at der i 1996 vil falde yderligere  

 adskillige tusinder mennesker ud af dagpengesystemet.
 Grunden hertil er, at der med ca. 350.000 arbejdsløse ikke er ordinære job  

 at få for de mange langtidsledige, bl.a. fordi de åbenbart ikke gennem  

 jobtræning i delperiode II er blevet så kvalificerede, at de vil kunne få job  

 på det ordinære arbejdsmarked.
De mennesker, der har mindst 4 års arbejdsløshed bag sig, har ifølge  

 arbejdsmarkedsreformen krav på et deltidsjob på mindst 20 timer i delperiode  

 II.
Men erfaringerne viser, at disse tilbud ikke nødvendigvis kvalificerer  

 til at få job på det ordinære arbejdsmarked.
Derfor vil disse mennesker falde  

 ud af dagpengesystemet efter afslutningen af delperiode II.
 For at sikre disse menneskers fortsatte tilknytning til arbejdsmarkedet  

 foreslår SF, at disse mennesker i stedet for et tilbud om en deltidsstilling  

 på 20 timer får en ansættelse i en regulær fuldtidsstilling bl.a. inden for  

 kommunal service f.eks. på børne- og ældreområdet.
 Men da der allerede vil være 4.000 mennesker, der pr. 1. juli 1995 falder  

 ud af dagpengesystemet, og da det ikke er sikkert, at alle disse mennesker  

 vil kunne sikres et fuldtidsjob inden for den kommunale service, sådan som  

 det er beskrevet ovenfor, vil det også være nødvendigt at indføre en  

 overgangsordning, så ingen af dem, der i øjeblikket er i delperiode II, kan  

 falde ud af dagpengesystemet i 1995 på grund af varighedsbegrænsningen.
Merudgiften for staten, som ifølge forslaget skal afholde merudgiften, vil  

 være afhængig af, hvor mange personer der vil blive omfattet.
Nogle af de  

 45.000 vil formentlig få job på anden vis.
Andre vil måske ikke kunne klare  

 eller være interesseret i et job på fuldtid.
Hvis der f.eks. er 30.000  

 personer, der får tilbudt fuldtidsstillinger i stedet for deltidsstillinger  

 på 20 timer, bliver udgiften herefter 17/37x30.000 = 13.800 stillinger  

 omregnet til fuldtid.
Merudgiften for staten vil være 40.000 kr. pr. job, når  

 arbejdsmarkedsbidraget er modregnet.
Hvis der er nogen af dem, der er i  

 delperiode II, der ikke får en fuldtidsstilling, vil de ifølge forslaget i  

 stedet skulle have forlænget den periode, hvor de kan være i  

 dagpengesystemet, hvilket betyder en ekstra statslig udgift til dagpenge.
