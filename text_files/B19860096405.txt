 I medfør af § 27 og § 28, stk. 5, i lov om kvalitetskontrol med fisk og  

 fiskevarer, jfr. lovbekendtgørelse nr. 383 af 17. juni 1986, samt § 3 og § 6,  

 stk. 2, i lov om administration af Det europæiske økonomiske Fællesskabs  

 forordninger om etablering af en fælles strukturpolitik for fiskerisektoren  

 og om den fælles markedsordning for fiskerivarer m.v., jfr. lovbekendtgørelse  

 nr. 661 af 25. september 1986, fastsættes:
 § 1.  Fiskeauktioner, andelsfiskesalgsforeninger eller  

 lignende sammenslutninger af fiskere samt i øvrigt enhver, der som første led  

 i omsætningen modtager eller køber fisk, krebs- og bløddyr direkte fra  

 fiskere til salg på hjemmemarkedet, udførsel, herunder ved transitering,  

 konservering eller tilvirkning for senere salg, skal:
1. dagligt opnotere ethvert sådant indkøbt eller  

 modtaget parti af fisk, krebs- og bløddyr, 2. ugentligt give oplysning til fiskeriministeriet om  

 mængden og værdien af de i ugens løb dagligt indkøbte eller modtagne varer.
Stk. 2.  Fiskere, der afsætter egen fangst direkte til  

 forbrugere, eksporterer, herunder transiterer, egen fangst, evt. via en  

 udenlandsk opkøber her i landet, eller tilvirker egen fangst, skal ugentligt  

 give fiskeriministeriet oplysninger om de i ugens løb omsatte mængder og  

 værdien heraf.
Fiskeres eksport af egen fangst skal ske under overholdelse af  

 de til enhver tid i øvrigt gældende regler om udførsel af fisk og fiskevarer.
 Stk. 3.  For så vidt angår oplysninger om første led i  

 omsætningen af fisk, krebs- og bløddyr i de havne og markeder, der i henhold  

 til Det europæiske økonomiske Fællesskabs forordninger er angivet som  

 repræsentative, kan fiskeriministeriet give fiskeauktioner og andre, der er  

 omfattet af stk. 1 og 2, særlig anvisning om oplysningernes indsendelse,  

 herunder med hensyn til hyppigheden (f.eks. dagligt) og indsendelsesmåden  

 (f.eks. telex) samt om særskilt dokumentation af oplysningernes rigtighed.
 Stk. 4.  For fisk, for hvilke der gælder pligt til  

 sortering efter størrelse og friskhed, skal oplysningerne til  

 fiskeriministeriet omfatte angivelse af mængde og værdi for hver sortering.
 § 2.  De i § 1, stk. 1, nr. 2, og stk. 2, 1. pkt.,  

 nævnte ugentlige oplysninger skal, med mindre andet er fastsat i henhold til  

 § 1, stk. 3, indsendes til fiskeriministeriet, Stormgade 2, 1470 København K,  

 hver tirsdag og skal omfatte oplysninger for den foregående uge regnet fra  

 mandag kl. 00 til søndag kl. 24.
Stk. 2.  Ved indsendelse af oplysningerne benyttes  

 kopier af afregninger til fiskerne.
Afregningerne skal for hver fisker  

 indeholde følgende oplysninger:
1. Fiskerfartøjets havnekendingsbogstav(er) og  

 -nummer.
Hvis et fartøj ikke er indregistreret hos toldvæsenet, angives  

 fiskerens navn og postadresse, 2. Landingsdato.
Hvis landinger fra flere datoer  

 anføres på samme afregning, skal det klart fremgå, hvilke partier der er  

 landet hver enkelt dato.
Faktureringsdato skal angives, hvis den er  

 forskellig fra landingsdato, 3. For køb af fisk angives vægten og værdien af de  

 forskellige arter med følgende specifikationer: a.
For arter, hvor der er  

 fastsat krav om friskheds- og størrelsessortering, skal vægten og værdien af  

 hver kategori anføres, jfr. § 1, stk. 4, b.
Et parti, der tages tilbage i  

 henhold til EF's markedsordning for fiskerivarer skal specificeres på arter,  

 størrelser og kvalitet med oplysning om, at det er tilbagetaget fisk i  

 henhold til EF's markedsordning for fiskerivarer.
Oplysning om tilbagetag  

 gives ved på afregningen at mærke partiet med koden P, c.
Et parti, der  

 kasseres som uegnet til konsum og derfor afsættes til anden anvendelse eller  

 destrueres, skal ligeledes specificeres på arter, og på afregningen skal  

 partiet mærkes med kvalitetskoden C, d.
For køb af fisk til anvendelse som  

 fiske- eller dyrefoder eller til tilvirkning i destruktionsanstalter,  

 fiskemelsfabrikker eller lignende virksomheder angives som minimum den mest  

 betydende fiskeart i partiet, der på afregningen skal mærkes med kode I.
For  

 litra a, b, c og d oplyses den behandlingsgrad, som fisken har været  

 underkastet ved købet, herunder f.eks. om fisken var levende, renset,  

 urenset, med hoved, uden hoved, filetteret, kogt eller frosset.
Er  

 forskellige behandlingsgrader anvendt, skal dette angives med oplysning om  

 vægt og værdi af hver underkategori af fiskearten, 4. Angivelse af havnen eller landingspladsen, hvor  

 fisken er landet direkte fra fangstpladsen, 5. Angivelse af farvandsområdet, hvor fisken er  

 fanget.
 Stk. 3.  Udgiften til kopier af afregninger afholdes af  

 den oplysningspligtige.
 Stk. 4.  Såfremt indkøb af fisk direkte fra fiskere  

 eller salg af egen fangst direkte til forbrugere kun andrager mindre mængder,  

 eller andre særlige forhold gør sig gældende, kan de ugentlige oplysninger om  

 den daglige omsætning afgives til fiskeriministeriet efter dettes nærmere  

 anvisning.
 Stk. 5.  Indsendelsen foregår portofrit i særlige  

 kuverter, der kan rekvireres i fiskeriministeriet.
 Stk. 6.  Efter nærmere aftale med fiskeriministeriet kan  

 oplysningerne afgives på EDB-læsbar form.
 § 3.  Overtrædelse af § 1, stk. 1, stk. 2, 1. pkt., og  

 stk. 3-4, samt § 2, stk. 1-2 og stk. 4, straffes med bøde.
 Stk. 2.  På samme måde straffes den, der afgiver  

 urigtige eller vildledende oplysninger, med mindre strengere straf er  

 forskyldt efter borgerlig straffelov.
 § 4.  Bekendtgørelsen, der ikke gælder for Grønland,  

 træder i kraft dagen efter offentliggørelsen i Lovtidende.
 Stk. 2.  Bekendtgørelse nr. 56 af 5. febuar 1973 om  

 afgivelse af oplysninger om fangst af fisk, krebs- og bløddyr ophæves.
