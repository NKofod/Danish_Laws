AFSNIT 5 AFSNIT 5-1 AFLØNNING M.V.
AF PERSONEL FORFLYTTET TIL FAST TJENESTE I UDLANDET 1.  Generelt.
Ved tekstanmærkning til de årlige finanslove (§ 22 Forsvarsministeriet) er  

 det bestemt, at tjenestemænd m.fl., der af Forsvarsministeriet udsendes til  

 fast tjeneste ved ambassader og internationale stabe m.v. i forbindelse med  

 sådan tjeneste vil kunne oppebære tilsvarende godtgørelse m.v. som fastsat  

 for personel i udenrigstjenesten.
De nærmere regler fastsættes af  

 forsvarsministeren.
På grundlag af ovennævnte har Forsvarsministeriet  

 bemyndiget Forsvarskommandoen til at udsende de i det følgende fastsatte  

 bestemmelser vedrørende aflønning m.v. af personel forflyttet til fast  

 tjeneste i udlandet.
 2.  Anvisning af løn m.v.
I overensstemmelse hermed vil den udsendte med virkning fra  

 tiltrædelsesdatoen for tjenesten i udlandet foruden hjemmelønnen (den faste  

 løn eksklusiv stedtillæg) oppebære udetillæg.
Såvel hjemmelønnen - fratrukket  

 skat - som udetillæg og ydelser/godtgørelser, som i henhold til efterstående  

 bestemmelser anvises af Forsvarskommandoen, vil blive indsat på den udsendtes  

 lønkonto i Danmark.
Aftaler om overførsel af penge til den udsendtes  

 opholdssted vil være at træffe direkte mellem den pågældende og vedkommende  

 bank/sparekasse.
 3.  Pas m.v.
 Personellet skal medføre personnummerbevis, almindeligt rejsepas og NATO  

 Travel Order.
 Fremskaffelse/betaling af almindelige rejsepas påhviler den udsendte.  

 Udgifter i forbindelse med eventuel udstedelse af særligt  

 udenrigsministerielt pas kan alene forventes refunderet, såfremt sådan  

 pasudstedelse på forhånd er godkendt af Forsvarskommandoen.
I henhold til FKOBST P.404-5 SEP 1977, skal personel, der tilknyttes HQ  

 AFNORTH, HQ LANDJUT, DAMIREP SHAPE (Belgien og Luxembourg) og NAEWF E-3A  

 Component i Geilenkirchen snarest efter tiltrædelse af tjenesten have istemplet eget, hustrus og  

 medfølgende børns pas »statusstempel«, som dokumenterer de  

 pågældendes tilhørsforhold til vedkommende NATO-stab m.v. eller til her  

 ansatte.
 Ved tjenestens ophør annulleres dette stempel af pågældende myndighed.
 For personel, der ikke tilknyttes ovennævnte myndigheder foretages  

 istempling af statusstempel' af Forsvarskommandoen (lønningssektionen).
 Ved tjenestens ophør skal dette personel snarest efter hjemkomst til  

 Danmark indsende istemplede pas til Forsvarskommandoen for annullering af  

 »statusstempel«.
 4.  Ferie.
 I forbindelse med afvikling af national ferie og NATO-ferie indtjent under  

 tjeneste i allierede stabe skal udsendt personel følge de i KFF-B givne  

 bestemmelser herfor.
 5.  Udrustning.
 Udrustning m.v. skal medføres i overensstemmelse med de af det pågældende  

 hovedkvarter herom fastsatte bestemmelser.
 6.  Valg.
 Under tjenesten i udlandet følger udsendt personel de i KFF B givne  

 bestemmelser herfor.
AFSNIT 5-2 UDETILLÆGGETS FASTSÆTTELSE/BEREGNING.
1. Udetillægget er forskellen mellem udelønnen  

 (totallønnen) og restlønnen (hjemmeløn - standardskat). (Se bilag 2).  

  Udelønnen (totallønnen) er et standardbudget for den enkelte stilling eller  

 grupper af stillinger sammensat af en lønkerne (daglig husholdning, medhjælp,  

 beklædning, transport og ferie). Til lønkernen lægges 25% af den pågældendes  

 hjemmeløn, evt. repræsentationstillæg, evt. boligtillæg,  

 etableringsafskrivning samt evt. børnetillæg.
Fastsættelse af udelønnen sker  

 på baggrund af oplysninger fra den udsendte om ægteskabelig stilling, børns  

 opholdssted, børns egenindtægt etc.
 Oplysningsskema til brug herfor udleveres den udsendte af, og afleveres  

 til Forsvarskommandoen efter endt udfyldelse. (Se bilag 1).
 Restlønnen fremkommer ved, at der fra hjemmelønnen trækkes beregnet  

 standardskat (se afsnit 5-3 skatteforhold).
 Differencen mellem totalløn og »restløn« udgør udetillægget, der  

 er skattefrit i henhold til ligningsloven § 7.r.
Udetillægget ydes i forbindelse med udbetaling af hjemmeløn.
For  

 bagudlønnet personel ydes der dog ved første lønudbetaling efter udsendelsen  

 et a conto udetillægsbeløb som forskud til dækning af opståede udgifter ved  

 udsendelsen.
Dette a conto beløb hviler i resten af udsendelsesperioden og  

 fratrækkes i den sidste udbetalte udeløn.
2.  Standardbudgettet er fastsat udfra den  

 forudsætning, at den udsendte er gift.
Hvis den pågældende er ugift, fraskilt  

 eller separeret ved udsendelsen, eller hvis hans ægteskab ophører under  

 tjenesten i udlandet, nedsættes visse af de udgiftsposter, der indgår i  

 standardbudgettet.
 Såfremt den udsendte er fraskilt eller separeret, vil den pågældende blive  

 lønnet som ugift, hvad enten forsørgerpligt over for tidligere ægtefælle  

 består eller ej.
Såfremt den udsendte lever faktisk adskilt fra sin ægtefælle, vil den  

 pågældende blive betragtet som ugift i udetillægsmæssig henseende.
Såfremt  

 den udsendte lever i fast samlivsforhold, vil den pågældende blive betragtet  

 som gift i udetillægsmæssig henseende.
Et fast samlivsforhold anses for at  

 bestå, når de pågældende afgiver en af begge parter underskreven erklæring  

 om, at de har levet sammen i et ægteskabslignende forhold i mindst de  

 foregående 12 måneder.
Denne hovedregel afviges i de tilfælde, hvor to samlevere har børn sammen  

 eller tidligere har været gift med hinanden, men nu lever sammen uden påny at  

 være gift med hinanden.
Erklæringen, hvortil der ikke stilles særlige  

 formskrav, afgives i forbindelse med udsendelse, eller såfremt en udsendt i  

 løbet af udsendelsesperioden har indledt et fast samlivsforhold, som  

 berettiger til ændring af udelønssituationen.
Dør en gift udsendt under udetjeneste, modtager den efterlevende ægtefælle  

 udetillæg i de følgende 3 kalendermåneder.
Dog bortfalder den del af  

 udetillægget, der er afsat til repræsentation, ved udløbet af den første  

 kalendermåned efter dødsfaldet.
Endvidere bortfalder den del af udetillægget,  

 der er afsat til bolig, såfremt lejemålet bringes til ophør inden 3 måneder  

 efter dødsfaldet.
 Dør en udsendts ægtefælle under udetjeneste, modtager den udsendte  

 udetillæg som gift i de følgende 3 kalendermåneder.
Den omstændighed, at der ved fastsættelsen af totallønnen opereres med et  

 standardbudget, der som anført er opdelt i en række poster, indebærer ingen  

 begrænsning i den udsendtes frie disposition over totallønnen.
På den anden  

 side vil det beløb, hvormed posten bolig evt. indgår i totallønnen, blive  

 reguleret på grundlag af de faktiske boligudgifter (dog inden for nærmere  

 givne begrænsninger, jf. pkt. 6.). Endvidere forudsættes beløbet til  

 repræsentation anvendt efter formålet, jf. herom senere.
 I det følgende redegøres for nogle af de udgiftsposter, der indgår i  

 standardbudgettet.
 3.  Lønkernen består af udgifterne til daglig  

 husholdning, med hjælp, beklædning, transport og ferie.
Posten daglig husholdning omfatter udgifter til mad og drikke, til  

 rengøringsmidler, vask og rensning m.v.
Udgifter til fødevarer til børn  

 indgår i beregningen af børnetillæg og til husmedhjælp i kontoen herfor.
Posten medhjælp omfatter udgifter til sådan fast og løs medhjælp, som  

 under hensyn til den udsendtes stilling samt de stedlige forhold, må anses  

 for nødvendig.
Løs medhjælp til repræsentation dækkes via  

 repræsentationstillægget.
Udgifter til pasning af småbørn indgår i  

 beregningen af børnetillæg.
 I posten transport er indregnet beløb til dækning af den private kørsel  

 samt tjenstlig kørsel inden for byområdet.
 Posten ferie består af transportudgifter og af daglige omkostninger ved  

 ferie i Danmark (hvert andet år), i opholdslandet og/eller i tredieland.  

 Ferieudgifter for børn indgår i beregningen af børnetillæg.
4.  Repræsentationstillægget fastsættes af  

 Forsvarsministeriet og forudsættes anvendt efter formålet. a.
For personel  

 til tjeneste i internationale stabe fastsættes repræsentationsbeløbet i  

 forhold til den pågældendes militære grad, hvorved der er taget hensyn til,  

 at der påhviler den udsendte den repræsentation, som er kutyme i vedkommende  

 stab.
Dette personel er ikke pålagt at føre lister over den afholdte  

 selskabelighed men skal, da tillægget er formålsbestemt, opbevare materiale  

 desangående, således at Forsvarsministeriet har adgang til at foretage  

 kontrol. b.
Der ydes ikke repræsentationstillæg til det udsendte  

 kontorpersonale og til det udsendte personel af seniorsergent og lavere grad,  

 bortset fra den ældste af denne personelgruppe, tjenstgørende ved et  

 NATO-hovedkvarter. c.
For forsvarsattacheer, personel i visse chefstillinger  

 og forbindelsesofficerer fastsættes repræsentationsbeløbene hvert år af  

 Forsvarsministeriet på grundlag af et af de pågældende dertil indsendt  

 opstillet budget sammenholdt med de af den pågældende førte gæstelister (jf.  

 nedenfor) samt udetillægsnævnets og Forsvarsministeriets skøn over det  

 ønskelige omfang af den tjenstlige repræsentation.
Til sådanne  

 repræsentationsudgifter henregnes: Udgifter til mad, drikkevarer, ekstra  

 (løs) medhjælp, tobak, trykning af indbydelseskort o.lign. (også  

 repræsentation på restaurant). Endvidere nødvendige udgifter til velgørenhed,  

 gaver og foreningskontingent.
De pågældende skal føre lister over den  

 selskabelighed, der afholdes i embeds medfør, med angivelse af anledning,  

 gæsternes antal og kategori, derimod ikke omkostningerne, samt endvidere  

 anledningen til repræsentationen.
Listen føres på særlige formularer og skal  

 indsendes til Forsvarsministeriet hvert kvartal.
Ved udløbet af et kalenderår  

 skal der til Forsvarsministeriet indsendes opgørelse over forbruget af  

 repræsentationsmidler.
Viser denne forbrugsopgørelse, at den udsendte har  

 anvendt mere, end der er anvist, er vedkommende som altovervejende hovedregel  

 henvist til at dække merforbruget selv.
Hvis der omvendt er anvendt mindre,  

 end hvad der er udbetalt, fordres tilbagebetaling.
5.  Etableringsafskrivningen er et fast tilskud til  

 dækning af udgifter til anskaffelse og vedligeholdelse af indbo (møbler,  

 gardiner, tæpper, hvidevarer, service etc.). Tilskuddet gradueres efter den  

 pågældendes stilling.
Afhængig af egenmøbleringens omfang ydes tilskuddet med  

 100%, 75%, 50% eller 25% af det fulde tilskud.
6.  Boligtillæg. a.
Det af forsvaret udsendte personel  

 er berettiget til fri bolig.
Udsendt personel er henvist til selv at skaffe  

 bolig under tjenesten i udlandet, idet det dog forudsættes, at valg af bolig  

 finder sted efter retningslinier, fastsat af den stedlige danske  

 repræsentation (ÆDO, FORAT o.lign., eller hvor en sådan ikke findes, ved  

 FKO). Forinden valg af eller annoncering efter bolig finder sted, skal den  

 udsendte ved den stedlige danske repræsentation (ÆDO, FORAT o.lign., eller  

 hvor en sådan ikke findes, ved FKO) indhente oplysning om den boligstandard  

 og det huslejeniveau, der vil kunne forventes godkendt.
Indgåelse af lejemål  

 af bolig må ikke finde sted, forinden godkendelse af bolig og lejekontrakt er  

 indhentet ved den danske repræsentation (ÆDO, FORAT o.lign., eller hvor en  

 sådan ikke findes, ved FKO). Bortset fra chefstillinger (fastsat af  

 Forsvarsministeriet) tages der ved bedømmelsen af de for boligen samlede  

 udgifter hensyn til den udsendtes grad og ægteskabelige stilling.
Der skelnes  

 således mellem: - gifte majorer/orlogskaptajner og højere grader - ugifte  

 majorer/orlogskaptajner og højere grader - øvrigt personel, gifte - øvrigt  

 personel, ugifte - stampersonel, ugifte.
Ved vurderingen af, hvorvidt et  

 lejemål af bolig, alle forhold taget i betragtning, anses for at værende  

 passende og rimeligt, indgår endvidere følgende faktorer: - husstandens  

 størrelse - boligens omfang (antal værelser m.v.) - den udsendtes  

 stillingsmæssige placering i forhold til øvrige udsendte - omfanget af  

 repræsentative forpligtelser - boligmarkedets forhold og vilkår.
Såfremt den  

 udsendte først erhverver bolig på tilflytningsstedet en tid efter  

 tiltrædelsen, kan der i denne periode i stedet for boliggodtgørelse ydes  

 dækning af hotelophold for vedkommende selv efter de almindelige regler.
I  

 særlige tilfælde kan den stedlige danske repræsentation (ÆDO, FORAT o.lign.,  

 eller hvor en sådan ikke findes, FKO) endvidere godkende hoteludgifter til  

 den udsendtes husstand.
Foruden selve huslejebeløbet godtgøres rimelige  

 udgifter til lys, varme, renovation samt udgifter til telefonabonnement for  

 een telefon (standard). Endvidere vil udgifter til kontraktligt pålagte  

 vedligeholdelsesarbejder og forsikringer blive godtgjort, dog kan udgifter  

 til vedligeholdelse af have alene godtgøres personel efter særlig  

 bemyndigelse fra FKO.
Udgifter til møbelleje kan ikke godtgøres.  

 Engangsudgifter ved oprettelse af lejekontrakt (stempelafgift, sagførersalær,  

 mæglersalær etc. til autoriseret ejendomsmægler) kan godtgøres efter regning.  

 Der vil endvidere i forbindelse med afvikling af lejemål være mulighed for at  

 få godtgjort rimelige udgifter til sagkyndig bistand ved udflytning af lejet  

 bolig samt til advokatassistance i de tilfælde, hvor den danske  

 repræsentation (ÆDO, FORAT o.lign., eller hvor en sådan ikke findes, FKO)  

 finder en sådan assistance nødvendig.
Såfremt der ved indgåelse af lejemål  

 skal betales depositum, vil dette beløb kunne udbetales den udsendte som  

 forskud.
Der vil kunne godtgøres rimelige udgifter til annoncering efter  

 bolig, dog højst for 2 annoncer i selvvalgt dagblad.
Max. beløb vil tilgå fra  

 FKO ved særlig skrivelse.
Indgåelse af lejemål før tiltrædelsesdatoen vil  

 normalt ikke blive godkendt.
Såfremt den danske repræsentation (ÆDO, FORAT  

 o.lign., eller hvor en sådan ikke findes, FKO) i særlige tilfælde finder det  

 hensigtsmæssig, vil indgåelse af lejemål kunne foretages forud for  

 tiltrædelsesdatoen.
For den udsendte i egen bolig ansættes lejen til den  

 årlige forrentning af prioriteterne og den investerede egenkapital, og til de  

 ovenfor nævnte udgifter lægges yderligere ejendomsskatter, brandforsikring  

 m.m. samt udgifter til ejendommens normale vedligeholdelse.
Ved fastsættelsen  

 af boligtillægget vil der blive taget hensyn til, at prioritetsrenter,  

 ejendomsskatter og vedligeholdelsesudgifter vedrørende ejendommen er  

 fradragsberettigede ved opgørelse af den skattepligtige indtægt.
På  

 boligudgiftsskemaet (bilag 4) skal den pågældende angive, i hvilket omfang  

 vedkommende har udnyttet fradragsretten i henhold til skattereglerne.  

 Indgåelse af nyt lejemål, forårsaget af ændring af civilstand, der medfører,  

 at hidtidige lejemål ikke mere kan anses for passende vil i rimeligt omfang  

 kunne godkendes af den stedlige danske repræsentation (ÆDO, FORAT o.lign.),  

 eller hvor en sådan ikke findes FKO.
I ganske særlige tilfælde, hvor det kan  

 dokumenteres, at det har været nødvendigt at indgå nyt lejemål før end det  

 hidtidige er udløbet, indberettes herom til FKO.
Udgifter til drikkepenge til  

 portner, postbude, renovationsfolk m.v. dækkes af lønkernen. b.
For personel,  

 tjenstgørende ved - HQ AFNORTH - HQ LANDJUT - SHAPE samt DANATO og DAMIREP  

 (herunder IMS og NICSMA) afholdes boligudgifter af de stedlige kasser.  

 Boligudgifternes art og omfang er nærmere beskrevet i bilag nr. 6.  

 Myndigheden anlægger og fører Budgetskema (bilag 5), og kopi indsendes med  

 årets udgang.
Såfremt der i årets løb forekommer ændringer, der medfører en  

 samlet udgift i fiansåret på mere end 10%af det budgetterede, indsendes nyt  

 boligudgiftsskema m.v. til FKO.
De fremkomne regnskabstal anvendes som  

 budgettal for det kommende finansår.
Lejekontrakt underskrives af myndighed  

 og/eller beboer efter myndighedens nærmere bestemmelse.
Meddelelse om  

 indgåelse af lejemål, bilagt kopi af lejekontrakt samt oversigt over de  

 samlede årlige udgifter indsendes til FKO med efterretningskopi til RR. c.  

 Det af forsvaret udsendte personel, der er tjenstgørende ved andre end de  

 under pkt. b. anførte myndigheder, oppebærer udover det egentlige udetillæg  

 et boligtillæg, der er beregnet til dækning af de med boligen afledte samlede  

 refusionsberettigede udgifter.
Den del af udetillægget, der udgør  

 boligtillægget, bliver reguleret månedligt for udsving i den for det enkelte  

 opholdslands fastsatte valutakurs.
Nævnte kursregulering foretages ved  

 Forsvarsministeriets 8. kontors foranstaltning på grundlag af den pr. den  

 første hverdag i måneden fastsatte officielle sælgerkurs for den enkelte  

 valuta.
Fastsættelse af boligtillæg til den udsendte sker indledningsvis af  

 FKO med et a conto beløb.
Når den udsendte har fornødent grundlag for at  

 anslå sine boligudgifter, indsendes boligudgiftsskema udvisende de samlede  

 skønnede årlige boligudgifter (se bilag 3), hvorefter der foretages  

 regulering af boliggodtgørelsen.
Ved indstilling om fastsættelse af  

 boligtillæg til den udsendte, skal boligudgiftsskemaet vedlægges fotokopi af  

 lejekontrakt til godkendelse.
I de tilfælde, hvor erhvervelse af bolig finder  

 sted på et senere tidspunkt end tiltrædelsesdatoen, og den udsendte i dette  

 tidsrum bor på hotel el.lign., vil udgifterne herfor blive refunderet efter  

 de almindelige regler, idet det til den udsendte udbetale aa contoboligtillæg  

 for samme periode vil blive fratrukket de samlede hoteludgifter.
Udgifterne  

 medtages i flytte- og rejseregnskab. Ændringen af boliggodtgørelsen i løbet  

 af finansåret f.eks. som følge af huslejestigning forudsætter, at der er tale  

 om en forøgelse af de samlede boligudgifter på mindst 10%. I andre tilfælde  

 foretages reguleringen ved finansårets slutning, idet den udsendte, såfremt  

 de anslåede boligudgifter i det forløbne finansår afviger fra de faktiske  

 afholdte udgifter (mer-/mindreforbrug), ved indsendelse af boligregnskab vil  

 kunne få reguleret udgifter inden for rammen af det fastsatte maksimale  

 boligtillæg.
Da de faktiske udgifter til bolig skal kunne dokumenteres, skal  

 den udsendte opbevare alle kvitteringer og anden dokumentation for disse  

 udgifter.
Såfremt andet ikke er meddelt, indsender den udsendte ved hvert  

 finansårs udgang (31 DEC), samt i forbindelse med afslutning af tjenesten,  

 dokumenteret boligregnskab.
Udgifterne skal være dokumenteret ved kvitterede  

 regninger, der nummereres i den rækkefølge, de er opført på  

 boligudgiftsskemaet.
Regninger skal være påført dansk  

 oversættelse/forklaring, hvor dette skønnes nødvendigt 7.  Børnetillæg ydes for hvert barn, stedbarn,  

 adoptivbarn eller plejebarn indtil udgangen af den måned, i hvilken barnet  

 fylder 21 år.
Børnetillægget bortfalder eller nedsættes dog, hvis barnet ef  

 ter det fyldte 18. år helt eller delvis forsørger sig selv.
Hvis barnet på  

 grund af invaliditet eller sygdom er ude af stand til at forsørge sig selv,  

 kan børnetillæg ydes udover det 21. år.
 Børnetillæg for børn, til hvilket den udsendte kun yder et fast  

 underholdsbidrag (de såkaldte »bidragsbørn«) kan alene omfatte de  

 merudgifter (dog ikke transportudgifter), som den udsendte pådrager sig i  

 forbindelse med børnenes ophold hos den udsendte samt eventuelt forhøjet  

 børnebidrag, fastsat ved særlig bidragsresulution direkte i forbindelse med  

 udsendelsen.
 Udgifter af omhandlede art indberettes til Forsvarskommandoen med  

 angivelse af udgifternes forventede størrelse i det pågældende finansår.  

 Indberetning om merudgifter skal indeholde oplysning om forventede antal  

 dage, hvor børnene i det pågældende finansår vil opholde sig hos den udsendte  

 og udgifterne herved.
 Forhøjet børnebidrag dokumenteres ved bidragsresulution eller lignende.
 For børn, der opholder sig hos den udsendte, fastsættes børnetillægget  

 under hensyntagen til om barnet er under eller over 10 år.
For børn med ophold i Danmark, fastsættes børnetillægget under hensyntagen  

 til de faktiske udgifter, samt om børnene bebor en af forældrene lejet/ejet  

 bolig (der indberettes om udgifter til kost og logi) inden for et af  

 udetillægsnævnet fastsat maksimumsbeløb.
Går barnet på kostskole i Danmark  

 ydes, foruden skolepenge og ophold et børnetillæg til dækning af udgifter til  

 beklædning, ferie etc.
 For børn med ophold uden for Danmark og den udsendte opholdsland,  

 fastsættes børnetillægget også under hensyntagen til de faktiske udgifter,  

 men kan dog højst andrage det beløb, der ville blive ydet, hvis barnet  

 opholdt sig i Danmark eller i den udsendtes opholdsland.
Såfremt den udsendte under tjenesten i udlandet oppebærer børnetilskud fra  

 det offentlige i Danmark eller fra opholdslandet  skal dette indberettes til  

 Forsvarskommandoen.
Sådanne tilskud vil blive modregnet i børnetillægget.
 8.  Regulering af udetillæg.
 Lønkerne og børnetillæg pris- og kursreguleres hver 1 JAN, 1 APR, 1 JUL og  

 1 OKT efter indstilling fra udetillægsnævnet.
 Indtræffer der i finansårets løb en pris- eller valutamæssig udvikling,  

 som gradvis, eller pludselig forrykker totallønnens købekraft i  

 opholdslandet, tager udetillægsnævnet stilling til, om udetillæggenc  

 eventuelt bør reguleres allerede udenfor nævnte terminer.
 9.  Ændringer i den udsendtes forhold (f.eks.  

 forandring af ægteskabelig stilling, ændring af børns opholdssted, børns  

 egenindtægt etc.) skal via tjenestestedet straks indberettes til  

 Forsvarskommandoen ved anvendelse af særligt skema (bilag 1).
BILAG 1 til AFSNIT 5-2 Vejledning i udfyldelse af blanket »Fastsættelse af udeløn«.
 1.  I forbindelse med udsendelse: Øverste halvdel  

 udfyldes af den udsendte i overensstemmelse med ledetekste, herunder:
 2.  Ændringer af data efter udsendelsen: Udover  

 personnummer og navn udfyldes alene sådanne rubrikker, hvor der er sket  

 ændringer.
BILAG 2 til AFSNIT 5-2 BILAG 3 til AFSNIT 5-2 BILAG 4 til AFSNIT 5-2 Specielt for privatejede boliger Vedligeholdelsesudgifter kan godtgøres, såfremt vedligeholdelsespligt er  

 pålagt i lejekontrakt.
Herudover kan vedligeholdelsesudgifter alene afholdes  

 efter FKO forudgående godkendelse.
Udgifter til vedligeholdelse af have  

 fastsættes af FKO og kan udbetales i henhold til godkendelse.
AFSNIT 5-3 SKATTEFORHOLD/STANDARDSKAT M.V.
 1.  Skatteforhold:
 Med indførelsen af kildeskat fra 1 JAN 197O blev danske statsborgere, der  

 af staten er udsendt til tjeneste i udlandet, skattepligtige her til landet,  

 jf. kildeskattelovens § 1, nr. 5.
 Ifølge samme lovbestemmelse er en med den udsendte samlevende ægtefælle og  

 hjemmeværende børn, der er under 18 år ved indkomst årets begyndelse,  

 ligeledes skattepligtige her til land; dog kun såfremt de pågældende  

 ægtefæller og børn er danske statsborgere og ikke undergivet  

 indkomstbeskatning til fremmed stat.
Efter udrejsen fortsættes det sædvanlige kildeskattetræk af den  

  udsendtes skattepligtige tjenesteindtægt (hjemmeløn) på grundlag  af det for  

 ham foreliggende skattekort.
Udetillæg, bosættelsespenge, (flyttegodtgørelse  

 m.v.), hjemflytningstillæg og andre lignende ydelser, der skal tjene til  

 dækning af merudgifter som følge af tjenesten i udlandet, er dog skattefri,  

 jf. ligningslovens § 7, litra r.
 2.  Standardskat:
 Ved fastsættelsen af udetillægget tages der hensyn til den ovenfor omtalte  

 skattepligt for udsendt personel.
Udetillægget beregnes som forskellen mellem den af udetillægsnævnet  

 fastsatte udeløn (totalløn) for tjeneste på det pågældende tjenestested og en  

 beregnet »restløn« for den pågældende ved tjeneste hjemme.
Ved  

 beregningen af »restlønnen« tages der udgangspunkt i hjemmelønnen,  

 d.v.s. den pågældendes grundløn med alle sædvanlige tillæg, dog eksklusive  

 stedtillæg og bonus.
Denne »hjemmeløn« reduceres med en hertil  

 svarende »standardskat«, hvorved »restlønnen« fremkommer.  

 »Standardskatten« udgør et beløb svarende til skatten af  

 personfradrag og skatten af den skalaindkomst, der fremkommer, når  

 »hjemmelønnen« reduceres med følgende generelle fradrag:  

 Lønmodtagerfradrag, fradrag af ATP-bidrag og af eventuelle andre  

 pensionsbidrag.
 Ved beregning af standardskat anvendes de for Københavns Kommune gældende  

 skatteprocenter.
Personel med gift lønkerne får standardskatten beregnet med to  

 personfradrag.
Alle andre får standardskatten beregnet med et personfradrag.
Den således beregnede standardskat vil sjældent være sammenfaldende med  

 den faktiske skat, der pålignes den udsendte, ider der ikke tages hensyn til  

 eventuelle privatindtægter udover tjenesteindtægten og ej heller til  

 individuelle fradrag i den skattepligtige indkomst.
Den beregnede  

 standardskat har alene  til formål at indgå i beregningen af udetillægget.
AFSNIT 5-4 STATSGARANTI-ORDNING FOR BANKLÅN.
 1. Med hjemmel i finansloven kan der ydes garanti for  

 lån ydet af banker og sparekasser til tjenestemænd med flere, der af  

 forsvarsministeriet udsendes til tjeneste ved internationale stabe m.v.
2. Lånet ydes til dækning af de ved en udsendelse til  

 tjeneste i udlandet opståede finansieringsbehov og kan tidligst bevilges 3  

 måneder før udsendelsen 3. Garantien begrænses til lån, som afdrages over en  

 periode på højst 3 år for officerer og på højst 2 år for stampersonel, og kun  

 i det enkelte tilfælde ikke overstige kr. 20.000,-.
 4. Ansøgningsskema for bevilling af garanti for et  

 bank- eller sparekasselån udleveres den udsendte af Forsvarskommandoen.
AFSNIT 5-5 VEJLEDNING VEDRØRENDE REJSE- OG FLYTTEGODTGØRELSE I FORBINDELSE MED TJENESTE I UDLANDET FLYTTEGODTGØRELSE 1.  Generelt.
Flyttegodtgørelse ydes til udsendt  

 personel, der: a.
Forflyttes til og fra fast tjeneste i udlandet, herunder  

 forflyttes til anden fast tjeneste i udlandet. b.
I forbindelse med  

 kontraktudløb eller afskedigelse afslutter fast tjeneste i udlandet og  

 hjemflytter til Danmark. c.
Afgår ved døden under fast tjeneste i udlandet.
 Flyttegodtgørelsen omfatter under de i pkt. 2. afgivne forudsætninger og  

 med de i pkt. 3. angivne begrænsninger alle udgifter til emballage og  

 indpakning, udklarering, transport, indklarering, udpakning og udgifter til  

 transportforsikring (tegnes af Forsvarskommandoen, jf. pkt. 4.) samt eventuel  

 opmagasinering, jf. pkt. 5.
 Flyttegodtgørelse ydes kun for flytning til første bolig på det nye  

 tjenestested, selv om boligen er midlertidig, medmindre flytningen er en  

 følge af Forsvarsministeriet eller Forsvarskommandoens dispositioner.
 Udover udgifterne ved bohaveflytningen refunderer Forsvarskommandoen de  

 under pkt. 6 anførte accessoriske udgifter i forbindelse med flytningen.
 2.  Flytningens tilrettelæggelse.
 Der skal så vidt muligt søges opnået fast tilbud på flytning fra bolig til  

 bolig, evt. via/til magasin, jf. pkt. 5.
Flyttegodset bør sendes samlet, medmindre Forsvarskommandoen godkender  

 andet.
Hvis den udsendte ønsker at sende dele af flyttegodset før eller efter  

 den egentlige flytning, kan de heraf følgende merudgifter som hovedregel ikke  

 godtgøres.
Såfremt den udsendte ønsker, at et bestemt flyttefirma foretager  

 flytningen, vil dette kunne tillades under forudsætning af, at en eventuel  

 merudgift i forhold til billigste tilbud betales af den udsendte selv.
I  

 sådant tilfælde bør den udsendte meddele Forsvarskommandoen, hvilket firma  

 der ønskes benyttet, før accept gives af Forsvarskommandoen.
 Flytningen skal foretages på en økonomisk forsvarlig måde og skal normalt  

 gennemføres i umiddelbar tilknytning til den pågældendes tiltrædelsesdato på  

 det nye tjenestested eller senere, jf. afsnit 5-2 pkt. 6 og afsnit 5-5 pkt.  

 6.a.
Såfremt flytning fra Danmark foretages via magasin, vil magasinleje samt  

 udgifter til ind og udflytningsmagasin for den del af bohavet der skal  

 medflyttes, ikke kunne forventes refunderet. a.
Ved flytning fra Danmark skal  

 den udsendte selv indhente mindst tre tilbud fra flyttefirmaer på flytningen.  

 Flyttetilbudene, som skal sendes af firmaerne direkte til Forsvarskommandoen,  

 skal foruden prisen indeholde oplysning om rumfanget af det bohave, der skal  

 flyttes, den omtrentlige dato for flytningen samt oplysning om, hvorvidt  

 klareringsudgifter m.v. er indregnet i prisen.
Endvidere skal tilbudene  

 indeholde oplysning om prisen for flytning til magasin samt magasinleje for  

 den del af bohavet, der ifølge de i pkt. 3.b. nævnte begrænsninger skal  

 forblive i Danmark.
Såfremt den udsendte alligevel ønsker at medtage bohave  

 udover tidligere nævnte begrænsninger, skal dette tydeligt fremgå af de  

 indsendte tilbud, idet sådant bohave anføres særskilt.
Ekstraomkostninger i  

 forbindelse med afholdes af den pågældende selv.
Forsvarskommandoen afgør,  

 hvilket af de tilbudgivende firmaer, der skal foretage flytningen, og  

 meddeler dette til den udsendte samt til flyttefirmaerne.
Regningen for  

 flytningen skal stiles til Forsvarskommandoen, men tilsendes den udsendte,  

 der påfører regningen sin attestation samt eventuelle bemærkninger vedrørende  

 flytningen.
Herefter sendes regningen til Forsvarskommandoen, som foretager  

 det videre fornødne.
Ekstraomkostninger, såsom renter m.v., der eksempelvis  

 skyldes for sen indsendelse af attesteret flytteregning, påhviler den  

 udsendte. b.
Ved flytning til Danmark skal den udsendte indhente tilbud  

 således: (1) Ved tjenestesteder i Belgien, Luxembourg, Norge og Tyskland  

 indhentes tilbud fra tre danske flyttefirmaer. (2) Ved tjenestesteder i det  

 øvrige Europa indhentes tilbud fra to lokale og et dansk flyttefirma. (3) Ved  

 tjenestesteder uden for Europa indhentes tilbud fra tre lokale flyttefirmaer.  

 Tilbudene skal foruden prisen indeholde oplysning om rumfanget af det bohave,  

 der skal flyttes, den omtrentlige dato for flytningen samt oplysning om,  

 hvorvidt klareringsudgifter m.v. er indregnet i prisen.
Såfremt bohavets  

 rumfang overskrider de i pkt. 3.b. anførte begrænsninger, vil merudgiften ske  

 for den udsendtes egen regning.
Tilbudene skal derfor i disse tilfælde  

 indeholde oplysning om, hvad merudgiften beløber sig til.
Endvidere skal  

 tilbudene indeholde oplysning om prisen for eventuel opmagasinering jf. pkt.  

 5. og flytning fra magasin til bolig.
Tilbudene sendes til Ældste danske  

 Officer/Forsvarsattacheen, der træffer bestemmelse om, hvilket firma, der  

 skal udføre flytningen.
Billigste tilbud skal altid accepteres medmindre  

 særlige forhold gør sig gældende. i hvilket tilfælde Forsvarskommandoens  

 godkendelse forud skal indhentes. Ældste danske Officer/Forsvarsattacheen  

 skal meddele accept til vedkommende firma.
Accepten vedlægges erklæring til  

 brug for flyttefirmaet ved ud- og indførsel af flyttegodset. Ældste danske  

 Officer/Forsvarsatacheen indberetter til Forsvarskommandoen om således  

 accepterede tilbud.
Indberetningen, der vedlægges fotokopi af de modtagne  

 tilbud, skal endvidere indeholde oplysninger til brug ved forsikringstegning  

 jf. pkt. 4. Regning for flytninger skal af flyttefirmaet tilsendes den  

 udsendte, der efter at have påført regningen sin attestation samt eventuelle  

 bemærkninger vedr. flytningen, sender den til den betalende myndighed.  

 Flytningen fra lande i Europa (eksklusiv England) betales af  

 Forsvarskommandoen.
Flytninger fra England samt lande uden for Europa betales  

 af vedkommende Forsvarsattachees kasse.
Ekstraomkostninger, såsom renter  

 m.v., der eksempelvis skyldes for sen indsendelse af attesteret flytteregning  

 påhviler den udsendte.
I forbindelse med hjemflytning af bohave skal Ældste  

 danske Officer/Forsvarsattacheen til hver udsendt forud for dennes  

 forflyttelse til Danmark udlevere en tolderklæring til brug ved indklarering  

 af privat bohave.
3.  Flyttegodsets beskaffenhed og omfang. a.  

 Flyttegodsets beskaffenhed.
Flyttegodtgørelsen omfatter flytning af den  

 udsendtes og hans husstands bohave, hvorved forstås møbler, tæpper, billeder,  

 bøger og andre indbogenstande, linned, klæder, barnevogne, cykler,  

 motorcykler samt effekter, som kan anses for normalt udstyr.
For flytning af  

 automobil gælder følgende regler: Ved flytning til tjeneste uden for Europa  

 kan den udsendte efter forud indhentet godkendelse fra Forsvarskommandoen få  

 godtgjort transportudgiften for et automobil, såfremt dette var i  

 vedkommendes besiddelse, da denne modtog meddelelse om forflyttelsen, og  

 såfremt automobilets handelsværdi står i rimeligt forhold til  

 transportomkostningerne.
Er automobilet anskaffet umiddelbart før  

 udsendelsen, kan der således ikke ydes godtgørelse for transportudgifterne  

 m.v.
Ved hjemflytning fra tjenestesteder uden for Europa kan er ydes  

 godtgørelse af udgiften til flytning af højst eet automobil, der i de sidste  

 6 måneder før hjemkaldelsesdatoen har været indregistreret i den udsendtes  

 navn.
Godtgørelsen ydes kun, såfremt transporten i det enkelte tilfælde efter  

 automobilets handelsværdi, forsendelsesomkostningerne og forholdene i øvrigt  

 findes at være en økonomiske rimelig disposition.
Ved flytning inden for  

 Europa ydes der ingen godtgørelse for udgifter i forbindelse med flytning af  

 bil. (Jf. dog pkt. 9.a.). b.
Flyttegodsets rumfang.
Forsvarskommandoen  

 godtgør kun flytning af indbo inden for følgende maxgrænser (eksklusiv  

 automobil):
4.  Transportforsikring. a.
Tegning af forsikring.
For  

 bohave, der flyttes for statskassens regning, tegner Forsvarskommandoen  

 indenfor nærmere givne begrænsninger transportforsikring på  

 Forsvarsministeriets samlepolice hos forsikringsselskabet  

 »BALTICA/Skandinavia«.
Til brug for Forsvarskommandoens anmeldelse  

 til forsikringsselskabet skal den udsendte/Ældste danske Officer indberette  

 følgende oplysninger: (1) Hvorfra og hvortil flytningen sker med angivelse af  

 adresse. (2) Datoen for flytningens påbegyndelse, og hvornår den forventes  

 afsluttet. (3) Forsikringssummens størrelse. (4) Med hvilket transportmiddel  

 flytningen foretages, og i tilfælde af søtransport, skibets navn og om  

 flyttegodset vil blive opbevaret over eller under dæk, samt i forbindelse med  

 hjemflytningen hvorvidt flyttegodset opmagasineres og i bekræftende fald, om  

 den udsendte selv har tegnet bohaveforsikring for opmagasineringsperioden.  

 Den udsendte skal foretage ansættelsen af forsikringssummen på grundlag af en  

 nøgtern vurdering af bohavets værdi.
I denne forbindelse skal det påpeges, at  

 den udsendtes indboforsikring ikke altid vil være det rette udgangspunkt for  

 vurderingen, idet denne forsikringsværdiangivelse ikke altid kan påregnes at  

 være udtryk for bohavets egentlige værdi på flyttetidspunktet.
Indberetning  

 til brug ved tegning af transportforsikring skal være Forsvarskommandoen i  

 hænde senest dagen før flytningen iværksættes.
Samlepolicen dækker dog også,  

 selvom indberetningen undtagelsesvis først når frem til Forsvarskommandoen  

 efter, at flytningen er påbegyndt, forudsat den er afsendt af den pågældende  

 inden flytningens påbegyndelse.
Forsikringspolice vil blive tilsendt den  

 pågældende. b.
Forsikringens omfang.
Forsikringen dækker mod transportskade  

 og bortkomst under flytningen og i indtil 14 dage efter flyttegodsets ankomst  

 til bestemmelsesstedet.
Under søtransport dækker forsikringen mod krigs- og  

 minefare.
Hvis den udsendte ikke kan flytte ind i egen bolig inden 14 dage  

 efter godsets ankomst, kan forsikringen forlænges.
Den udsendte skal i så  

 fald snarest muligt underrette Forsvarskommandoen om, hvornår indflytningen  

 forventes at kunne finde sted, og om flyttegodset opmagasineres. c.  

 Anmeldelse af skader.
Den udsendte skal snarest muligt reklamere skader eller  

 bortkomst over for transportøren eller den ansvarlige, således at  

 besigtigelsesforretningen straks kan blive afholdt.
Den udsendte skal  

 samtidig direkte underrette forsikringsselskabet »BALTICA,  

 Havariafdelingen«, Bredgade 40, 1299 København K., hvis flytning har  

 fundet sted til Danmark, og ellers selskabets stedlige haveriagent, den  

 nærmeste Lloydagents på bestemmelsesstedet jf. bilag 1. Ved fremsættelse af  

 erstatningskravet over for forsikringsselskabet, skal de beskadigede eller  

 bortkomne genstande specificeres med angivelse af deres værdi og skadens art  

 og omfang.
Erstatningskravet skal bilægges transportdokumenterne og andre  

 dokumenter af betydning for erstatningskravets bedømmelse, samt en genpart af  

 den udsendtes reklamation overfor transportøren eller den for tabet  

 ansvarlige og hvis det foreligger - dennes svar i original.
5.  Opmagasinering af bohave. a.
Ved forflyttelser til  

 tjeneste i udlandet kan en udsendt kun få godtgjort udgifter ved  

 opmagasinering af den del af bohavet, der på grund af de i pkt. 3.b. givne  

 begrænsninger skal forblive i Danmark.
Godtgørelsen omfatter foruden  

 udgifterne ved selve opmagasineringen udgifter til bohavets beskyttelse mod  

 møl og til periodisk tilsyn. b.
Ved hjemflytning til tjeneste i Danmark kan  

 udgifterne til bohavets opmagasinering i Danmark godtgøres i den tid der går,  

 indtil indflytning i bolig finder sted, dog højst i tre måneder regnet fra  

 bohavets ankomst til landet.
Hvis den udsendte i stedet ønsker at lade sit  

 bohave opmagasinere på fraflytningsstedet, kan udgifterne hertil ligeledes  

 godtgøres, idet der dog ikke kan forventes højere godtgørelse end for en  

 opmagasinering i Danmark. c.
Forsikring.
For bohave, der er opmagasineret for  

 statskassens regning, refunderes det beløb, hvormed præmieudgiften til  

 forsikring af bohavet på magasin måtte overstige præmieudgiften til  

 forsikring af bohavet på privat bopæl. d.
Udtagning af enkelte effekter fra  

 magasin.
I den tid bohavet henstår på magasin grundet manglende  

 indflytningsmuligheder i bolig i Danmark, vil udgifter til udtagning af  

 enkelte effekter fra magasinet kunne godtgøres, såfremt den foretagne  

 disposition skønnes rimelig.
 6.  Godtgørelse af accessoriske flytteudgifter.
Foruden selve flytningen godtgøres en række udgifter, der er en følge af  

 flytningen.
Det drejer sig om følgende udgifter, der mod behørig  

 dokumentation godtgøres efter regning i den nedenfor angivne udstrækning. a.  

 Midlertidig hotelophold.
I den tid, i hvilken en udsendt og dennes husstand  

 på grund af bohavets flytning end ikke interimistisk kan bebo deres bolig på  

 fraflytningsstedet eller indflytte i en bolig på tilflytningsstedet,  

 refunderer Forsvarskommandoen (inden for hoteldispositionsbeløbet) udgifter  

 til passende logi, i det omfang hotelopholdet ikke kan tilskrives en  

 uhensigtsmæssig tilrettelæggelse af flytningen, jf. afsnit 5-5, pkt. 2., og -  

 for udsendte - i det omfang udgiften overstiger det beløb, der er fastsat som  

 boligtillæg i udetillægget.
For så vidt angår midlertidig hotelophold til den  

 udsendte, der først erhverver bolig på tilflytningsstedet en tid efter  

 tiltrædelsen henvises til afsnit 5-2, pkt. 6. Ved tilbagekomsten til Danmark  

 vil hoteludgifter dog ikke kunne godtgøres, idet disse forudsættes dækket af  

 det hjemflytningstillæg, den udsendte er berettiget til at få udbetalt, jf.  

 afsnit 5-l0. b.
Installeringsudgifter. (1) Gardiner.
Rimelige udgifter til  

 syning, omsyning og ophængning af gardiner (ikke undergardiner m.v.), til  

 gardinstænger (ikke snoretræksystemer, førestænger eller stænger m.v. til  

 badeforhæng). Udgifter til fremstilling og opsætning af særlige  

 kappearrangementer kan ikke godtgøres ligesom anskaffelse af rullegardiner og  

 persienner ikke godtgøres.
Det beløb, som den udsendte måtte få ind ved salg  

 af brugte gardinstænger m.v. skal godskrives statskassen.
Den udsendte skal  

 derfor ved indsendelse af flytteregnskabet oplyse, hvorvidt et sådant salg  

 har eller ikke har fundet sted. (2) Tæpper.
Rimelige udgifter til pålægning  

 af faste tæpper og tilretning og sammensyning af tæpper og tæppeløbere.  

 Udgifter til tilretning og sammensyning af nye tæpper refunderes ikke.  

 Udgifter til trappestænger ved pålægning af tæpper samt tæppeunderlag kan  

 ikke refunderes. (3) Elektriske installationer.
Rimelige udgifter til  

 ophængning og tilslutning af lysekroner og lamper og tilslutning af andre  

 elektriske installationer, omstilling til anden strømart/spænding af  

 sædvanlige elektriske apparater, medmindre udgiften ikke står rimeligt  

 forhold til apparateternes værdi.
Hvor omstillingsudgifterne må påregnes at  

 ville blive betydelige, skal den udsendte i god tid skriftligt sikre sig  

 Forsvarskommandoens godkendelse af omstillingen, før den iværksættes.  

 Anmodning om godkendelse bør være ledsaget af et tilbud fra installatøren med  

 angivelse af apparaternes mærke, anskaffelsespris, alder og tilstand.  

 Endvidere godtgøres nødvendig udskiftning af elektriske pærer og sikringer  

 samt stik på lamper m.v.
I forbindelse med opsætning af egen TV-antenne  

 godkendes alene udgiften til arbejdsløn.
Udgifter i forbindelse med  

 tilslutning til fællesantenneanlæg eller kabel-TV godkendes ikke.
Udgifter  

 til faste installationer som f.eks. stikkontakter, indlægning af elektriske  

 kabler etc. kan derimod ikke godtgøres.
Ved køb af elektriske artikler i  

 udlandet bør man være opmærksom på risikoen for, at de af tekniske grunde  

 ikke kan anvendes i Danmark (anden strømart/spænding). (4) Andre  

 installatioer.
Rimelige udgifter til ophængning af spejle og billeder,  

 samling af skabe og andre møbler, der har været adskilt under bohavets  

 flytning eller opmagasinering, og opsætning af hylder.
Udgifter til  

 VVS-installatør for etablering af f.eks. afløb og tilslutning af  

 vaskemaskiner etc. kan ikke godtgøres. (5) Telefon.
Oprettelse og  

 installation af een telefon såfremt den udsendte havde egen telefon i sin  

 tidligere bolig.
Dokumentation herfor vedlægges regnskabet. c.
Andre  

 udgifter.
Udgifter til sædvanlige drikkepenge eller drikkevarer til  

 flyttefolkene kan godtgøres inden for nærmere af Forsvarskommandoen givne  

 begrænsninger, hvorimod udgifter til forplejning af flyttefolk ikke vil kunne  

 godtgøres.
Rengøring af trapper og fortov i det omfang dette er  

 nødvendiggjort af flytningen.
Sædvanlig rengøring i forbindelse med ind-  

 eller udflytning af bolig godtgøres ikke.
 7.  Flytteregnskab.
 Senest tre måneder efter flytningens afslutning (bohavets ankomst til ny  

 bolig), afgiver den udsendte til Forsvarskommandoen regnskab i underskreven  

 stand over de udgifter, han selv har afholdt i forbindelse med flytningen.
Udgifterne skal være dokumenteret ved kvitterede regninger, der nummereres  

 i den rækkefølge de er opført i regnskabet.
Regninger fra udenlandske  

 forretninger skal være påført dansk oversættelse/forklaring.
 Hvis flytteregnskabet ikke kan afgives inden den fastsatte frist, skal den  

 udsendte indberette til Forsvarskommandoen om årsagen hertil.
REJSEGODTGØRELSE FOR DEN UDSENDTE OG HANS HUSSTAND 8. Rejser skal foretages ad den korteste og alle  

 forhold taget i betragtning billigste rute.
Foretages rejsen med offentlig  

 befordringsmiddel kan billetter bestilles gennem Danske Statsbaners  

 Rejsebureau, Terminus, København, med hvilket Forsvarskommandoen derefter vil  

 afregne.
Ved bestillingen bør det oplyses, at afregning skal ske med  

 Forsvarskommandoens Lønningssektion.
Såfremt den udsendte selv undtagelsesvis  

 foretager billetindkøb vil dokumentation herfor være at vedlægge  

 rejseregnskabet.
 Med de nedenfor anførte modifikationer og tilføjelser finder  

 bestemmelserne for tjenesterejser i udlandet tilsvarende anvendelse på  

 udsendte og deres husstands rejse til det nye tjenestested og ved  

 hjemflytning til Danmark.
9.  Befordring. a. Ægtefælle og børn.  

 Forsvarskommandoen godtgør befordrings udgifterne for den udsendtes ægtefælle  

 og hjemmeværende børn - herunder adoptiv- og stedbørn - under 21 år, som den  

 udsendte forsørger.
Fylder barnet 21 år under tjenesten i udlandet, afholder  

 Forsvarskommandoen udgifterne ved barnets hjemrejse, også selvom denne først  

 finder sted på et senere tidspunkt, dog senest i forbindelse med forældrenes  

 hjemrejse til Danmark. Ægtefællen og børnene rejser på samme klasse som den  

 udsendte, men hvis den udsendte under togrejse og sørejse har ret til  

 enekupe, henholdsvis enekahyt, skal tosengskupe og dobbeltkahyt så vidt  

 muligt benyttes.
Merudgifter, der er en følge af, at familien ikke rejser  

 samlet eller at rejsen foretages over week-end, godtgøres kun, hvis  

 Forsvarskommandoen har givet tilladelse hertil.
For børn, der rejser alene  

 ydes godtgørelse for befordring på 2. klasse eller økonomiklasse.
Såfremt  

 eget motorkøretøj benyttes til befordring ved forflyttelsesrejsen, ydes der  

 kilometergodtgørelse efter takst B beregnet efter tabelafstanden fra bolig  

 til bolig, ligesom eventuelle udgifter til færgebilletter godtgøres efter  

 regning.
Der kan maksimalt ydes km-godtgørelse for to motorkøretøjer,  

 tilhørende den udsendte og dennes husstand.
Udgifter til færgebilletter til  

 campingvogn godtgøres ikke.
Rejser et medlem af familien som gæst i et privat  

 motorkøretøj, godtgøres kun de faktiske rejseudgifter.
Ved ud-og hjemrejse i  

 forbindelse med tjeneste i USA eller andet oversøisk land vil fly primært  

 være at anvende. Ønskes rejsen foretaget med skib, vil dette kunne ske, idet  

 dog den til den samlede rejse medgåede tid vil blive betragtet som ferie,  

 bortset fra 3 dage.
Godtgørelse af befordringsudgifter (skib og bil) vil ikke  

 kunne overstige hvad det ville have kostet, såfremt fly var benyttet. b.  

 Husmedhjælp.
Udsendte i 21. eller højere lønrammer og dermed ligestillede kan  

 i forbindelse med deres forflyttelse få godtgjort befordringsudgifter for een  

 husmedhjælper.
For husmedhjælperen godtgøres befordring på 2. klasse eller  

 økonomiklasse.
Hvis særlige hensyn, f.eks. pasning af mindre børn, kræver, at  

 husmedhjælperen under rejsen er til rådighed for den udsendte og dennes  

 familie kan medhjælperen dog rejse på samme klasse som den udsendte.
Der kan  

 efter ansøgning helt eller delvis refunderes rejseudgifter, som den udsendte  

 er forpligtet til at afholde i forbindelse med udskiftning eller  

 genansættelse af husmedhjælp.
Refusion kan tidligst ydes 12 måneder efter, at  

 den udsendte har tiltrådt tjeneste i udlandet, og kun een gang om året for en  

 enkelt husmedhjælper.
Der vil normalt ikke kunne ydes refusion af  

 rejseudgifter for nære slægtninge, der ansættes som hushjælp.
Ansøgning om  

 refusion skal bilægges dokumentation for rejseudgifter, ligesom den udsendte  

 skal godtgøre, at vedkommende havde pligt til at afholde dem. c.
Rejsegods.  

 Såfremt fribagage er udnyttet fuldt ud refunderer Forsvarskommandoen i  

 nødvendigt omfang evt. yderligere rejsegods.
Det forudsættes herunder, at  

 forsendelse finder sted i form af »uledsaget bagage«  

 (tog/skib/luftfragt) medmindre anden forsendelsesform er billigere.
Endvidere  

 godtgøres andre udgifter ved rejsegodsets transport, f.eks. udgifter til  

 transport til afrejsestationen/ havnen og udgifter til drager. d.
Husdyr.  

 Udgifter til befordring på den mest hensigtsmæssige og for staten billigste  

 måde af eet af den udsendte tilhørende stuehusdyr godtgøres samt eventuelle  

 udgifter til påkrævet vaccination, dyrlægekontrol og karantæne. e.  

 Besigtigelsesrejse.
Der ydes ikke godtgørelse for eventuelle rejser foretaget  

 til det nye tjenestested med det formål at finde eller besigtige ny bolig.
10.  Dagpenqe og hotelgodtgørelse. a. Ægtefælle og  

 børn oppebærer samme dagpenge og hotelgodtgørelse, som den udsendte selv, det  

 forudsættes dog, at den udsendte og dennes ægtefælle så vidt muligt benytter  

 dobbeltværelse.
Børn, der rejser alene, kan højest oppebære dagpenge og  

 hotelgodtgørelse med 85% af de respektive satser. b.
En husmedhjælper  

 oppebærer dagpenge og hotelgodtgørelse med 70% af de respektive satser.  

 Såfremt særlige hensyn, f.eks. pasning af mindre børn, tilsiger dette, kan  

 der dog tillægges husmedhjælperen dagpenge og hotelgodtgørelse efter samme  

 sats, som den udsendte selv oppebærer. c.
Der kan kun ydes dagpenge og  

 hotelgodtgørelse for den tid rejsen varer, jf. dog foran under  

 Flyttegodtgørelse pkt. 6.a.
Foretages rejsen i eget motorkøretøj ydes kun  

 dagpenge for den tid rejsen ville have taget, såfremt den var foretaget med  

 tog.
For rejser foretaget til og fra USA eller andet oversøisk land kan der  

 kun ydes dagpenge og hotelgodtgørelse for den tid rejsen ville have varet,  

 såfremt den var foretaget med fly.
 11.  Rejseregnskab.
 Efter rejsens afslutning - eller senest ved indsendelse af  

 flytteregnskabet - skal den udsendte til Forsvarskommandoen aflægge regnskab  

 i underskrevet stand over de udgifter, den udsendte personlig har afholdt  

 under eller i forbindelse med rejsen for sig selv og sin husstand.
 12.  Rejse- og flytteforskud.
I anledning af ud/hjemflytning fra/til Danmark vil et passende forskud  

 kunne udbetales den udsendte til dækning af rejse- og flytteudgifter.  

 Anmodning herom rettes i forbindelse med udrejsen til Forsvarskommandoen og  

 ved hjemflytning til den lokale myndighed i udlandet, der indberetter til  

 Forsvarskommandoen om således udbetalte forskud.
Forskuddet, der normalt kan  

 ydes tidligst 1 måned før rejse/flyttetidspunktet, vil være at afregne i  

 forbindelse med aflæggelse af rejse- og flytteregnskabet 13.  Hjemtransport af båre.
 Afgår en udsendt ved døden under tjenesten i udlandet, eller dør et medlem  

 af dennes husstand, afholder Forsvarskommandoen de med hjemtransport af båren  

 forbundne udgifter.
ERSTATNING AF HUSLEJETAB 14. Erstatning ydes for huslejetab, der opstår derved,  

 at den udsendte ikke i henhold til sin lejekontrakt eller ved aftale med  

 boligens ejer har haft mulighed for at frigøre sig fra et løbende lejemål til  

 forflyttelsesdagen.
 Erstatningen kan normalt kun ydes i indtil 3 måneder regnet fra  

 tidspunktet for den officielle meddelelse om forflyttelsen.
15. Som huslejetab erstattes også tab af lejeindtægt  

 for eget hus i indtil tre måneder fra tidspunktet for den officielle  

 meddelelse om forflyttelsen, såfremt det ikke har vist sig muligt at  

 udleje/sælge huset.
Dokumentation fra udlejningsfirma, annoncering etc.  

 vedlægges ansøgningen.
Erstatningen kan højstudbetales med et beløb, svarende  

 til den af huslejenævnet godkendt leje for huset uden inventar og varme.
BILAG 1 til AFSNIT 5-5 LISTE OVER AGENTER, SOM SKAL FORETAGE BESIGTIGELSE AF TRANSPORTSKADER AFSNIT 5-6 REFUSION AF SKOLEUDGIFTER 1. Der ydes det af forsvaret udsendte personel inden  

 for nærmere fastsatte begrænsninger refusion af udgifter til børns skolegang,  

 dog ikke ud over udgangen af det skoleår, i hvilket de fylder 21 år.
Kun udgifter til egentlig skolegang kan refunderes.
Derimod ikke udgifter  

 til faglig uddannelse, højskoleophold eller anden videregående uddannelse.
Hvert år indsendes budgetskema (in duplo) (se bilag) over forventede  

 skoleudgifter i det kommende finansår.
Adgangen til refusion er betinget af,  

 at der foreligger godkendelse af disse udgifter. a.
For det af forsvaret  

 udsendte personel tjenstgørende ved 2. For børn, der går på skole uden for Danmark (i  

 opholdslandet) refunderes kun udgifter til sædvanlig skolegang.
Dette  

 indebærer, at det ved bedømmelse af budgetterede skoleudgifter forudsættes,  

 at børn, som frekventerer skole i Skandinavien og i et vestligt land, hvor  

 det officielle sprog er engelsk, tysk eller fransk, normalt kan benytte det  

 stedlige skolevæsen.
 Ved sædvanlig skolegang i opholdslandet refunderes: Indmeldelsesgebyr,  

 undervisnings- og skoleudgifter, udgifter til ekstraundervisning, som skolen  

 finder påkrævet, (dokumentation fra skolen skal vedlægges ansøgning) køb  

 eller leje af skolebøger, konfirmationsforberedelse, halvdelen af udgifterne  

 til obligatorisk skoleuniform samt udgifter til befordring til og fra skole,  

 der dog - hvis befordringen sker i privat automobil - kun refunderes med de  

 faktiske udgifter til benzin.
Eventuelle øvrige udgifter refunderes ikke.
Der ydes således ikke refusion  

 af udgifter til anskaffelse af skolemateriale (stilebøger, skoletaske, bestik  

 etc.), gymnastikdragt eller sportsudstyr, undervisning i særlige færdigheder  

 (dans, boldspil, svømning, fægtning, tennis etc.) skolebespisning, lejrskole  

 (f.eks. classes de neige), skoleudflugter, skolefester eller andre  

 arrangementer.
 Med sædvanlig skolegang i opholdslandet sidestilles forskole og børnehave  

 normalt i det sidste år før den egentlige skolegang.
 Såfremt barnet anbringes på kostskole i opholdslandet, refunderes ikke de  

 dermed forbundne ekstra udgifter.
3. Når barnet går i skole i Danmark, refunderes  

 indmeldelsesgebyr og skolepenge.
Er barnet anbragt på kostskole refunderes  

 tillige ophold, forplejning og varmebidrag.
Andre udgifter refunderes ikke.
Kostskoleudgifter refunderes med virkning fra skoleårets begyndelse,  

 selvom den udsendte tiltræder sin stilling efter dette tidspunkt, og til  

 skoleårets afslutning selvom den udsendte hjemkaldes før dette tidspunkt.
Dog  

 vil der for den del af skoleåret, hvori den udsendte forretter  

 hjemmetjeneste, ske fradrag for de udgifter, der spares i hjemmeforbruget.  

 Fradraget er for tiden 400 kroner månedligt pr. barn.
 4. Efter ansøgning kan der refunderes udgifter til  

 skolegang i et andet land end Danmark eller opholdslandet, dog kun inden for  

 det beløb, der ville blive refunderet ved barnets skolegang i Danmark eller i  

 opholdslandet.
 5. Den udsendte skal i første instans selv afholde  

 alle udgifter.
6. Udgifter - som efter de ovenfor givne regler kan  

 refunderes, og som er forhåndsgodkendt - kan betales af den stedlige kasse  

 mod dokumentation for de enkelte udgiftsposter, eller hvor ingen kasse  

 forefindes, direkte ved FKO, Lønningssektionen.
Udgifter for benzinforbrug  

 til privat skolekørsel kan bestå i en af den udsendte underskreven erklæring.
BILAG 1 til AFSNIT 5-6 AFSNIT 5-7 REFUSION AF BØRNEBESØGSREJSER 1. For børn, for hvilke det af forsvaret udsendte  

 personel har forældremyndighed, og hvor disse bor i et andet land, kan der  

 efter ansøgning (se bilag) refunderes befordringsudgifter ved to årlige besøg  

 af hvert barn, indtil udgangen af det kalenderår, i hvilket barnet fylder 21  

 år.
Bor barnet ikke i Danmark, kan refusionsbeløbet dog ikke overstige, hvad  

 barnets rejse fra Danmark ville have kostet.
 Der ydes ikke børnebesøgsrejser til bidragsbørn/børn med hvem man kun har  

 samskvemsret.
 Fortrækker forældrene eller en af forældrene i stedet at besøge barnet  

 eller børnene, kan der ansøges om et tilskud til rejsen, der dog ikke kan  

 overstige befordringsudgifterne ved barnets eller børnenes besøg hos  

 forældrene.
Sker udsendelsen i JAN kvartal, vil begge besøgsrejser kunne foretages  

 samme år.
Sker udsendelsen på et senere tidspunkt, kan der kun foretages een  

 betalt besøgsrejse i det pågældende kalenderår.
 Til rejser, der tiltrædes inden for de sidste tre måneder før udsendelsens  

 ophør, kan tilskud i almindelighed ikke ydes.
 I det år udsendte og eventuel ægtefælle tiltræder betalt orlovsrejse, jf.  

 afsnit 5-8, kan børnene kun foretage een betalt besøgsrejse.
2. Der kan godtgøres udgifter til barnets befordring  

 på økonomiklasse/2.klasse med fly, tog eller skib eller eget  

 befordringsmiddel, jf. i øvrigt FKOBST Ø.560-2, afsnit 3-4, pkt. 9. Såfremt  

 eget befordringsmiddel anvendes, vedlægges køreseddel i udfyldt stand.
Rejsen  

 skal foretages ad den korteste og alle forhold taget i betragtning billigste  

 rute, jf. afsnit 5-5, pkt. 8. Ved bestilling af billet skal gældende  

 rabatordninger søges udnyttet.
 Udgifter til sædvanlig rejseulykkesforsikring og rejsegodsforsikring i  

 henhold til gældende bestemmelser kan godtgøres under selve rejsen.
 Forsikringen tegnes gennem DSB Rejsebureau.
 Billetter bør bestilles p.t.a. (prepaid ticket advice) direkte ved, og til  

 betaling gennem Danske Statsbaners Rejsebureau, Terminus, Vesterbrogade 5,  

 1620 København V.
 Såfremt den udsendte betaler billetten selv, godtgøres udgiften mod  

 behørig dokumentation.
3. a.
For det af forsvaret udsendte personel  

 tjenstgørende ved - HO AFNORTH - HO LANDJUT - SHAPE - DANATO - DAMIREP  

 (herunder IMS og NICSMA) - NAEWF E-3A Component - Forsvarsattacheen ved Den  

 kongelige danske Ambassade i - Washington, - London og - Bonn afleveres  

 ansøgningsskema til børnebesøgsrejse til ÆDO, FORAT o.lign., der udbetaler  

 godtgørelse, jf. pkt. 2. b.
For det af forsvaret udsendte personel, der er  

 tjenstgørende ved andre myndigheder end de under pkt. 3.a. anførte, indsender  

 ansøgningsskema til børnebesøgsrejser til FKO, Lønningssektionen, der  

 meddeler evt. godkendelse og refunderer de hermed forbundne omkostninger.
 4. I forbindelse med børnebesøgsrejser ydes der ikke  

 time- og dag penge.
BILAG 1 til AFSNIT 5-7 AFSNIT 5-8 BETALTE ORLOVSREJSER 1. Udsendt personel, der er til tjeneste på poster  

 uden for Europa vil efter 3 års ophold kunne få rejse til Danmark og tilbage  

 betalt for sig selv, deres ægtefælle og børn under 21 år.
Dispensation af  

 3-års reglen vil ikke kunne gives.
 Betalt orlovsrejse kan normalt ikke forventes bevilget, dersom den  

 pågældende er hjemkaldt til tjeneste i Danmark til et tidspunkt der ligger et  

 halvt år eller derunder efter orlovsrejsens indtjeningstidspunkt.
Det er en forudsætning for at opnå betalt orlovsrejse, at medarbejderen i  

 forbindelse med den bevilgede rejse opholder sig Danmark og eventuelt andet  

 europæisk land i størstedelen af den årlige ordinære ferie.
Ophold  

 (ferieophold) i Danmark i tilslutning til tjenesterejse eller  

 forflyttelsesrejse vil af Forsvarskommandoen kunne betragtes som betalt  

 orlovsrejse.
 Ansøgning om betalt orlovsrejse skal indsendes til Forsvarskommandoen.
2. For betalte orlovsrejser gælder følgende regler: a.  

 Rejsen skal foretages ad billigste rute. b.
Rejsetiden medregnes i ferien. c.  

 Der udbetales ikke dagpenge under rejsen. d.
Foretages rejsen med skib og  

 kosten er indbefattet i billetprisen, foretages der et kostfradrag udgørende  

 10% af billetprisen.
 Bestilling af billetter foregår på tilsvarende måde som fastsat for  

 børnebesøgsrejser, (se afsnit 5-7).
AFSNIT 5-9 SYGESIKRING Forsvarets sygerefusionsordning.
 Personkredsen.
1. Forsvarets sygerefusionsordning omfatter militært  

 og civilt personel, der er udsendt til tjeneste ved danske repræsentationer  

 og ved allierede stabe m.v. i udlandet, samt den udsendtes samlevende  

 ægtefælle og børn under 21 år, som denne forsørger.
Som udsendt anses i denne  

 forbindelse ikke personel, der under tjeneste i udlandet oppebærer dagpenge  

 (fast godtgørelse).
 Såfremt ægtefælle eller børn tager fast ophold i Danmark under  

 udsendelsesperioden, er disse ikke omfattet af sygerefusionsordningen, men  

 optages i den offentlige sygesikring.
Ægtefæller - der ikke har fast ophold på tjenestestedet - omfattes af  

 sygerefusionsordningen under midlertidigt ophold på den udsendtes  

 opholdssted, såfremt de ikke er dækket gennem den offentlige sygesikring.
Det  

 samme gælder børn under 21 år, der fortsat modtager bidrag til deres  

 underhold fra den udsendte.
2. Efter indstilling fra ældste officer kan  

 Forsvarskommandoen give tilladelse til, at lokalt antagne merarbejdere, der  

 har dansk indfødsret, optages i sygerefusionsordningen mod betaling af det  

 herfor fastsatte bidrag pt. 1800 kr. årligt for gifte og 1200 kr. årligt for  

 ugifte.
Medlemskab omfatter normalt kun medarbejderen selv.
 3. Udsendt personel i 21. eller højere lønrammer kan  

 få privat ansat husmedhjælp, der er dansk statsborger, optaget i  

 sygerefusionsordningen mod betaling af det herfor fastsatte bidrag.
Personellet indberetter til Forsvarskommandoen om ansættelse og  

 afskedigelse af husmedhjælp, der ønskes optaget eller har været optaget i  

 sygerefusionsordningen.
Samtidig gives meddelelse til Forsvarsministeriets 8.  

 kontor, idet betalingen af det fastsatte bidrag sker ved indeholdelse i den  

 pågældendes løn.
 Refusionens omfang.
4. Der refunderes fire femtedele af udgifterne ved  

 nedennævnte sygdomsbehandling.
Overstiger den femtedel, som den udsendte selv  

 må bære, den pågældendes økonomiske evne, kan der dog efter ansøgning ydes et  

 tilskud: a.
Sygdomsbehandling, herunder lægelige ydelser af enhver art,  

 hospitalsophold, andre lægeordinerede behandlinger samt fødsler.
Udgifter til  

 rekreation refunderes som hovedregel ikke.
Dog kan der efter ansøgning ydes  

 tilskud til lægeordineret rekreation, hvis udgifterne hertil overstiger den  

 påqældendes økonomiske evne. b.
Medicin, som svarer til de præparater,  

 hvortil den offentlige sygesikring yder tilskud. Øvrige præparater refunderes  

 ikke.
Der refunderes ej heller udgifter til termometre, høreapparater,  

 forbindstoffer, elektromedicinske apparater, stokke, briller og brilleglas  

 samt sygeplejeartikler. c.
Vaccinationer. d.
Behandling af lidelser i  

 tændernes støttevæv (parodontalbehandling), oral kirurgi og tandregulering af  

 børn samt udgifter til undersøgelser, herunder røntgenoptagelser i  

 forbindelse hermed.
Almindelig tandbehandling, så som tandrensning,  

 tandfyldning, rodbehandling, tandudtrækning, støbte restaureringer (indlæg,  

 kroner og broer) og aftagelige proteser refunderes derimod ikke.
Til mere  

 omfattende tandbehandlinger, der overstiger den pågældendes økonomiske evne,  

 kan der efter ansøgning ydes et tilskud. e.
Rejser med henblik på  

 sygdomsbehandling, såfremt udgifterne til lokal behandling må påregnes at  

 ville overstige de samlede udgifter til rejsen og behandling i Danmark eller  

 andetsteds, hvor passende behandling kan opnås.
Endvidere vil rejseudgifter  

 undtagelsesvis kunne refunderes, såfremt rejsen er nødvendig, fordi  

 forsvarlig behandling ikke kan opnås på stedet. f.
Begravelseshjælp.
Der ydes  

 samme begravelseshjælp som den almindelige danske sygesikringsordning giver  

 til medlemmer i sikringsgruppe 1. Beløbet betales fuldt ud uden nogen form  

 for reduktion.
 5. Ældste officer træffer afgørelse om, i hvilket  

 omfang udgifterne kan refunderes i henhold til foranstående bestemmelser.  

 Eventuelle tvivlsspørgsmål med hensyn til refusionens omfang m.v. forelægges  

 Forsvarskommandoen til afgørelse.
 Bidrag.
 6. Sygerefusionsordningen finansieres gennem bidrag  

 fra den, der er omfattet af ordningen, suppleret med statstilskud.
 Det udsendte personels eget bidrag er på forhånd afkortet ved fastsættelse  

 af udelønnen.
 Bidraget for husmedhjælp andrager 1200 kr. årligt, og vil af  

 Forsvarsministeriets 8. kontor halvårsvis forud, henholdsvis pr. 1 APR og 1  

 OKT, blive indeholdt i det udsendte personels lønning.
 Udbetaling af refusionsbeløb.
7. Der kan af de stedlige kasser refunderes de af  

 ordningen omfattede personer fire femtedele af de under pkt. 4 omtalte  

 sygeudgifter.
Med mindre det drejer sig om større udgiftsposter, som det er  

 af betydning for den pågældende at få refunderet straks, bør afregning ske  

 kvartalsvis.
Udbetaling må kun finde sted mod behørig dokumentation.
Såfremt  

 kvittering undtagelsesvis ikke kan fremskaffes, vil en af den pågældende  

 afgivet skriftlig erklæring på tro og love dog efter omstændighederne kunne  

 godtages som gyldig dokumentation.
8. Udbetalte refusionsbeløb debiteres månedsregnskabet  

 med teksten »Ref. sygeudgifter N.N.«.
Den dokumentation, på  

 grundlag af hvilken refusionsbeløbet er beregnet, indsendes på sædvanlig måde  

 som bilag til månedsregnskabet.
Såfremt den indsendte dokumentation ikke er  

 udstedt på et skandinavisk sprog eller på engelsk, fransk eller tysk, bør den  

 være påført de til forståelsen nødvendige oplysninger på et af de nævnte  

 sprog.
Den indsendte dokumentation vil ikke kunne forventes tilbagesendt, med  

 mindre det er tvingende nødvendigt.
9. Selv om en af sygerefusionsordningen omfattet  

 person har tegnet privat sygeforsikring, skal refusionsbeløbet beregnes også  

 af den del af sygeudgifterne, for hvilken der kan opnås privat refusion.
Hvis  

 denne beregningsmåde medfører, at den samlede refusion overstiger den  

 faktiske udgift, skal det under forsvarets sygerefusionsordning beregnede  

 refusionsbeløb reduceres med det overskydende beløb.
 Modtageren af refusionsbeløb skal derfor forinden udbetaling finder sted  

 oplyse, hvorvidt der vil blive udbetalt sygerefusion fra anden instans.
 I bekræftende fald skal regningen påføres oplysning om fra hvilken instans  

 og med hvilket beløb.
10. Hvor omstændighederne taler herfor, f.eks. i  

 tilfælde hvor depositum for sygdomsbehandling skal erlægges, kan der ydes  

 forskud indenfor det påregnelige refusionsbeløb.
Differencer som følge af, at  

 det ydede forskud måtte overstige refusionsbeløbet, skal snarest muligt  

 reguleres ved indbetaling af differencen til kassen.
 11. Såfremt det under revisionen konstateres, at der  

 er udbetalt uhjemlede refusionsbeløb, forbeholder Forsvarskommandoen sig  

 efterfølgende at afkræve den udsendte det for meget udbetalte beløb.
OFFENTLIG SYGESIKRING 12.  De skandinaviske lande:
 I henhold til den nordiske overenskomst om sygesikring er den udsendte  

 dækket af opholdslandets sygesikring ved pludseligt opstået sygdom.
 Familien er dækket efter samme regler.
 13.  Fællesmarkedslandene:
For personel, der er forflyttet til et EF-medlemsland (og som følge deraf  

 tager bopæl i pågældende land) gælder i henhold til EF- forordning nr.  

 1408/71 af 14 JUN 1971 om anvendelse af de sociale sikringsordninger på  

 arbejdstagere og deres familiemedlemmer, der flytter inden for Fællesskabet,  

 at de pågældende som tjenestemænd eller dermed ligestillede fortsat omfattes  

 af lovgivningen i den medlemsstat, i hvis administration de er beskæftiget,  

 in casu Danmark.
Dette indebærer, jf. forordningens art. 19, stk. 1a) og stk.  

 2, at de pågældende og deres medfølgende familiemedlemmer har ret til  

 sygesikringsydelser i bopælsstaten efter den lovgivning der gælder for denne  

 stat, som om de pågældende var forsikret der, men således at bopælsstatens  

 udgifter hertil afholdes for dansk regning.
For familiemedlemmers vedkommende  

 gælder dette dog kun, såfremt disse ikke selvstændigt er berettiget til  

 ydelser efter lovgivningen i bopælslandet. (Berettigelse hertil vil kunne  

 foreligge på grund af beskæftigelse i bopælslandet).
Dansk sygesikringsbevis kan ikke anvendes som dokumentation for ret til  

 sygesikringsydelser i EF-landene.
Som dokumentation for den udsendtes og  

 familiens ret til ydelser (for dansk regning) benyttes EF-formular E 106, der  

 efter anmodning udstedes af social- og sundhedsforvaltningen i den danske  

 kommune, der fraflyttes.
 14.  Øvrige udland.
 Personel, der af forsvaret er beordret til tjeneste ved danske  

 repræsentationer og ved allierede stabe m.v. i lande uden for Norden og EF,  

 er i foran beskrevene omfang dækket af forsvarets sygerefusionsordning.
 Endvidere kan personellet modtages til behandling på rigshospitalet til en  

 takst af 300 kr. pr. sengedag, jf. § 1, stk. 2, i regulativet af 1. september  

 1983 om patienters betaling for behandlingen m.v. på rigshospitalet, hvoraf  

 der refunderes 80%.
 I vurdering af, om den udsendte skal behandles, indlægges på hospital i  

 udsendelseslandet eller hjemkaldes til behandling på rigshospitalet skal  

 indgå, om det skønnes, at forsvarlig behandling bedst kan foretages her i  

 landet, f.eks. på grund af vanskelige hospitals- og sygeplejeforhold i det  

 pågældende land.
 Endvidere bør der i de tilfælde, hvor det skønnes forsvarligt, og hvor  

 behandling evt. indlæggelse på hospital i udsendelseslandet forudsættes at  

 påføre såvel den udsendte som forsvaret en udgift, der overstiger udgiften  

 til hjemkaldelse, hospitalsophold m.v., foretages en økonomisk vurdering i  

 hvert enkelt tilfælde.
 15.  Families midlertidige ophold på  

 udsendelsesstedet.
 I det omfang families ophold kan betragtes som ferie- eller studieophold,  

 vil de pågældende i indtil to måneder være dækket af den danske  

 rejsesygesikring, inden for dennes dækningsområde, d.v.s. ved ophold i det  

 geografiske Europa (indtil Ural), Grækenland, Færøerne, de asiatiske lande  

 med kystlinie til Middelhavet, Jordan, De Kanariske øer og Madeira.
16.  Midlertidigt ophold i Danmark. a.
Personel  

 (tjenestemænd og dermed ligestillede), der er forflyttet til et  

 EF-medlemsland, og som følge deraf tager bopæl i pågældende land, gælder  

 ifølge art. 21, stk. 1 i EF-forordning nr. 1408/71, at de pågældende har ret  

 til ydelser ifølge den danske sygesikringslov og sygehuslov under ophold i  

 Danmark, som om de havde bopæl her.
Tjenestemænd har krav på vederlagsfri  

 sygehusbehandling i den sygehuskommune, hvori vedkommende senest har haft  

 bopæl i Danmark.
For så vidt en sådan seneste bopæl her i landet  

 undtagelsesvis ikke findes for de pågældende tjenestemænd har vedkommende  

 krav på sygehusbehandling i den sygehuskommune, hvor tjenestemandens  

 arbejdsgiver (styrelse, institution) har sit hjemsted.
Denne ret til ydelser  

 under ophold her i landet gælder også for de pågældendes medfølgende  

 familiemedlemmer (d.v.s. ægtefæller og børn under 16 år), for så vidt disse  

 ikke er berettiget til ydelser i medfør af bopælslandets lovgivning (f.eks.  

 på grund af beskæftigelse der). Sygesikringsbevis udstedes af pågældendes  

 seneste bopælskommune efter fornøden dokumentation af tjeneste- og  

 familieforhold. b.
For så vidt angår personel, der er forflyttet til andre  

 lande end EF-lande gælder, at de pågældende ikke er berettiget til ydelser  

 ifølge den danske sygesikringslov, med mindre de har bevaret bopæl her i  

 landet, jf. sygesikringslovens paragraf 1, stk. 1. Ved midlertidigt ophold  

 her i landet vil de pågældende dog være berettiget til akut  

 sygehusbehandling, jf. indenrigsministeriets bekendtgørelse af 6. marts 1975  

 om adgang til ydelser efter lov omsygehusvæsenet og lov om  

 svangerskabshygiejne og fødselshjælp.
FORTSÆTTELSESSYGEKASSEN  

 »DANMARK« 17. For det af forsvaret udsendte personel til tjeneste  

 ved internationale stabe m.v. har fortsættelsessygekassen »Danmark«  

 etableret en speciel supplement-sygeforsikring.
Personel, der ønsker nærmere  

 oplysninger om ordningen bedes rette henvendelse direkte til  

 »International Health Insurance DANMARK«, Palægade 7, 4.sal, DK  

 1261 København K.  AFSNIT 5-10  HJEMFLYTNlNGSTlLLÆG 1. a.
Når personel, der  

 af Forsvarsministeriet/Forsvarskommandoen har været forflyttet til fast  

 tjeneste i udlandet, hjemkaldes til tjenste her i landet, ydes der et  

 hjemflytningstillæg, der - såfremt den udsendte er forsørger udgør:
 2. De i pkt. 1. nævnte grundbeløb forhøjes eller  

 nedsættes med tre procent for hver fulde tre points' udsving i  

 reguleringspristallet ud over 100. Eventuelle overskydende points henstår til  

 næste regulering.
 Regulering sker på grundlag af reguleringspristallet for JAN og JUL for  

 tidsrumnene henholdsvis 1 APR - 3O SEP og 1 OKT - 31 MAR.
3. Såfremt der inden udsendelsen til tjeneste i  

 udlandet er fastlagt en bestemt udsendelsesperiode af mindst 1, men under 3  

 år, udbetales der ved hjemsendelsen et hjemflytningstillæg, der for hver  

 måneds fastlagt tjeneste i udlandet udgør 1/36 af det i pkt. 1., jf. pkt. 2.,  

 nævnte beløb.
Ved hjemsendelse efter periodens udløb, men inden 3 år regnet  

 fra udsendelsestidspunktet, forhøjes hjemflytningstillægget med 1/36 for hver  

 måneds yderligere tjeneste udlandet.
4. a.
Når den udsendte vender tilbage her til landet i  

 forbindelse med afsked på grund af helbredsbetinget utjenstdygtighed eller  

 anden den udsendte utilregnelig årsag, eller fordi vedkommende er afskediget  

 med ventepenge eller rådighedsløn, ydes der hjemflytningstillæg i henhold til  

 pkt. 1., jf. pkt. 2. Såfremt der er fastlagt en bestemt udsendelsesperiode,  

 udbetales der ved hjemsendelse af de nævnte årsager et tillæg af den i pkt.  

 3., 1. punktum, angivne størrelse. b.
Tilsvarende gælder, såfremt den  

 udsendte efter mindst 3 års tjeneste i udlandet vender hjem som følge af  

 ansøgt afsked på grund af alder eller afsked i forbindelse med overgang til  

 anden stilling i staten.
Ved hjemkomst efter mindre end 3 års udetjeneste i  

 disse tilfælde ydes hjemflytningstillæg med et beløb beregnet efter reglerne  

 i pkt. 3. med fradrag af 1/4.
 5. Fratræder den udsendte i øvrigt sin tjeneste i  

 udlandet, afgør finansministeren eller efter dennes bestemmelse vedkommende  

 minister, om og i hvilket omfang der vil kunne ydes hjemflytningstillæg.
 6. Afgår en udsendt ved døden under tjeneste i  

 udlandet, kan det hjemflytningstillæg, som vedkommende efter pkt. 1.-3. kunne  

 have oppebåret ved hjemkaldelse, udbetales den efterlevende ægtefælle eller  

 børnepensionsberettigede børn.
 7. Ovennævnte regler gælder for udsendte, der  

 hjemkaldes, efter at udsendelse til tjeneste i udlandet er sket den 1 JAN  

 1978 eller senere.
 8. Til udsendt personel, der er udsendt inden den 1  

 JAN 1978, og som er forsørgere, ydes et hjemflytningstillæg, der for hvert  

 tjenesteår i udlandet, dog højst 3 år, udgør følgende uregulerede beløb:
 9. Udbetaling af hjemflytningstillæg kan tidligst  

 finde sted een måned før den udsendte vender tilbage her til landet.
10. Begrundelsen for ydelse af hjemflytningstillægget  

 er, at der i forbindelse med den udsendtes hjemflytning er en række meget  

 forskelligartede udlæg der skal dækkes.
Disse omfatter bl.a. boligforhold,  

 herunder ekstraordinært høje lejer, hotel- og pensionsudgifter, indskud,  

 lejeforudbetaling, istandsættelser m.v.
Endvidere opmagasineringsudgifter,  

 reparationer og de i forbindelse med flytninger som regel uundgåelige  

 nyanskaffelser af indbo samt særlige omkostninger i forbindelse med børnenes  

 undervisning.
