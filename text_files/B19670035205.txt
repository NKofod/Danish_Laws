 I medfør af § 3 i lov nr. 215 af 16. juni 1958 om udførsel af kød m.m.  

 fastsættes herved følgende bestemmelser.
 § 1.  Bestemmelserne i denne bekendtgørelse kommer til  

 anvendelse på levnedsmidler, der består af eller indeholder kød, slagteaffald  

 eller kødvarer, og som er fremstillet til udførsel her fra landet i frosset  

 tilstand og pakket i detailpakning, herunder pakning beregnet for  

 restaurationsvirksomheder og lignende større forbrugere.
 Stk. 2.  Bekendtgørelsens bestemmelser kommer dog ikke  

 til anvendelse på levnedsmidler som de i stk. 1 nævnte, når disse leveres til  

 andre landes militære styrker direkte fra fremstillingsvirksomheden.
 § 2.  Tilvirkning af de i § 1, stk. 1, omhandlede  

 varer må kun finde sted på de af landbrugsministeriets autoriserede  

 virksomheder, der har fået særlig tilladelse dertil af landbrugsministeriet  

 eller af veterinærdirektoratet.
 Stk. 2.  For tilvirkning - herunder frysning -  

 emballering, mærkning og lagring etc. af de omhandlede varer gælder de af  

 landbrugsministeriet til enhver tid herom fastsatte bestemmelser. jfr. for  

 tiden cirkulære nr. 22 af 18. februar 1965 om dybfrosne levnedsmidler, der  

 består af eller indeholder kød, slagteaffald, kødvarer eller fjerkræ.
Stk. 3.  Varerne skal på detailemballagen være forsynet  

 med tydelig og holdbar angivelse af varernes fremstillingsdato.
Det i § 4,  

 stk. 1, nævnte udvalg kan dog i særlige tilfælde give tilladelse til, at  

 sådan angivelse undlades.
Datoangivelsen kan ske i kode på betingelse af, at  

 kodenøglen opgives til slagteri- og konserveslaboratoriet, Den kgl.  

 veterinær- og landbohøjskole.
§ 3.  De i § 1, stk. 1, omhandlede varer underkastes  

 kontrol med henblik på sikring af, at varerne er af tilfredsstillende  

 kvalitet.
Kvalitetskontrollen udøves i overensstemmelse med bestemmelserne i  

 et af landbrugsministeriet udstedt regulativ for kvalitetskontrol med  

 dybfrosne levnedsmidler, der består af eller indeholder kød, slagteaffald  

 eller kødvarer, og som er fremstillet til udførsel.
Stk. 2.  De omhandlede varer må kun udføres her fra  

 landet, såfremt udførsel af varerne er tilladt efter bestemmelserne i det i  

 stk. 1 omhandlede regulativ.
Såfremt der i meddelelsen fra slagteri- og  

 konserveslaboratoriet om bedømmelsesresultatet er angivet bestemte lande, må  

 udførsel kun ske til disse lande.
Det i § 4, stk. 2, nævnte udvalg kan dog  

 tillade, at varerne udføres også til andre lande.
§ 4.  Landbrugsministeriet nedsætter et udvalg,  

 kvalitetsudvalget, på indtil 8 medlemmer.
Udvalget skal have til opgave at  

 forstå gennemførelsen af kvalitetskontrollen.
Medlemmerne af udvalget og en  

 suppleant for hvert medlem udpeges for 2 år ad gangen efter indstilling fra  

 de interesserede organisationer og slagteri- og konserveslaboratoriet.
Stk. 2.  Det i stk. 1 nævnte udvalg nedsætter et  

 bedømmelsesudvalg på indtil 8 medlemmer.
Bedømmelsesudvalget skal have til  

 opgave at føre tilsyn med eller deltage i kvalitetsbedømmelsen samt at  

 udarbejde forslag til kvalitetskrav m.v.
Udvalgets medlemmer, der skal være  

 tilknyttet producerende virksomheder, udpeges for 1 år ad gangen.
 Stk. 3.  Det med kvalitetskontrollen forbundne  

 administrative arbejde såsom prøveudtagning, registrering af prøver og  

 tilrettelæggelse af bedømmelser udføres af slagteri- og  

 konserveslaboratoriet, der endvidere foretager bakteriologiske undersøgelser  

 og analyser af de af ordningen omfattede varer og giver  

 fremstillingsvirksomhederne meddelelse og bedømmelsesresultaterne.
 Stk. 4.  Personalet på slagteri- og  

 konserveslaboratoriet og medlemmerne af de i stk. 1 og 2 nævnte udvalg har  

 pligt til overfor alle uvedkommende at hemmeligholde, hvad de gennem deres  

 arbejde med kvalitetskontrolordningen bliver vidende om, og laboratoriets  

 personale må ikke oplyse medlemmerne af de nævnte udvalg om, hvilken  

 virksomhed der har fremstillet varer, hvoraf prøver skal bedømmes, medmindre  

 der foreligger en åbenbar overtrædelse af kontrolordningens bestemmelser.  

 Laboratoriet skal drage omsorg for, at ikke andre end laboratoriets personale  

 får adgang til de pakninger og etiketter, som laboratoriet kommer i  

 besiddelse af i anledning af kontrolordningen.
§ 5.  Virksomheder, der fremstiller de i § 1, stk. 1,  

 omhandlede varer, skal af hver dags produktion af disse udtage prøver i et  

 antal, der fastsættes af det i § 4, stk. 1, nævnte udvalg.
De udtagne prøver  

 skal opbevares af vedkommende virksomhed i mindst 2 uger.
Stk. 2.  Så længe en vare ikke betragtes som værende i  

 løbende produktion i henhold til bestemmelserne i det i § 3, stk. 1,  

 omhandlede regulativ, skal fremstillingsvirksomheden uopfordret indsende  

 prøver af hver dags produktion til slagteri- og konserveslaboratoriet til  

 bedømmelse.
Når en vare er i løbende produktion i henhold til regulativets  

 bestemmelser, skal prøver kun indsendes til slagteri- og  

 konserveslaboratoriet, når dette anmoder derom.
 Stk. 3.  Når personale fra slagteri- og  

 konserveslaboratoriet aflægger kontrolbesøg på en virksomhed, der fremstiller  

 de i § 1, stk. 1, omhandlede varer, skal virksomheden i det omfang, nævnte  

 personale anmoder derom, give personalet oplysning om størrelsen af den  

 produktion af disse varer, der har fundet sted på virksomheden.  

 Kontrolpersonalet skal til enhver tid have adgang til de lokaler, hvor  

 oplagring af de omhandlede varer foregår, og til at udtage prøver af varerne.
 § 6.  Denne bekendtgørelse træder i kraft den 1.  

 september 1967.
 Landbrugsministeriet, den 15. august  

 1967.
Chr.
Thomsen.
/J.
Jensen.
