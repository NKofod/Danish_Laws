 Meddelt afslag på godkendelse af investeringerne, da der er tale om en  

 reel produktionsudvidelse.
Ved skrivelse af 22. juli 1988 har De på vegne af Jens Chr.
Raundahl  

 klaget over Jordbrugsdirektoratets afgørelse vedrørende ansøgning om  

 forbedringsstøtte.
Det fremgår af sagen, at Jens Chr.
Raundahl ved ansøgning om  

 forbedringsplan modtaget i jordbrugskommissionen den 26. august 1987, søger  

 om forbedringsstøtte i forbindelse med investeringer i svinesektoren.
Af  

 ansøgningen fremgår det, at antal svinepladser i nudrift er 1100 og efter  

 investeringerne vil være 1225.
 Ved Deres skrivelse af 7. december 1987 og ændringsansøgning, modtaget i  

 Jordbrugsdirektoratet den 10. maj 1988, ændres antal svinepladser efter  

 investeringerne til 1290.
 Jordbrugsdirektoratet meddeler i skrivelse af 25. maj 1988 afslag på  

 ansøgningen med henvisning til, at investeringerne må anses for  

 kapacitetsudvidende, hvilket ikke er støtteberettiget, når antal svinepladser  

 i nudriftssituationen allerede overstiger 500.
Efter afslaget retter De henvendelse til Jordbrugsdirektoratet jf.
Deres  

 skrivelse af 31. maj 1988, hvor De anfører, at der ikke sker nogen udvidelse  

 af staldareal efter investeringen, og at afslaget således må bero på en  

 misforståelse.
Jordbrugsdirektoratet fastholder i skrivelse af 19. juli 1988 sit afslag  

 med henvisning til at staldarealet er uden betydning for, om en investering  

 er kapacitetsudvidende eller ej.
Det afgørende er om antallet af svinepladser  

 er forøget.
 I Deres klageskrivelse af 22. juli 1988 oplyser De, at antal svinepladser  

 på det gamle staldareal reelt er reduceret, idet en del af de nye  

 svinepladser er placeret i en farestald, der ikke er omfattet af  

 forbedringsplanen.
I en senere skrivelse af 2. september 1988 til Landbrugsministeriet  

 oplyser De endvidere, at ændringsansøgningens pkt.
J9 (antal svinepladser i  

 nudrift) er forkert udfyldt.
De tidligere anførte 1100 svinepladser er  

 beregnet ud fra landmandens produktionsomfang, som på grund af de gamle  

 staldes dårlige ventilationsforhold kun udgjorde 80 pct. af staldens optimale  

 kapacitet.
Konsekvenserne heraf er, anfører De, at investeringen ikke er  

 kapacitetsudvidende.
 Landbrugsministeriet har på baggrund af klageskrivelsen og Deres skrivelse  

 af 2. september 1988 bedt Jordbrugsdirektoratet om en udtalelse.
 I Jordbrugsdirektoratets skrivelse af 10. oktober 1988 til  

 Landbrugsministeriet anføres det, at det afgørende for beregningen af antal  

 svinepladser i nudrift er det antal svin, der under hensyn til staldareal og  

 tekniske faciliteter, herunder ventilationsforhold, kan være i stalden.  

 Jordbrugsdirektoratet vurderer således, at antallet af svinepladser i de  

 gamle stalde, det vil sige i nudriftssituationen, er 1100 svinepladser.
På den baggrund er den eneste mulighed for forbedringsstøtte, at  

 investeringerne udgør en rationalisering uden udvidelse af  

 produktionskapaciteten.
Da det i forbedringsplanen er oplyst, at antal  

 svinepladser efter investeringerne vil udgøre 1290, er Jordbrugsdirektoratets  

 konklusion, at der er tale om en kapacitetsudvidelse, som ikke er  

 støtteberettiget.
Jordbrugsdirektoratet indstiller derfor, at afgørelsen  

 fastholdes.
Landbrugsministeriet skal fastslå, at det alene er det samlede antal  

 svinepladser før og efter investeringerne, som er afgørende for om der er  

 tale om en kapacitetsudvidelse eller ej.
Staldarealets størrelse er i den  

 sammenhæng uden betydning.
 Med hensyn til antal svinepladser i nudriftssituationen er det i  

 ansøgningen og forbedringsplanen opgivet til 1100. I Deres skrivelse af 2.  

 september 1988 præciseres det, at de 1100 svinepladser er opgjort ud fra  

 landmandens produktionsomfang, som på grund af dårlige ventilationsforhold i  

 staldene kun udgør 80 pct. af den optimale kapacitet.
Landbrugsministeriet må således lægge til grund, at Jens Chr.
Raundahl i  

 sin faktiske produktion har haft 1100 svinepladser i nudriftssituationen.
 Når der således efter forbedringsplanen bliver ialt 1290 svinepladser, er  

 der tale om en reel produktionsudvidelse.
Fordelingen af de 1290 svinepladser på det gamle staldareal og den nye  

 farestald er uden betydning, idet der skal medtages de samlede investeringer,  

 der påtænkes gennemført inden planens afslutning, jf. pkt.
J i  

 forbedringsplanen.
Desuden fremgår det af den indsendte tegning over  

 produktionsanlægget, at farestalden, som delvis udgøres af et nyt areal (del  

 af gammel lade), er en fysisk nødvendig del for at hele produktionsapparatet  

 kan fungere.
 På den baggrund er det Landbrugsministeriets opfattelse, at  

 investeringerne ikke kan omfattes af § 23, stk. 1, i bekendtgørelsen,  

 hvorefter en investering er tilskudsberettiget uanset antal svinepladser,  

 hvis investeringen ikke medfører en kapacitetsudvidelse i forhold til  

 nudriftssituationen.
 Den påtænkte investering falder således ind under § 22, stk. 1, hvor det  

 bestemmes, at kun investeringer, der bringer antallet af svinepladser op på  

 500 kan godkendes som tilskudsberettigede.
Da Jens Chr.
Raundahl i sin nudrift allerede har 1100 svinepladser, er  

 hans investering ikke tilskudsberettiget efter forbedringsplanen.  

 Landbrugsministeriet stadfæster hermed Jordbrugsdirekoratets afgørelse.
 P.M.V.
 e.b.
