(Til alle amtsråd og  

 Kommunalbestyrelser) Det meddeles herved, at der den 11. december 1985 i henhold til § 45, stk.  

 2, i lov om tjenestemænd i staten, folkeskolen og folkekirken er indgået  

 vedlagte aftale mellem undervisningsministeriet og Danmarks Lærerforening om  

 kombinationsbeskæftigelse for tjenestemænd i folkeskolen med virksomhed ved  

 amtskommunale skoler og undervisningsinstitutioner etableret i henhold til  

 lov om specialundervisning for voksne.
 Af hensyn til planlægningen af skoleåret bør opsigelsesvarslet for den  

 enkelte kombinationbeskæftigelse, jfr. undervisningsministeriets cirkulære om  

 kombinationsbeskæftigelser for folkeskolens tjenestemænd af 28. april 1978, §  

 3, stk. 1 og 2, normalt fastsættes til 6 måneder, således at beskæftigelsen i  

 givet fald ophører ved udløbet af skoleåret.
 Notering om tjenestefrihed, sygdom o.lign. for tjenestemanden foretages af  

 den myndighed, ved hvilken hans tjenestemandsstilling er normeret.
 Vedrørende lønudbetaling og refusion af løn henvises til § 4 i cirkulæret  

 af 28. april 1978, idet tilføjes, at for tjenestemænd, der er placeret i en  

 højere lønramme end lønramme 24, ydes refusion i forhold til lønnen på  

 skalatrin 36.
Undervisningsministeriet, den 11.  

 december 1985 P.m.v.
 e.b.
Merete Møller fm.
------------------ Bilag.
AFTALE om kombinationsbeskæftigelse for skolepsykologer og skolekonsulenter inden  

 for specialundervisningsområdet i folkeskolen med virksomhed ved den  

 amtskommunale eller primærkommunale social- og sundhedsforvaltning.
 I henhold til tjenestemandslovens § 45, stk. 2, er der mellem  

 undervisningsministeriet og Danmarks Lærerforening indgået nedenstående  

 aftale:
 § 1. Kombinationsbeskæftigelse i forbindelse med virksomhed ved en  

 amtskommunal eller primærkommunal social- og sundhedsforvaltning fastlægges  

 efter drøftelse i hvert enkelt tilfælde mellem vedkommende amtsråd eller  

 kommunalbestyrelse, den myndighed ved hvilken skolepsykologen eller  

 skolekonsulenten er ansat, og skolepsykologen eller skolekonsulenten.
 Stk. 2. For beskæftigelsen gælder de regler, der er fastsat  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
§ 2. Ved fastlæggelsen af kombinationsbeskæftigelsen efter § 1, stk. 1,  

 fastsættes det antal ugentlige løntimer, som skal indregnes i  

 skolepsykologens eller skolekonsulentens pligtige ugentlige  

 undervisningstimetal som følge af virksomhed ved den amtskommunale eller  

 primærkommunale social- og sundhedsforvaltning.
Dette løntimetal fastsættes  

 under hensyntagen til arten og omfanget af virksomheden ved den amtskommunale  

 eller primærkommunale social- og sundhedsforvaltning samt til, at  

 virksomheden er omfattet af de for administrativt personale gældende  

 arbejdstidnormer.
 Stk. 2. Det løntimetal, som i medfør af stk. 1, indregnes i  

 skolepsykologens eller skolekonsulentens pligtige ugentlige timetal, kan  

 sammenlagt med løntimer, der i henhold til anden aftale om  

 kombinationsbeskæftigelse indregnes i skolepsykologens eller  

 skolekonsulentens undervisningstimetal, normalt ikke overstige halvdelen af  

 fuldt pligtigt ugentligt timetal i folkeskolen.
 § 3. Ved bibeskæftigelsen kan der normalt ikke tillægges skolepsykologen  

 eller skolekonsulenten overtimer.
 § 4. Skolepsykologer eller skolekonsulenter, der på samme dag gør  

 tjeneste på to geografisk adskilte skoler eller lignende, oppebærer  

 befordringsgodtgørelse efter de for statens tjenestemænd gældende regler.
 § 5. Aftalen har virkning fra den 1. august 1985.
København, den 11. december 1985 Danmarks Lærerforening Martin Rømer Undervisningsministeriet P.m.v.
 e.b.
Merete Møller fm.
