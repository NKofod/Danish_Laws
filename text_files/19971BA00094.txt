Nr BSF 94 Forslag til folketingsbeslutning om ophævelse af forbudet mod  

 knaldfyrværkeri med mild knaldeffekt Fremsat af Jan Køpke Christensen (FP) Kim Behnke (FP) Tom Behnke (FP)  

 Annette Just (FP) Johannes Sørensen (FP) den 19. december 1997 Folketinget opfordrer regeringen til at undtage fyrværkeri med mild  

 knaldeffekt fra det generelle forbud mod overdragelse, erhvervelse eller  

 anvendelse i bekendtgørelsen om fyrværkeri.
Bemærkninger til forslaget I de senere år har Danmark oplevet en stigning i antallet af alvorlige  

 ulykker forårsaget af ulovligt knaldfyrværkeri.
Forslagsstillerne ønsker at  

 reducere antallet af disse ulykker, hvilket skal ske ved lovliggørelse af  

 knaldfyrværkeri af en vis kvalitet med mild knaldeffekt.
 Erfaringen viser, at det danske forbud mod knaldfyrværkeri ikke afholder  

 danskerne fra at erhverve sådant fyrværkeri.
Forbudet medfører derimod, at borgerne enten henter knaldfyrværkeri i  

 udlandet eller køber indsmuglet fyrværkeri i Danmark, jf. eksempelvis den  

 seneste sag om salg af ulovlige og meget farlige tyske militærkanonslag.  

 Undersøgelser og statistikker over ulykker med knaldfyrværkeri viser, at  

 ulykkerne skyldes, at det ulovligt indførte fyrværkeri er af ringe og  

 utilstrækkelig kvalitet.
En statistik gengivet i Berlingske Tidende den 10.  

 december 1997 viser, at ulovligt fyrværkeri som kanonslag, militært  

 sprængstof og hjemmelavet fyrværkeri var årsag til 61 pct. af de 90  

 indlæggelser, der skete som følge af fyrværkeriskader i 1996-97. De fleste  

 med skader på hænderne.
Ved den dansk-tyske grænse sælges store mængder fyrværkeri til danskere,  

 der især er interesseret i knaldfyrværkeri i alle størrelser fra mindre  

 »kinesere« til store kanonslag.
Politiet har de senere år  

 konfiskeret over 100 tons ulovligt fyrværkeri.
UlykkesAnalyseGruppen i Odense har siden 1988 registreret fyrværkeriskader  

 hele året i Odense Universitetshospitals skadestue, som er landets største  

 skadestue med et optagelsesområde på 250.000 indbyggere.  

 UlykkesAnalyseGruppens undersøgelse af nytårsaften 1995 viser, at halvdelen  

 af 50.000 drenge i 6.-8. klasse købte ulovlige kanonslag.
I forbindelse med  

 åbning af grænserne vil det blive endnu lettere at indsmugle fyrværkeri,  

 hvilket kan forårsage en stigning i mængden af knaldfyrværkeri af ringe og  

 farlig kvalitet.
 Der sker også en del ulykker forårsaget af hjemmelavet knaldfyrværkeri.  

 UlykkesAnalyseGruppens registrering af ulykker nytårsaften 1995 viser, at  

 hjemmelavede bomber havde forårsaget 5 pct. og ulovlige kanonslag 50 pct. af  

 de alvorlige skader.
Det bør bemærkes, at UlykkesAnalyseGruppens registrering af alle årets  

 fyrværkeriskader i hele landet i perioden 1991-1995 viser, at skader med  

lovligt fyrværkeri har været jævnt faldende i perioden.
Analysen viser  

 samtidig, at skader med ulovligt fyrværkeri i samme periode har været  

 stigende.
UlykkesAnalyseGruppens tal for 1997 melder om 433 patienthenvendelser i  

 landets skadestuer i døgnet før og efter nytårsaften 1996-97. I den  

 forbindelse konstateres det, at antallet af alvorlige skader steg med over 50  

 pct.
Håndskader udgjorde 50 pct., øjenskader 19 pct., skader mod hoved/hals 8  

 pct. og høreskader og diverse skader 23 pct. 70 pct. af de alvorlige skader  

 var håndskader og skyldtes kanonslag, som førte til amputation i en eller  

 anden form i en tredjedel af tilfældene, jf. artikel af Odense  

 Universitetshospital og ortopædkirurgisk afdeling i Ugeskrift for Læger den  

 8. december 1997. Artiklen konkluderer, »at antallet af alvorlige  

 fyrværkeriskader er stigende og hovedparten er håndskader.
Forebyggelse af  

 ulykker med håndholdt og ulovligt fyrværkeri bør prioriteres.« Man kan ikke stoppe den illegale import fra Tyskland af sprængkraftigt  

 knaldfyrværkeri, men hvis forbudet mod knaldfyrværkeri med mild knaldeffekt  

 ophæves, så dette fyrværkeri kan købes i Danmark, forventes det at få mængden  

 af indsmuglet ulovligt fyrværkeri til at falde markant.
Det samme gælder  

 produktionen og brugen af hjemmelavet fyrværkeri.
Dermed vil også antallet af  

 skader forårsaget af ulovligt fyrværkeri mindskes.
Legalisering af  

 knaldfyrværkeri, der er af en vis kvalitet, vil have en forebyggende effekt  

 på antallet af ulykker.
Forsvarets bombeeksperter anbefaler, at man genindfører lovligt  

 knaldfyrværkeri.
Chefen for forsvarets ammunitionsryddere på Farum Kaserne,  

 kaptajn J.
Fagerholt, udtaler efter sagen om salg af ulovlige tyske militære  

 kanonslag på Sjælland, at »Når vi alligevel ikke kan styre udbredelsen  

 af ulovligt fyrværkeri, kan vi lige så godt tage konsekvensen og sikre os, at  

 der bliver solgt kvalitetsfyrværkeri med sikkerhedslunte.
Det vil kunne  

 bremse udbredelsen af det illegale og meget ofte livsfarlige fyrværkeri, og  

 vi kan undgå, at unge laver hjemmelavede sejlgarns- og rørbomber«, jf.  

 JPKØBENHAVN, den 10. december 1997.
Ganske få typer fyrværkeri med meget lille knaldeffekt er undtaget det  

 danske forbud mod knaldfyrværkeri.
Det drejer sig om knaldhætter (amorces),  

 knaldbånd (amorcesbånd), knaldperler og knaldpropper.
Disse fire typer er  

 lovlige under forudsætning af, at de overholder myndighedernes bestemmelser  

 for konstruktion, udformning og grænser for tilladte mængder knaldsats samt  

 godkendte kemiske stoffer.
Knaldeffekten er imidlertid af så lille en styrke,  

 at lyden nærmest må anses for at være en »pop-lyd« frem for et  

 »knald-lyd«.
Alt andet egentligt fyrværkeri med knaldeffekt er  

 ulovligt her i landet, medmindre der er givet særlig dispensation, f.eks. når  

 fyrværkeri ønskes anvendt i forlystelsesetablissementer, som vi kender det  

 fra Tivoli.
Forslagsstillerne mener, at det er vigtigt, at man så vidt muligt  

 forebygger både med en mere lempelig lovgivning og med vejledning og  

 rådgivning.
Det forholdsvis mindre antal øjenskader må nok tilskrives de  

 intense kampagner fra Landsforeningen Værn Om Synet om vigtigheden af at  

 bruge beskyttelsesbriller.
Borgerne er blevet godt vejledt, og det har været  

 nemt at erhverve beskyttelsesbriller, endda i forskellige modeller.  

 Beskyttelsesbrillerne er blevet solgt sammen med fyrværkeriet.
 Ud fra de registreringer, som er foretaget af Sundhedsstyrelsens  

 EHLASS-projekt over fyrværkeriulykker i Danmark 1989-1996, og som  

 repræsenterer ca. 14 pct. af befolkningen, er det beregnet, »at der i  

 Danmark, i de 7 perioder, er sket ca. 4.200 ulykker i forbindelse med brug af  

 fyrværkeri.« I EHLASS' rapport udgør de registrerede skader på hænder  

 inklusiv fingre 44,7 pct. og øjenskader 21,9 pct.
En ophævelse af forbudet mod knaldfyrværkeri bør følges op af lignende  

 kampagner som de nævnte for at forebygge og reducere høreskader.
Borgerne bør  

 vejledes om vigtigheden af at benytte hørebeskyttelse, og ørepropper skal  

 forhandles sammen med fyrværkerivarer.
Der findes ifølge UlykkesAnalyseGruppen ingen større undersøgelser, der  

 viser frekvensen af høreskader.
Først for nylig er skaderne blevet  

 registreret.
I Vejle Amt begyndte man registreringen i 1994, og  

 registreringen i de følgende tre år viser, at antallet af ulykker med  

 høreskader er uændret i perioden.
En statistik gengivet den 12. december 1997  

 i Fyens Stiftstidende viser, at antallet af høreskader i 1996-97 i Vejle,  

 Nordjyllands og Fyns Amter var henholdsvis 20, 13 og 15, i alt 48. 26 af  

 skaderne skyldtes kanonslag.
Uanset antallet af høreskader kan en ophævelse af forbudet mod  

 knaldfyrværkeri foranledige bekymring for en eventuel stigning i antallet af  

 skader til hørelsen.
Det er imidlertid forslagsstillernes holdning, at det  

 her drejer sig om skader, man har mulighed for at forebygge og reducere via  

 kampagner og salg af hørebeskyttelse.
De meget alvorlige håndskader, der  

 amputerer fingre og hænder, har man derimod mulighed for at forebygge ved  

 lovliggørelse af kvalitetssikret knaldfyrværkeri.
Også politiet er de seneste år begyndt at anbefale lovliggørelse af  

 knaldfyrværkeri med en vis knaldeffekt, idet man ser fordele ved at ophæve  

 forbudet.
Argumentationen er, at forbud øger fyrværkerifare.
Hovedkræfterne  

 bag kampagnen mod fyrværkeriskader foreslår, at en ekspertgruppe skal se på  

 muligheden for at blødgøre lovgivningen. »For at imødegå ulovlig import  

 af fyrværkeri og forhindre folk i at stå hjemme i kælderen og fingerere med  

 hjemmelavede kanonslag bør myndighederne overveje at lempe lovgivningen, så  

 mildere typer af knaldfyrværkeri bliver tilladt«, jf.
Berlingske Tidende  

 2. januar 1997.
Der var meget alvorlige skader i december 1995 og igen i 1997 med ulovligt  

 importerede kanonslag fra Tyskland, hvor unge mennesker fik sprængt deres  

 fingre af med relativt uskyldigt udseende strygere.
Sådanne strygere er  

 billige kanonslag, oftest produceret i Østen, og de består af en tændsats,  

 mellemsats og sprængsats i et kraftigt paprør.
På grund af dårlig og  

 varierende kvalitet kan det ske, at sprængsatsen ligger direkte ud til  

 tændsatsen uden den forsinkende mellemsats og derved bevirker, at strygeren  

 sprænger direkte i antændelsesøjeblikket.
 Det danske forbud mod knaldfyrværkeri har den modsatte virkning af, hvad  

 der oprindeligt var tilsigtet, idet forbudet indirekte er årsag til et  

 stigende antal ulykker, fordi det resulterer i indsmugling og  

 hjemmeproduktion af farligt fyrværkeri.
Beslutningsforslaget går derfor ud på at lovliggøre knaldfyrværkeri med  

 mild knaldeffekt af en vis kvalitet.
Ophævelse af forbudet mod  

 knaldfyrværkeri med mild knaldeffekt skal betyde, at der fastlægges regler  

 for konstruktion og udformning af dette fyrværkeri, og at der kan udøves  

 kontrol med hensyn til knaldfyrværkeriets kvalitet.
Endvidere kan forbrugerne  

 rådgives om anvendelse og køb.
I processen med lovliggørelse af fyrværkeri skal man undgå at opbygge  

 tunge bureaukratiske godkendelses- og kontrolsystemer.
Lovliggørelsen bør  

 være brugerfiniansieret, som man i dag kender fra andre brancher.  

 Ressortministeriet udarbejder kriterier/rammer.
Importøren finansierer gennem  

 gebyrer.
Ansvaret skal ligge hos forhandler/importør og køber, der skal  

 overholde kriterierne/rammerne udstukket af ministeriet.
Det årlige antal fyrværkeriulykker har store omkostninger.
Dels rent  

 menneskeligt, men også for sundhedssektoren.
Det er især unge mænd og drenge,  

 der i morskab og kådhed rammes af de alvorlige ulykker, fordi det indsmuglede  

 knaldfyrværkeri er af ringe og farlig kvalitet, eller fordi der har været  

 anvendt hjemmelavet knaldfyrværkeri. År efter år erfarer man, at forbudet kun  

 øger antallet af ulykker med ulovligt fyrværkeri.
Derfor bør forbudet  

 ophæves, så kvalitetsknaldfyrværkeri med mild knaldeffekt kan købes i  

 Danmark.
Legaliseringen forventes sammen med orienterende og forebyggende  

 kampagner at kunne reducere antallet af ulykker.
Skriftlig fremsættelse Jan Køpke Christensen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ophævelse af forbudet mod  

 knaldfyrværkeri med mild knaldeffekt.
(Beslutningsforslag nr.
B 94).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
