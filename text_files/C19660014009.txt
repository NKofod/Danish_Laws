 Hermed følger eksemplarer af lovbekendtgørelse nr. 260 af 16. juni 1966 om  

 sømandsskat.
 De i lovbekendtgørelsen indeholdte bestemmelser er et optryk af  

 bestemmelserne i lovbekendtgørelse nr. 202 af 4. juni 1964 om sømandsskat med  

 de ændringer og tilføjelser, der følger af lov nr. 202 af 8. juni 1966 om  

 ændring i lov om sømandsskat.
 I forhold til lovbekendtgørelse nr. 202 af 4. juni 1964 om sømandsskat er  

 der sket tilføjelser og ændringer i følgende paragraffer:
 med hensyn til de omtalte ændringer bemærkes følgende:
 Ad 1) Til § 2, nr. 2, og § 29, stk. 5.
 Med virkning fra 1. januar 1967 skal partredere og interessenter, som ejer  

 anpart i det skib, om bord på hvilket de forretter tjeneste, som hovedregel  

 holdes uden for sømandsskatteordningen.
 Partredere og interessenter, der er undergivet sømandsbeskatning, skal  

 herefter med udgangen af december måned 1966 overgå til beskatning i land i  

 overensstemmelse med reglerne i §§ 13, stk. 3, og 18. Der henvises herom  

 nærmere til skattedepartementets cirkulære nr. 207 af 23. december 1964 om  

 sømandsskat, afsnit II, pkt. 8 og 10, og afsnit V.
 Sømænd, der som partredere eller interessenter har en forholdsvis lille  

 andel (under 10 pct.) i det skib, som de gør tjeneste på, kan dog under  

 ganske særlige omstændigheder opnå finansministerens tilladelse til at svare  

 sømandsskat, jfr. bestemmelsen i § 29, stk. 5. Andragende herom skal  

 indsendes til sømandsskattekontoret, Landgreven 4, København K.
 Ad 2) Til § 5, stk. 1.
 Det i § 5, stk. 1, omhandlede faste fradrag (standardfradraget) er med  

 virkning fra den 1. januar 1967 forhøjet til 340 kr. månedlig for forsørgere  

 og 270 kr. månedlig for andre skatteydere.
Ved lov nr. 205 af 4. juni 1965 er den særlige ordning om skattelettelse  

 for visse indskud m.v. ophævet.
Standardfradraget yder derfor ikke mere  

 dækning herfor.
Fradraget træder derimod som hidtil i stedet for fradrag for  

 udgift til syge- og ulykkesforsikring.
Da der ved lov nr. 226 af 4. juni 1965  

 om ændring af renteforsikringsloven er gennemført fuld fradragsret for  

 udgifter til syge- og ulykkesforsikring, er der i § 5, stk. 1, b, indsat en  

 bestemmelse, som tager sigte herpå.
Ved opgørelsen i henhold til § 14 i sømandsskatteloven af den  

 skattepligtige indkomst for skatteåret 1967-68 udgør standardfradraget  

 således 300 kr. månedlig for forsørgere og 240 kr. månedlig for andre  

 skatteydere.
Fra og med skatteåret 1968-69 udgør standardfradraget  

 henholdsvis 340 kr. månedlig for forsørgere og 270 kr. månedlig for andre  

 skatteydere.
 Ad 3) Til § 5, stk. 3, og § 23, stk. 3.
Særligt fradrag i indtægten om bord for udgifter, der ikke har tilknytning  

 til erhvervelse af indtægt i land, og for hvilke fradrag ikke kan rummes i  

 indtægt i land, er hidtil blevet indrømmet, når fradraget udgør mindst 100  

 kr. årlig.
Tilsvarende har udgiftsændringer i årets løb kun fået virkning,  

 når de oversteg 100 kr. årlig.
Denne beløbsgrænse på 100 kr. er med virkning  

 fra den 1. januar 1967 i begge de nævnte henseender blevet forhøjet til 200  

 kr.
Bestemmelsen i § 23, stk. 3, hjemler straf for den, der undlader at  

 oplyse, at udgifter, for hvilke der er indrømmet særligt fradrag, er blevet  

 formindsket.
Dette gælder dog ikke, hvis differencen er under en vis grænse.  

 Denne grænse er med virkning fra 1. januar 1967 forhøjet til 200 kr. fra  

 tidligere 100 kr.
 Ad 4) Til § 9, stk. 1.
Skalaerne for sømandsskattens beregning er ændret med virkning fra 1.  

 januar 1967. Dette har ikke alene betydning ved selve sømandsskattens  

 beregning, men også hvor de skattelignende myndigheder med virkning fra den  

 nævnte dato eller senere skal foretage de i lovens § 18 omhandlede  

 ansættelser, jfr. afsnit V i skattedepartementets cirkulære af 23. december  

 1964 om sømandsskat, idet det beregnede skattefradrag i disse tilfælde skal  

 udfindes på grundlag af de ændrede skalaer.
Som følge heraf træder  

 nedenstående skalaer fra den 1. januar 1967 i stedet for skalaerne under pkt.  

 33.
 Opmærksomheden henledes på, at ændringen af skalaerne ikke medfører, at  

 der skal ske ændring i supplerende ansættelser for dele af skatteåret  

 1966-67, som skal foretages med virkning fra den 1. december 1966 eller  

 tidligere.
 1. Familieforsørgere:
 Af en indtægt på under 7.000 kr. ydes et beregnet skattefradrag på 0 kr.
 Af en indtægt på 7.000 kr., men ikke over 25.000 kr. ydes et beregnet  

 skattefradrag på 0 kr. af 7.000 kr., 24 pct. af resten.
 Af en indtægt på over 25.000 kr., men ikke over 30.000 ydes et beregnet  

 skattefradrag på 4.320 kr. af 25.000 kr., 34 pct. af resten.
 Af en indtægt på over 30.000 kr., men ikke over 70.000 kr. ydes et  

 beregnet skattefradrag på 6.020 kr. af 30.000 kr., 46 pct. af resten.
 Af en indtægt på 70.000 kr. og derover ydes et beregnet skattefradrag på  

 24.420 kr. af 70.000 kr., 50 pct. af resten.
 2. Andre skatteydere:
 Af en indtægt på under 3.500 kr ydes et beregnet skattefradrag på 0 kr.
 Af en indtægt på 3.500 kr., men ikke over 8.000 kr. ydes et beregnet  

 skattefradrag på 0 kr. af 3.500 kr., 20 pct. af resten.
 Af en indtægt på over 8.000 kr., men ikke over 20.000 kr. ydes et beregnet  

 skattefradrag på 900 kr. af 8.000 kr., 25 pct. af resten.
 Af en indtægt på over 20.000 kr., men ikke over 30.000 kr. ydes et  

 beregnet skattefradrag på 3.900 kr. af 20.000 kr., 36 pct. af resten.
 Af en indtægt på over 30.000 kr., men ikke over 50.000 kr. ydes et  

 beregnet skattefradrag på 7.500 kr. af 30.000 kr., 46 pct. af resten.
 Af en indtægt på 50.000 kr., og derover ydes et beregnet skattefradrag på  

 16.700 kr. af 50.000 kr., 50 pct. af resten.
 Ad 5) Til § 13, stk. 1 og stk. 2, § 14, stk. 3, § 15, stk. 1, og § 16,  

 stk. 1.
 Det i de nævnte bestemmelser omhandlede mindstebeløb for beskatning af  

 bevaret indkomst i land er forhøjet fra 300 kr. til 600 kr.
 For § 13 har forhøjelsen virkning fra den 1. juli 1966 og for §§ 14-16 fra  

 og med skatteåret 1967-68.
 Ad 6) Til § 17, stk. 1.
 Beløbsgrænserne i § 17, stk. 1, om sømændenes pligt til at indsende  

 selvangivelse er med virkning fra og med skatteåret 1967-68 forhøjet fra  

 10.000 kr. til 20.000 kr. for formueaktivernes vedkommende og fra 300 kr. til  

 600 kr. for så vidt angår indtægten i land.
 Ad 7) Til § 18, stk. 4.
Regulering af supplerende skatteansættelse i land efter afmønstring har  

 hidtil ikke skulle foretages, hvis forskellen mellem den foreløbigt anslåede  

 indkomst og den virkelige indkomst er mindre end 300 kr.
Denne grænse er nu  

 blevet forhøjet til 600 kr.
Forhøjelsen får virkning for supplerende  

 ansættelser, der foretages efter den 1. juli 1966, d. v. s. for sømænd, der  

 er udtrådt af sømandsskatteordningen efter den 1. juni 1966.
 Ad 8) Til § 28, stk. 3.
Kommunernes andel af sømandsskatten har hidtil udgjort 50 pct. af de  

 første 1.000 kr. af den enkelte sømands kvartårlige sømandsskat og 20 pct. af  

 resten.
Med virkning fra den 1. januar 1967 forhøjes den kommunale andel til  

 55 pct. af de første 1.000 kr. og 20 pct. af resten.
 Ad 9) Til § 29, stk. 4.
I henhold til lov om skibes bemanding er der oprettet kursus af ca. 20  

 ugers varighed til uddannelse af sømænd.
I kursustiden får deltagerne  

 understøttelse i overensstemmelse med reglerne i lov nr. 194 af 18. maj 1960  

 om erhvervsmæssig uddannelse af ikke-faglærte arbejdere.
Efter den nye  

 bestemmelse i § 29, stk. 4, skal sømænd, der ved kursusets begyndelse er  

 under sømandsskatteordningen, forblive under sømandsskatteordningen i  

 kursustiden og svare sømandsskat af offentlig understøttelse, der modtages  

 under uddannelsen.
Bestemmelsen har virkning fra den 1. juli 1966.
 Ved påbegyndelse af uddannelseskursus vil sømandens opholdsskattekommune  

 få meddelelse herom fra sømandsskattekontoret.
 Ad 10) Til § 29, stk. 7.
 Det mindstebeløb, for hvilket der bevilges lempelse af sømandsskatten som  

 følge af underskud ved virksomhed i land, er forhøjet fra 300 kr. til 600 kr.  

 Ændringen har virkning fra og med skatteåret 1967-68, d. v. s. for lempelse  

 af sømandsskat i lønningsåret 1966.
 Skattedepartementet, den 21. juni 1966.
Hans P.
Gøtrik.
