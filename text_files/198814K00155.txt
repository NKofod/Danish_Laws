Nr BTL 155 Betænkning over Forslag til lov om ændring af lov om radio- og  

 fjernsynsvirksomhed (Statslig finansiering af kortbølgevirksomhed)   

 Nr L 155 1988-89, 1. samling Afgivet af Kulturudvalget Afgivet: 19890310 Udvalget har behandlet lovforslaget i flere møder og har herunder stillet spørgsmål til kommunikationsministeren, som denne har besvaret dels skriftligt, dels i samråd.
Et af udvalgets spørgsmål og ministerens besvarelse heraf er optrykt som bilag til betænkningen.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med det af flertallet stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og bemærker:
 Hvis en dansker på rejse eller under ophold i udlandet ønsker at modtage  

 sin danske avis, er det danskeren selv og dagbladet, som afgør betalingen af  

 denne ekstra service.
 Hvis en dansker i udlandet ønsker at få nyhederne bragt ud via  

 radiomediet, må det også være brugerbetaling og ikke skatteyderpenge eller  

 tvangslicens, som betaler for denne service.
 Derfor kan Fremskridtspartiet ikke medvirke til at forøge de offentlige  

 udgifter gennem finansiering af kortbølgevirksomheden for et fåtal af  

 danskere i udlandet.
De danske skatteydere skal ikke belastes med flere urimelige udgifter.  

 Danmark har verdens højeste skattetryk.
Danmark har verdens største  

 udlandsgæld.
Danmark har rigeligt med opgaver at løse med afvikling af  

 sygehusventelister, forbedring af folkepensionen og skabelse af bedre forhold  

 for erhvervslivet og produktionen gennem afvikling af indkomstskatten.
Derudover tror Fremskridtspartiet ikke på, at kortbølgeudsendelserne har  

 noget væsentligt lytterpotentiale.
For det første skal man købe en  

 specialradio for overhovedet at kunne lytte til udsendelserne.
For det andet  

 skal kortbølgeudsendelsernes tunge gammeldags programmer konkurrere med  

 topprofessionelle udsendelser fra et hav af radiostationer verden over.
Fremskridtspartiet mener, at tiden er løbet fra kortbølgeradioen.
Nyheder  

 bringes i dag med telefax, videotelefoner og andre teknologiske nyskabelser.  

 Det er derfor en fejlinvestering at vedtage dette lovforslag.
 Et tredje mindretal (Kristeligt Folkepartis medlem af udvalget)  

 indstiller lovforslaget til forkastelse ved 3. behandling under  

 henvisning til, at kommunikationsministeren under samrådet den 9. marts 1989  

 bekræftede, at Danmarks Radio, hvad angår 1989, skal dække udgifterne til  

 produktion af kortbølgeprogrammerne, mens alle udgifter i 1989 i forbindelse  

 med udsendelse af kortbølgeprogrammerne, herunder leje af den norske  

 kortbølgesender, dækkes af statskassen.
Ændringsforslag Til § 1 Af et flertal (S, SF og CD):
 1) Det under nr. 1 foreslåede nye § 15, stk. 2, affattes  

 således:
»Stk. 2. Danmarks Radios udgifter i 1989 til drift af kortbølgesender  

 dækkes af statskassen.
Fra 1. januar 1990 dækker statskassen udgifterne til  

 produktion af kortbølgeprogrammer og drift af kortbølgesender.
De nærmere  

 vilkår herfor fastsættes af kommunikationsministeren efter forhandling med  

 bestyrelsen.« Bemærkninger Til nr. 1 Ændringsforslaget indebærer, at staten i 1989 finansierer udgifterne til  

 drift af kortbølgesenderen.
Disse udgifter udgjorde i 1988 4,75 mio. kr., jf.  

 det som bilag optrykte svar på spørgsmål 1.
Fra 1. januar 1990 og frem dækker staten udgifterne til både  

 programvirksomhed og drift af kortbølgesender.
Disse udgifter udgjorde i 1988  

 8,35 mio. kr., jf. svaret på spørgsmål 1.
Ole Bernt Henriksen (KF) Connie Hedegaard (KF) Flemming Jensen (KF) Povl  

 Brøndsted (V) Helge Sander (V) nfmd.
Behnke (FP) Marianne Jelved (RV)  

 Duetoft (CD) Lysholm Christensen (KRF) Hanne Andersen (S) Søren Hansen (S)  

 Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Bilag Et af udvalgets spørgsmål til kommunikationsministeren og dennes svar herpå Spørgsmål nr. 1:
Hvor meget beløber udgifterne til selve produktionen af  

 kortbølgeudsendelserne sig til, og hvor meget udgør de specifikke  

 sendeudgifter (der henvises til KRF's ordførers bemærkninger under  

 lovforslagets 1. behandling, FF sp. 6166-67)? Svar:
 Danmarks Radio har i anledning af spørgsmålet oplyst, at nedenstående  

 opstilling over udgifter til den eksisterende kortbølgesendevirksomhed er  

 baseret på institutionens 1988-budget, idet budgettet for 1989 p.t. ikke er  

 godkendt af bestyrelsen.
A.
Udgifter til produktion af kortbølgeudsendelser:
B.
Udgifter til drift af sender:
Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med det af flertallet og Kristeligt Folkepartis medlem af  

 udvalget stillede ændringsforslag.
Flertallet understreger, at ændringsforslaget kun omfatter 1989, mens  

 statskassen fra 1. januar 1990 bør dække såvel udgifterne til produktion af  

 kortbølgeprogrammer som udgifterne til drift af kortbølgesenderen.
Den  

 lovgivningsmæssige hjemmel for denne dækning søges gennemført i begyndelsen  

 af folketingsåret 1989-90.
 Et mindretal (Det Konservative Folkepartis, Venstres,  

 Fremskridtspartiets og Det Radikale Venstres medlemmer af udvalget)  

 indstiller lovforslaget til forkastelse.
 Et andet mindretal (Kristeligt Folkepartis medlem af udvalget) indstiller  

 lovforslaget til vedtagelse med det af et flertal stillede  

 ændringsforslag.
Allerede under debatten i Folketingets Finansudvalg i efteråret 1988 om  

 fastsættelsen af Danmarks Radios licens gjorde Kristeligt Folkeparti  

 gældende, at hvad kortbølgevirksomheden angår, skulle finansieringen af  

 udsendelse af kortbølgeprogrammer foretages af staten.
Partiet henviste til  

 Mediekommissionens betænkning nr. 6, hvor Mediekommissionens daværende  

 formand, senere kommunikationsminister H.
P.
Clausen, klart forfægtede det  

 standpunkt, at etablering og den tekniske drift af kortbølgesenderen skal  

 finansieres af staten.
Under 1. behandling af regeringens forslag om licens til Danmarks Radio (L  

 85) understregede Kristeligt Folkepartis ordfører vedrørende  

 kortbølgeprogramvirksomheden, at staten fuldt ud skal dække sendeudgifterne.  

 De synspunkter har Kristeligt Folkeparti lige siden forfægtet.
Under 2.  

 behandling af nærværende lovforslag den 14. marts 1989 stod det klart, at  

 regeringen ikke ville støtte Kristeligt Folkepartis synspunkt, hvad partiet  

 ellers havde forventet.
I konsekvens af det gennemfører Kristeligt Folkeparti  

 derfor sit standpunkt med et flertal uden om regeringen.
Med hensyn til kortbølgevirksomheden fra 1. januar 1990 forventer  

 Kristeligt Folkeparti på baggrund af kommunikationsministerens udtalelser i  

 Folketinget den 17. november 1988, at regeringen i løbet af 1989 kommer med  

 et lovforslag om en varig løsning.
Hvis et sådant lovforslag mod forventning  

 ikke bliver fremsat, vil Kristeligt Folkeparti selv tage initiativ til den  

 nødvendige lovgivning.
Ændringsforslag Til § 1 Af et flertal (S, SF, CD og KRF):
 1) Det under nr. 1 foreslåede nye § 15, stk. 2, affattes  

 således:
»Stk. 2. Danmarks Radios udgifter i 1989 til drift af  

 kortbølgesenderen dækkes af statskassen.« Bemærkninger Til nr. 1 Ændringsforslaget indebærer, at staten i 1989 finansierer udgifterne til  

 drift af kortbølgesenderen.
Disse udgifter udgjorde i 1988 4,75 mio. kr.
