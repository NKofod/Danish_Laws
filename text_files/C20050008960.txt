Vejledning om ændring af vejledning  

  

 om selvforskyldt ledighed I vejledning nr. 63 af 17. juni 2003 om selvforskyldt ledighed,  

 foretages følgende ændringer:
 1. Afsnittet »Postproblemer« ændres til:
»Postproblemer Det sidestilles med et afslag, hvis et medlem ikke  

 møder til en indkaldt samtale eller aktivitet, da medlemmet selv bærer  

 risikoen for  

 ikke at gøre sig bekendt med indholdet af sin daglige post, jf. også  

 afsnittene  

 »Midlertidig adresseændring« og »Udeblivelse«.
Det sidestilles dog ikke med et afslag, hvis et medlem ikke møder  

 til en indkaldt samtale eller aktivitet, hvis det skyldes, at medlemmet ikke  

 har fået eller først for sent får indkaldelsen.
Det er dog et krav, at den  

 manglende eller sene modtagelse af indkaldelsen ikke skyldes medlemmets  

 forhold.
 Det beror på en konkret vurdering, om det kan lægges til grund, at  

 et medlem ikke eller først for sent får indkaldelsen.
 Ved vurderingen kan a-kassen bl.a. lægge vægt på:
 1)  

 	  

 Om afsenderen har  

 fået indkaldelsen retur fra postvæsenet.
 2)  

 	  

 Om postvæsenet kan  

 bekræfte, at der har været uregelmæssigheder i postgangen i det område og i  

 den  

 periode, da indkaldelsen blev sendt.
 3)  

 	  

 Om medlemmet før er  

 udeblevet fra indkaldte samtaler eller aktiviteter og med hvilken  

 begrundelse.
 4)  

 	  

 Om medlemmet skifter  

 forklaring.
Når indkaldelsen er kommet frem til et medlem, er medlemmet  

 ansvarlig for at gøre sig bekendt med denne.
Det betyder fx, at hvis et  

 medlem  

 har overladt ansvaret for sin post til en anden, så bærer medlemmet selv  

 risikoen for at gøre sig bekendt med sin post rettidigt.« 2. Afsnittet om »Udeblivelse« ændres til:
»Udeblivelse Det følger af reglerne i bekendtgørelsen, at det  

 som udgangspunkt altid skal sidestilles med et afslag, hvis et medlem ikke  

 møder  

 til en indkaldt samtale eller aktivitet, jf. dog afsnittene »Vedvarende  

 adresseændring«, »Postproblemer«, »Sygdom« og »Ferie«.
A-kassen kan konkret vurdere, at et medlems udeblivelse fra en  

 indkaldt samtale eller aktivitet ikke skal sidestilles med et afslag.
Dette  

 forudsætter dog, at det dokumenteres, at udeblivelsen skyldes et udefra  

 kommende og akut opstået forhold, som medlemmet ikke har kunnet forudse eller  

 forhindre.
 Det forudsætter desuden, at medlemmet efter udeblivelsen hurtigst  

 muligt kontakter AF eller a-kassen om udeblivelsen.
Endelig forudsætter det, at medlemmet havde vilje til at møde til  

 samtalen eller aktiviteten.
En udeblivelse skal altid sidestilles med et  

 afslag, hvis et medlem ikke har haft vilje til at møde til den indkaldte  

 samtale eller aktivitet.
 Ved vurderingen af, om et medlem har haft vilje til at møde, kan  

 a-kassen bl.a. lægge vægt på:
 1)  

 	  

 Medlemmets forklaring  

 om årsagen til udeblivelsen.
 2)  

 	  

 Om medlemmet  

 tidligere er udeblevet fra indkaldte samtaler eller aktiviteter på AF eller i  

 a-kassen, herunder med hvilken begrundelse.
 3)  

 	  

 Om den efterfølgende  

 kontakt til AF eller a-kassen sker på medlemmets initiativ.
 Som eksempler på, at en udeblivelse skyldes et udefra kommende og akut  

 opstået forhold, som medlemmet ikke har kunnet forudse eller forhindre, kan  

 nævnes, at medlemmets ægtefælle eller samlever akut bliver indlagt på et  

 sygehus, eller at der pludseligt er opstået forsinkelse i den offentlige  

 trafik, som medlemmet skulle anvende.
Som eksempler på, at en udeblivelse  

  

 ikke  

  

 skyldes et udefra kommende og akut opstået  

 forhold, som medlemmet ikke har kunnet forudse eller forhindre, kan nævnes,  

 at  

 medlemmet har glemt at møde, at medlemmet har taget fejl af dato eller  

 tidspunkt for mødet, eller at medlemmet har forlagt indkaldelsen eller smidt  

 den ud sammen med reklamer.
Dette er forhold, som medlemmet havde kunnet  

 forhindre.
Der henvises endvidere til afsnittet om »Postproblemer«.
 Opmærksomheden henledes på, at et medlem ikke kan få dagpenge fra  

 tidspunktet for udeblivelsen og frem til medlemmet henvender sig til AF eller  

 a-kassen vedrørende udeblivelsen, jf. § 30 i bekendtgørelse om rådighed.  

 Dette gælder også, selv om medlemmets udeblivelse ikke skal sidestilles med  

 et  

 afslag efter bekendtgørelsen.
