 Eksemplarer af lovbekendtgørelse nr. 454 af 19. juli 1977 af lov om særlig  

 indkomstskat m.v. er tidligere udsendt.
 I nærværende cirkulære gøres der nærmere rede for de ændringer, der er  

 gennemført ved lov nr. 285 af 8. juni 1977, jfr. herved også bekg. nr. 590 af  

 7. december 1977.
Formålet med lovændringen er at lempe den særlige indkomstskat, når en  

 landbrugs- eller skovbrugsejendom overdrages til ejerens afkom eller til  

 personer, der må ligestilles hermed.
Forudsætningerne for, at de nye regler  

 kan anvendes, er, at overdragelsen helt eller delvis sker ved  

 gaveafgiftspligtig gave eller arveforskud.
 I de tilfælde, som omfattes af ændringsloven, fraviges hovedprincippet i §  

 5, stk. 2, i lov om særlig indkomstskat, hvorefter det, hvor en fast ejendom  

 overdrages som gave eller arveforskud, er den værdi, der lægges til grund ved  

 beregningen af gaveafgift, der betragtes som afhændelsessum ved opgørelsen af  

 overdragerens særlige indkomstskat.
Ændringsloven medfører, at ved opgørelsen af fortjenesten efter loven om  

 særlig indkomstskat kan i den gaveafgiftspligtige afhændelsessum ved de  

 nævnte familieoverdragelser af landbrugsejendomme m.v. fratrækkes det beløb, der i forbindelse med overdragelsen er ydet som gave eller arveforskud.  

 For opgørelsen af afhændelsessummen gælder dog den undergrænse, at  

 afhændelsessummen mindst skal udgøre den senest ansatte ejendomsværdi,  

 reguleret for unormal prioritering.
For overdragelserne i 1977 gælder  

 særligt, at afhændelsessummen ikke kan ansættes lavere end den regulerede  

 ejendomsværdi ved 15. almindelige vurdering forhøjet med 30 pct.
I.
Kredsen af ejendomme.
1. Ifølge § 5, stk. 3, gælder de særlige regler for  

 opgørelse af afhændelsessummen kun ved overdragelse af landbrugs- eller  

 skovbrugsejendomme, der på afhændelsestidspunktet lå i landzone.
Reglerne  

 gælder således ikke for ejendomme, der ligger i byzone eller i  

 sommerhusområde, uanset om der for ejendommen er afgivet erklæring i henhold  

 til § 6B i lov om beskatning til kommunerne af faste ejendomme.
 2. Som landbrugsejendom anses enhver ejendom, der på  

 afhændelsestidspunktet blev benyttet til landbrug, gartneri, planteskole  

 eller frugtplantage.
Ved afhændelser i kalenderåret 1977 anses en ejendom for benyttet til  

 landbrug m.v., dersom dette er lagt til grund ved 16. almindelige vurdering  

 pr. 1. april 1977, og anvendelsen af ejendommen ikke er ændret i tiden mellem  

 dette tidspunkt og afhændelsestidspunktet.
Det er således ejendommens  

 klassificering ved 16. almindelige vurdering, der er afgørende, uanset om den  

 regulerede ejendomsværdi opgøres med udgangspunkt i ejendomsværdien ifølge  

 15. almindelige vurdering.
 3. Som skovbrug anses ejendomme, der drives som skove  

 eller plantager, og som ved den seneste vurdering før afhændelsen er vurderet  

 som sådanne i medfør af § 15 i lov om vurdering af landets faste ejendomme.
 For ejendomme, der afhændes i kalenderåret 1977, er det afgørende, om  

 ejendommen er vurderet som skovbrug ved 16. almindelige vurdering, uanset  

 overdragelsen er sket forud for denne vurdering.
 4. Hvor en ejendomsafhændelse omfatter arealer både i  

 og uden for landzone, finder de særlige regler i lovens § 5, stk. 3-6, kun  

 anvendelse for opgørelse af afhændelsessummen for den del af ejendommen, der  

 ligger i landzone, jfr. punkt 16.
II.
Kredsen af personer.
 5. Ifølge § 5, stk. 3, gælder de særlige regler alene,  

 hvor en ejendom som nævnt i afsnit I overdrages som gave eller arveforskud  

 til den hidtidige ejers afkom, stedbørn og disses afkom eller afdødt barns  

 eller stedbarns ægtefælle (ikke den fraseparerede eller fraskilte).  

 Adoptivforhold sidestilles herved med ægte slægtskabsforhold.
 Overdragelse til et svigerbarn eller eventuelt et barnebarns ægtefælle er  

 ligeledes omfattet af reglerne, dersom modtageren af gaven eller  

 arveforskuddet lever i sædvanligt formuefællesskab med sin ægtefælle, og  

 gaven indgår i formuefællesskabet.
 Reglerne gælder derimod ikke ved overdragelse til plejebørn, søskende,  

 søskendebørn etc.
6. De særlige regler i lovens § 5, stk, 3-7, gælder  

 alene, hvor der i forbindelse med overdragelsen ydes modtageren en  

 gaveafgiftspligtig gave eller et gaveafgiftspligtigt arveforskud.
Reglerne gælder ikke i tilfælde, hvor  

 afgiftspligt ikke indtræder i tilslutning til selve overdragelsen, fordi  

 overdrageren har forbeholdt sig indtægterne eller brugen og nytten af den  

 bortskænkede ejendom, således at en gave i forbindelse med overdragelsen er  

 omfattet af reglerne i § 5b, jfr. § 44, stk. 5, og § 45, 1. pkt., 2. led, i  

 lov om afgift af arv og gave (lovbekendtgørelse nr. 443 af 28. september  

 1972). For de i 2. pkt. omhandlede overdragelser skal ejendommens værdi i  

 handel og vandel på overdragelsestidspunktet anvendes som overdragelsessum  

 ved opgørelse af overdragerens skattepligtige særlige indkomst, jfr. lovens §  

 5, stk. 2, 2. pkt.
7. Er der indgået aftale om en ejendomsoverdragelse,  

 således at den faktiske overtagelse af ejendommen først skal ske på et senere  

 tidspunkt, hindrer dette ikke anvendelsen af reglerne i lovens § 5, stk. 3-7,  

 dersom den faktiske overtagelse af ejendommen ikke i forhold til tidspunktet  

 for aftalens indgåelse er udskudt længere end, hvad der vil kunne anses som  

 sædvanligt ved overdragelse af ejendomme som den omhandlede.
Iøvrigt henvises  

 til principperne i punkt 10 i cirkulære nr. 250 af 29. december 1975 til lov  

 om særlig indkomstskat, hvorefter overdragelsestidspunktet som hovedregel er  

 det tidspunkt, hvor der mellem parterne foreligger en endelig og bindende  

 aftale om ejendommens overdragelse, (som regel slutseddeltidspunktet).
III.
Opgørelsen af den skattepligtige særlige indkomst.
 8. Den skattepligtige fortjeneste i forbindelse med en  

 ejendomsafståelse opgøres som forskellen mellem på den ene side den  

 regulerede anskaffelsessum og på den anden side afståelsesvederlaget, jfr.  

 lovens § 7A.
Den regulerede anskaffelsessum opgøres med udgangspunkt i de faktiske  

 anskaffelsesudgifter for den afståede ejendom.
Hvor ejendommen er anskaffet  

 før den 1. januar 1966, kan den skattepligtige dog vælge at opgøre den  

 regulerede anskaffelsessum på grundlag af den ejendomsværdi, hvortil den  

 afståede ejendom er ansat ved 13. almindelige vurdering pr. 1. august 1965.  

 Om opgørelsen henvises iøvrigt til skattedepartementets cirkulære nr. 250 af  

 29. december 1975.
 9. Hvor en afhændelse er sket ved gaveafgiftspligtig  

 gave eller arveforskud, betragtes den værdi, der lægges til grund ved  

 beregningen af gaveafgift, som afhændelsessum, jfr. lovens § 5, stk. 2.
Ved gaveafgiftspligtige overdragelser af landbrugsejendomme m.v., der er  

 omfattet af de særlige regler i lovens § 5, stk. 3-7, opgøres  

 afhændelsessummen imidlertid til den værdi, der er lagt til grund ved  

 gaveafgiftsberegningen, med fradrag af det beløb, der i forbindelse med  

 afhændelsen er ydet som gave eller arveforskud.
Denne adgang til at fradrage  

 en gave eller et arveforskud er dog begrænset på den måde, at  

 afhændelsessummen ikke herved kan opgøres til et lavere beløb end den seneste  

 regulerede ejendomsværdi.
Der er ikke ved lovens § 5, stk. 3-7, begrænsninger i adgangen til at  

 fradrage kurstab på pantebreve, der af erhververen udstedes til den hidtidige  

 ejer, eller kurstab, som overdrageren lider ved en belåning eller  

 omprioritering af ejendommen, dersom det er et led i salgsaftalen, at  

 overdrageren skal bære et sådant kurstab.
Det samme gælder med hensyn til  

 adgangen til at fratrække de salgsomkostninger, som den skattepligtige har  

 måttet afholde i forbindelse med overdragelsen.
Der henvises til punkt 4 i  

 skattedepartementets cirkulære nr. 250 af 29. december 1975.
De nævnte kurstab og salgsomkomstninger kan således trækkes fra  

 afhændelsessummen, efter at denne er reduceret med den gave eller det  

 arveforskud, der er ydet ved overdragelsen.
I de tilfælde, hvor den  

 regulerede ejendomsværdi lægges til grund ved beregningen af den særlige  

 indkomst, kan kurstab og salgsomkostninger fratrækkes heri.
 Den gaveafgift, som overdrageren måtte have påtaget sig at betale i  

 anledning af afhændelsen, kan ikke bringes til fradrag.
IV.
Beregning af den regulerede ejendomsværdi.
10. Den regulerede ejendomsværdi beregnes med  

 udgangspunkt i den ejendomsværdi, der er gældende pr. seneste 1. april forud  

 for overdragelsen.
Er der mellem den nævnte 1. april og overdragelsen  

 foretaget en vurdering efter vurderingslovens § 4 eller § 4A, eller en  

 årsomvurdering, anvendes denne vurdering dog som grundlag for beregningen.
Ved overdragelser i kalenderåret 1977 skal den regulerede ejendomsværdi i  

 alle tilfælde beregnes med udgangspunkt i den senest forud for 16.  

 almindelige ejendomsvurdering foretagne vurdering.
Dette vil i almindelighed  

 være ejendomsværdien ved 15. almindelige vurdering pr. 1. april 1973, men kan  

 også være en mellem 1. april 1973 og 1. april 1977 foretagen årsomvurdering  

 efter vurderingslovens § 4 eller 4A.
11. Den regulerede ejendomsværdi beregnes ved at  

 korrigere den ejendomsværdi, der skal anvendes ifølge punkt 10, med et tillæg  

 eller et fradrag.
Det beløb, der skal tillægges eller fradrages  

 ejendomsværdien, beregnes som 35 pct. af forskellen mellem den  

 normalprioritering, der er forudsat for ejendommen ved den omhandlede  

 ejendomsvurdering, jfr. punkt 12, og den omregnede faktiske prioritering,  

 jfr. punkt 13.
 12. Normalprioriteringen ved den vurdering, der skal  

 lægges til grund for beregningen, udregnes på grundlag af den pct.-sats, der  

 ifølge meddelelse fra statsskattedirektoratet er forudsat for en ejendom af  

 den pågældende art og i den pågældende del af landet.
Disse pct.-tal udarbejdes for 15. almindelige vurdering og hver følgende  

 almindelige vurdering.
Pct.-tallene for 15. almindelige vurdering er optrykt  

 som bilag til dette cirkulære.
 Hvor grundlaget for beregningen af den regulerede ejendomsværdi ikke er  

 ejendommens ansættelse ved en almindelig vurdering, men ansættelsen ved  

 årsomvurdering, eller en vurdering efter vurderingslovens § 4 eller § 4A,  

 skal der ved beregningen af normalprioriteringen anvendes pct.-tallet for den  

 seneste almindelige vurdering forud for den nævnte omvurdering.
 13. Den omregnede faktiske prioritering beregnes ved,  

 at summen af de faktiske prioriteters nominelle beløb ganges med 100 og  

 divideres med det prisindekstal, der udviser udviklingen i ejendomspriserne  

 for den pågældende ejendomskategori i den pågældende del af landet i tiden  

 mellem den seneste almindelige vurdering forud for overdragelsesaftalen og  

 afhændelsen.
 For afhændelser i kalenderåret 1977 skal dog i alle tilfælde anvendes det  

 prisindekstal, der udviser prisudviklingen siden 15. almindelige vurdering.
 Der skal herved anvendes prisindekstallet for det halvår, hvori  

 overdragelsen har fundet sted.
 Prisindekstallene udarbejdes af statsskattedirektoratet og er for så vidt  

 angår prisudviklingen fra 15. almindelige vurdering til og med 1. halvår 1977  

 optrykt som bilag til dette cirkulære.
 For ejendomme, hvor prisindekstal ikke er offentliggjort, vil oplysning  

 herom kunne fås ved henvendelse til statsskattedirektoratet.
14. Ved en ejendoms faktiske prioritering forstås den  

 gæld, der er sikret ved pant i ejendommen, og som erhververen overtager ved erhvervelsen.  

 Dette gælder tilsvarende for pantebreve, der udstedes i forbindelse med  

 overdragelsen, samt lån, der i henhold til overdragelsesaftalen skal optages  

 af erhververen, dersom kurstab vedrørende lånet i henhold til aftalen skal  

 bæres af overdrageren.
 Ligeledes medregnes anden gæld, for hvilken der er givet sikkerhed i form  

 af håndpanteret i et ejerpantebrev, der er tinglyst på den faste ejendom,  

 dersom gælden overtages af erhververen som et led i overdragelsen.
 Til den faktiske prioritering henregnes derimod ikke løs gæld, der  

 overtages af erhververen.
15. Hvor der efter ansættelsen af den i punkt 10  

 nævnte ejendomsværdi, men før afhændelsen er afholdt udgifter på mindst  

 25.000 kr. til forbedring af grund eller bygninger eller til nybygning, skal  

 den faktiske prioritering, forinden der foretages omregning efter punkt 13,  

 fordeles forholdsmæssigt på forbedringen og den øvrige ejendom.
Denne  

 fordeling skal ske på grundlag af den forbedrede ejendoms handelsværdi på  

 afhændelsestidspunktet, og den værdi ejendommen på samme tidspunkt må antages  

 at ville have uden den pågældende forbedring.
Den del af den faktiske prioritering, der er henført til forbedringen,  

 skal ikke indgå i beregningen af den regulerede ejendomsværdi.
Der skal  

 således alene foretages omregning efter punkt 13 af den resterende del af den  

 faktiske prioritering.
 De skattelignende myndigheder vil ved henvendelse til  

 statsskattedirektoratet kunne få en udtalelse om fordelingen af den faktiske  

 prioritering.
 16. Hvor en del af ejendommen er beliggende i landzone  

 og en del beliggende i byzone eller sommerhusområde finder de særlige regler  

 i lovens § 5, stk. 3-6, ifølge bestemmelsens stk. 7 alene anvendelse på  

 landzonearealerne, jfr. pkt. 4. Dette gælder, uanset om der er afgivet  

 erklæring i henhold til § 6B i lov om beskatning til kommunerne af faste  

 ejendomme med hensyn til den del af ejendommen, der ligger i byzone eller  

 sommerhusområde.
I sådanne tilfælde skal der foretages en forholdsmæssig fordeling af  

 afhændelsessummen (den værdi, der er lagt til grund ved beregningen af  

 gaveafgift), gaven, der er ydet i forbindelse med overdragelsen, og den  

 faktiske prioritering.
Disse fordelinger skal fortages på grundlag af  

 handelsværdierne af henholdsvis de dele af ejendommen, der ligger i landzone,  

 og de dele af ejendommen, der ligger udenfor landzone.
 De skattelignende myndigheder vil ved henvendelse til  

 statsskattedirektoratet kunne få en udtalelse angående disse fordelinger.
 Den del af afhændelsessummen (den værdi, der er lagt til grund ved  

 beregningen af gaveafgift) og den del af gaven, som herved er henført til den  

 del af ejendommen, der ligger udenfor landzone, indgår ikke i beregningen af  

 den afhændelsessum, som ifølge de særlige regler i lovens § 5, stk. 3-6, skal  

 anvendes ved opgørelsen af overdragerens skattepligtige særlige indkomst.  

 Ligeledes skal den del af den faktiske prioritering, som ved fordelingen er  

 henført til den del af ejendommen, der ligger udenfor landzone, ikke indgå i  

 beregningen af den omregnede faktiske pririotering.
Hvor kun en del af en ejendom ligger i landzone, skal den regulerede  

 ejendomsværdi beregnes med udgangspunkt i den del af den i punkt 10  

 omhandlede vurdering, der kan henføres til den del af ejendommen, der ved  

 overdragelsen er beliggende i landzone.
De skattelignende myndigheder vil ved  

 henvendelse til statsskattedirektoratet kunne få en udtalelse om, hvor stor  

 en del af den omhandlede ejendomsværdi, der skal indgå i beregningen af den  

 regulerede ejendomsværdi.
 Med hensyn til principperne for disse fordelinger henvises til afsnit  

 IV-VI i statens ligningsdirektorats cirkulære nr. 91 af 16. april 1974 om  

 vurderingsmyndighedernes opgaver i forbindelse med lov om frigørelsesafgift  

 m.v. af fast ejendom.
 17. Hvor overdragelsen omfatter såvel fast ejendom som  

 løsøre, finder reglen i lovens § 5, stk. 5, om adgangen til at fratrække den  

 ydede gave, kun anvendelse for så vidt angår den del af gaven, der anses som  

 ydet i forbindelse med overdragelsen af den faste ejendom.
 På tilsvarende måde indgår alene den del af prioriteterne, der er vederlag  

 for den faste ejendom, i beregningen af den omregnede faktiske prioritering.  

 Der må således foretages en forholdsmæssig fordeling af prioriteterne på den  

 faste ejendom og løsøret.
 Når parterne ikke i overdragelsesdokumentet har taget stilling til  

 gavebeløbets placering, foretages en forholdsmæssig fordeling af gaven.  

 Gavebeløb, hidrørende fra myndighedernes forhøjelse af værdien på de  

 overdragne formuegoder, placeres alene på de forhøjede formuegenstande.
 Eksempel 1.
Gaveoverdragelse i 1. halvår 1977 af en landbrugsejendom på 40 ha  

 beliggende i Vejle amt.
Ejendommen er i forbindelse med beregningen af  

 gaveafgift ansat til en værdi af 1,2 mill. kr.
Ved 15. almindelige vurdering  

 var ejendommen ansat til en ejendomsværdi af 600.000 kr.
Der medfulgte ikke  

 løsøre i overdragelsen.
Overdragelsessummen berigtiges således:
 Den regulerede ejendomsværdi, 728.247 kr., er større end den reducerede  

 afhændelsessum, og skal derfor anvendes som overdragerens afhændelsessum ved  

 opgørelsen af skattepligtig særlig indkomst.
 Ved opgørelsen af den skattepligtige fortjeneste vil der i beløbet 728.247  

 kr. kunne fradrages kurstab på sælgerpantebrevet, samt de  

 overdragelsesomkostninger, som påhviler overdrageren.
 Eksempel 2.
En ejendom med samme beliggenhed og samme størrelse som i eksempel 1.  

 Ejendommen er ved 15. almindelige vurdering ansat til 600.000 kr. og er ved  

 gaveafgiftsberegningen ansat til 1.200.000 kr.
Løsøre til en værdi af 120.000  

 kr. medfulgte, således at den samlede overdragelsessum er 1.320.000 kr.
 Overdragelsessummen er berigtiget således:
 Normalprioritering ved 15. almindelige vurdering, som eksempel 1, 396.000  

 kr.
 Den omregnede faktiske prioritering beregnes således:
først beregnes den del af den faktiske prioritering, der forholdsmæssigt  

 kan henføres til den faste ejendom Afhændelsessummen beregnes på følgende måde:
først beregnes den del af gaven, der forholdsmæssigt kan henføres til den  

 faste ejendom Den reducerede afhændelsessum, 772.727 kr., er således større end den  

 regulerede ejendomsværdi med tillæg af 30 pct., 741.592 kr.
 Opgørelsen af overdragerens skattepligtige særlige indkomst skal derfor  

 ske på grundlag af beløbet 772.727 kr.
 Eksempel 3.
 En ejendom med samme beliggenhed og samme størrelse som i eksempel 1.  

 Ejendommen er ved 15. almindelige vurdering ansat til 600.000 kr. og er ved  

 gaveafgiftsberegningen ansat til 1.400.000 kr.
 På ejendommen er der i 1977 forinden overdragelsen afholdt en udgift på  

 120.000 kr. til forbedringer, som der således ikke er taget hensyn til ved  

 den omhandlede vurdering.
 Ejendommen er overdraget for en sum af 1.400.000 kr., der er berigtiget  

 således:
Ejendommen anses at ville have haft en handelsværdi på 1.300.000 kr.,  

 dersom den omhandlede forbedring ikke var foretaget.
Forbedringen udgør  

 således 100.000 kr. af ejendommens værdi ved gaveafgiftsberegningen, der som  

 nævnt er 1.400.000 kr.
 Normalprioriteringen ved 15. almindelige vurdering er som i eksempel 1,  

 396.000 kr.
 Den omregnede faktiske prioritering beregnes således:
 først beregnes den del af den faktiske prioritering, der forholdsmæssigt  

 kan henføres til ejendommen i uforbedret stand.
 Underprioritering: 396.000 kr. - 374.424 kr. = 21.576 kr.
 Korrektion 35 pct. heraf = 7.552 kr.
 fratrækkes ejendomsværdien ved 15.
 Den reducerede afhændelsessum, 1.000.000 kr., er således større end den  

 regulerede ejendomsværdi med tillæg af 30 pct., og med tillæg af de afholdte  

 forbedringsudgifter (ialt 890.182 kr.).Opgørelse af overdragerens  

 skattepligtige særlige indkomst skal derfor ske på grundlag af den reducerede  

 afhændelsessum.
Skattedepartementet, den 16. december  

 1977 Hans P.
Gøtrik / Karen N.
Dahl Bilag 1.
Den samlede prioriterings procentvise andel af ejendomsværdien ved (* 1) Dvs.
Københavns, Frederiksberg og Roskilde skyldkredse.
 Bilag 2.
Indeks for udviklingen i handelsværdierne for landbrugshuse med 2-10 ha.  

 og gårde med 10-60 ha i forhold til ejendomsværdierne ved 15. almindelige  

 vurdering.
Ejendomsværdien pr. 1. april 1973 = 100.
Indeks for udviklingen i handelsværdierne for gårde over 60 ha. særskilt  

 vurderede skove og plantager, samt frugtplantager, gartnerier og planteskoler  

 i forhold til ejendomsværdierne ved 15. almindelige vurdering.  

 Ejendomsværdierne pr. 1. april 1973 = 100 (* 1) Dvs.
Københavns, Frederiksberg og Roskilde skyldkredse.
