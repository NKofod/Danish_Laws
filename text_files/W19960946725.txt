Ankestyrelsens principafgørelse O-150-96 om praktik - supplement til praktikløn - 5-års frist Resume:
 Perioder, hvori der er udbetalt supplement til praktikløn svarende til niveauet for bruttorevalideringsydelse, skal regnes med, nårperioden på 5 år, hvori der højest kan udbetales bruttorevalide ringsydelse, udregnes.
 Kassation:
Der er kommet nye regler på området Love:
Lov om social bistand - lovbekendtgørelse nr. 110 af 26. februar 1996 - § 43, stk. 2, 1. punktum, § 43, stk. 4, 3. punktum, § 43, stk. 4, 4. punktum og § 43, stk. 8, 1. punktum Vejledninger:
Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 53 4. og 5. afsnit Sagsfremstilling:
Revalidenden begyndte den 1. oktober 1990 på VUC og var herefter i praktik i en skolefritidsordning, indtil hun i februar 1993 blev optaget på børnehaveseminarium.
Under denne uddannelse er der 2praktikperioder, hver på ca. 1/2 års varighed, hvorunder der udbe tales praktikløn fra arbejdsgiver.
Hun forventede at afslutte uddannelsen i sommeren 1996.
 Hun blev fundet berettiget til revalideringshjælp efter bistandslovens § 43 og fik fra 1. oktober 1990 udbetalt bruttorevaliderings ydelse også under de perioder, hvor hun var i praktik, idet der blevydet supplement til en eventuel løn op til niveauet for brut torevalideringsydelsen.
I august 1992 oplyste revalidenden, at hun havde fået optagelse på seminariet.
Det blev i denne forbindelse drøftet, at det, at hun havde modtaget bruttorevalideringsydelse fra oktober 1990, var ensbetydende med, at der ville blive en periode på ca. 7 måneder, hvor der ikke ville kunne udbetales bruttorevalideringsydelse.
Den 31. juli 1995 søgte hun om dispensation fra 5 års reglen.
Hun oplyste fortsat at være handicappet på grund af hovedpine, svimmelhed og smerter i ansigtet.
Hendes læge oplyste, at hun ikke havde søgt ham på grund af de nævnte lidelser, og han havde ikke kendskab til lange sygefravær.
Kommunen meddelte afslag på det ansøgte.
Kommunen begrundede over for nævnet afslaget med, at ansøgeren ikke havde et handicap, der gjorde, at hun ikke kunne klare uddannelsen på normeret tid. Ønsket om forlængelse var opstået, fordi hun i begyndelsen af studiet havde fået afslag på optagelse på seminarium.
 Overfor nævnet anførte revalidenden, at der burde have været udbetalt løn i den periode, hvor hun arbejdede i praktik.
 Nævnet begrundede sin afgørelse med, at hun ved udgangen af september 1995 havde modtaget bruttorevalideringsydelse og supplement til praktikløn svarende til bruttorevalideringsydelse i ialt 5 år, og at der ikke var helbredsmæssige eller andre forhold, der kunne betinge en forlængelse af støtteperioden.
 Nævnet havde således lagt til grund, at praktikperioden, hvori der var modtaget hjælp svarende til bruttorevalideringsydelse, indgik som en del af 5-årsperioden, nævnt i § 43, stk. 4, uanset at det bevilgede supplement konteres efter bistandslovens § 43, stk. 8.
Nævnet lagde herved vægt på, at uanset, at konteringen var sket efter bistandslovens § 43, stk. 8, er det gennem praksis fastlagt, at hjælpens størrelse ikke følger reglerne for støtte efter denne paragraf (fagets begyndelsesløn), men også i denne periode udbetales svarende til bruttorevalideringsydelse.
Ankenævnet havde desuden været opmærksom på, at hun inden påbegyndelsen af den egentlige uddannelse var orienteret om, at bruttorevalideringsydelsen ville ophøre før uddannelsens afslutning.
 Nævnet tilføjede, at afgørelsen ikke medførte, at ansøgeren ville være afskåret fra at modtage hjælp til dækning af særlige udgifter, der følger af uddannelsen eller handicappet, idet hjælpen hertil ikke er begrænset til 5 år.
 Sagen blev behandlet i principielt møde med henblik på afklaring af praktikperiodens betydning for tidsbegrænsningen på 5 år for modtagelse af bruttorevalideringsydelse.
 Afgørelse:
 Ankestyrelsen tiltrådte, at revalidenden ikke var berettiget til bruttorevalideringsydelse efter udgangen af september 1995.
 Ankestyrelsen henviste til, at hun på dette tidspunkt havde modtaget bruttorevalideringsydelse og supplement til praktikløn op til niveauet for bruttorevalideringsydelse i en periode på ialt 5 år.
 Ankestyrelsen fandt således, at perioder, hvori der er udbetaltsupplement til praktikløn svarende til niveauet for bruttorevali deringsydelse, skal regnes med, når perioden på 5 år, hvori der højest kan udbetales bruttorevalideringsydelse, udregnes.
Ankestyrelsen henviste til praksis, jf.
SM 0-54-93, hvoraf fremgår, at lønnede praktikperioder indgår i erhvervsplanen, og der derfor skal ydes supplement til praktiklønnen som løntilskud svarende til niveauet for bruttorevalideringsydelsen.
