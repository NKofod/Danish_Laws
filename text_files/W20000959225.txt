Stempelafgift Reference:
 Stempelloven § 7, stk. 1, jf. § 9. § 56, stk. 2 (dagældende).
A A/S's klage til Landsskatteretten skyldes, at statsamtet den 12. april  

 2000 ved stempelresolution har truffet afgørelse om, at klageren er  

 forpligtet til at betale stempelafgift af to dokumenter/breve fra henholdsvis  

 B og C Bank.
Stempelafgiften er opgjort til i alt 1.155.000,00 kr.
 Det fremgår af sagens oplysninger, at statsamtet har modtaget kopi  

 fra told- og skatteregionen af to breve, adresseret til klageren:
Brev fra B Bank Brevet, der er dateret den 11. juli 1996 og er underskrevet af to  

 medarbejdere hos banken, indledes således:
"  We are pleased to offer that B Bank places at the disposal of your  

 Company a line of credit in the amount of DKK 280,000,000.00  " Brevet indeholder herefter beskrivelse af rentevilkår, tidspunkt for  

 rentetilskrivning, provision m.v.
Endvidere er anført, at kreditten er  

 betinget af garanti fra D Plc og E Plc.
Brev fra C Bank Brevet, der er dateret den 23. juli 1996, indledes således:
"  Tilbud om kredit Banken tilbyder Dem hermed at forhøje eksisterende kreditramme stor  

 DKK 91 mio. med DKK 14 mio.  " Brevet indeholder herefter beskrivelse af rentevilkår, tidspunkt for  

 rentetilskrivning, kreditprovision, etableringsgebyr m.v.
Endvidere er  

 anført som betingelse, at der afgives garanti for kreditrammen fra D  

 Plc, som skal afløses af en tilsvarende garanti fra E Plc.
Statsamtet har ved den påklagede afgørelse fundet, at  

 klageren er forpligtet til at betale stempelafgift af de to omhandlede  

 dokumenter/breve i henhold til stempellovens § 56, stk. 2, om andre  

 lånedokumenter.
Som begrundelse herfor har statsamtet anført, at  

 det fremgår af stempellovens § 9, at det er det retsforhold, som  

 dokumentet vedrører, der er afgørende for dokumentets  

 stempelpligt, og at dokumentets betegnelse og form for så vidt er uden  

 betydning.
Statsamtet har videre anført, at selvom dokumentet i en  

 brevkreditsag fremstår som et tilbud fra bankens side, kan der reelt  

 være tale om en accept fra bankens side af en låneanmodning fra  

 kunden.
Statsamtet har fundet, at de omhandlede dokumenter/breve er  

 skriftlige accepter af mundtlige låneanmodninger, hvorved dokumenterne  

 er stempelpligtige med 0,3 % i medfør af stempellovens § 56, stk. 2,  

 jf. § 7.
 Statsamtet har herefter opgjort stempelafgiften således:
 0,3 % af 280.000.000,00 kr.
 840.000,00 kr.
 0,3 % af 105.000.000,00 kr.
 315.000,00 kr.
Stempelafgift i alt 1.155.000,00 kr.
Klagerens repræsentant har over for Landsskatteretten nedlagt  

 påstand om, at klageren ikke er forpligtet til at betale stempelafgift  

 af de omhandlede breve.
Til støtte for påstanden har  

 repræsentanten henvist til stempellovens § 7, stk. 1 og 2, hvori er  

 anført, at tilbud ikke er stempelpligtige, medens skriftlig accept af  

 et tilbud er stempelpligtig, hvad enten tilbuddet er afgivet skriftligt eller  

 ej.
Endvidere er en parts skriftlige bekræftelse af en mundtlig aftale  

 stempelpligtig.
Repræsentanten har anført, at som sagen  

 foreligger oplyst, udgør de omhandlede lånetilbud alene tilbud  

 efter forudgående anmodning herom fra klageren.
Der er således  

 hverken tale om en skriftlig accept af tilbud fra klageren eller en  

 bekræftelse af allerede mundtligt indgåede aftaler mellem  

 klageren og de respektive banker.
Repræsentanten har videre  

 anført, at statsamtet ikke har dokumenteret, at der er tale om  

 skriftlige bekræftelser af forudgående mundtlige tilbud eller  

 forudgående mundtlige aftaler, og repræsentanten har gjort  

 gældende, at da der alene er tale om tilbud fra bankernes side, og da  

 der ikke foreligger nogen skriftlig accept fra klagerens side, er de  

 pågældende breve ikke stempelpligtige.
 Told- og Skattestyrelsen har under sagens behandling i Landsskatteretten  

 udtalt, at der tilsyneladende er tale om tilbud efter aftalelovens regler og  

 stempellovens § 7, stk. 1, hvorfor Told- og Skattestyrelsen har indstillet,  

 at der efter det oplyste gives klageren medhold.
 Landsskatterettens bemærkninger:
