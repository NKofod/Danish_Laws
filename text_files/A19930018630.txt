(Kontoførende investeringsforeninger) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, som ændret ved lov nr. 1034 af  

 19. december 1992, foretages følgende ændringer:
 1. I § 3, stk. 2, ændres »og § 3 a« til: »,  

 § 3 a og § 3 d«.
 2. Efter § 3 c indsættes:
» § 3 d.  Hvis opsparing i en  

 realrenteafgiftspligtig ordning anbringes i en andel i en forening eller i en  

 afdeling af en forening, der ikke udsteder omsættelige beviser for  

 medlemmernes indskud, og hvor medlemmet løbende tilskrives sin andel af årets  

 overskud og formue opgjort særskilt for foreningens aktiver, opgøres en  

 realrenteafgiftspligtig del af andelens afkast.
Opgørelsen skal ske efter  

 reglerne om afgiftsgrundlaget for afgiftspligtige som nævnt i § 2, stk. 2.  

 Opgørelsen foretages for det tidsrum, hvori opsparingen er anbragt i  

 andelen.« § 2 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, som ændret ved lov nr. 1028 af 19. december 1992,  

 foretages følgende ændring:
 I § 45, stk. 2, indsættes efter »salg af  

 tegningsrettigheder,» ordene: »samt fortjenester og tab, der  

 skyldes kursændringer på beholdningen af værdipapirer,».
§ 3 I lov om beskatning af medlemmer af investeringsforeninger, jf.  

 lovbekendtgørelse nr. 864 af 22. oktober 1992, foretages følgende ændring:
 I § 3 indsættes efter stk. 8 som nyt stykke:
» Stk. 9.  Indskyder et medlem helt eller delvis  

 sit indestående i en investeringsforening i en rateopsparing i pensionsøjemed  

 eller i en opsparing i pensionsøjemed, der er omfattet af lov om beskatningen  

 af pensionsordninger m.v., sidestilles det med hævning.
Udlodning af et  

 indestående i en investeringsforening fra en rateopsparing i pensionsøjemed  

 eller en opsparing i pensionsøjemed som nævnt i 1. pkt. sidestilles med  

 indskud.« Stk. 9  bliver herefter stk. 10.
§ 4 Loven træder i kraft dagen efter bekendtgørelsen i Lovtidende og har  

 virkning fra den 1. januar 1993.
Givet på Amalienborg, den 14. april 1993 Under Vor Kongelige Hånd og Segl MARGRETHE R.
