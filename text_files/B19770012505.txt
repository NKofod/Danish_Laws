 I henhold til § 82, stk. 4. og § 118, stk. 3, i færdselslov nr. 287 af 10.  

 juni 1976 fastsættes:
 § 1.  Ved transport af gods, som rækker mere end 1 m  

 ud over et køretøjs eller vogntogs bageste punkt, skal godset være afmærket.
Stk. 2.  Afmærkningen foretages med en cylinderformet  

 genstand, der skal være hvid med mindst 2 røde og reflekterende striber samt  

 have en højde på mindst 30 cm og en diameter på mindst 10 cm.
I  

 lygtetændingstiden skal godset endvidere være afmærket med mindst een lygte,  

 der lyser rødt bagud, og som opfylder de krav til synlighed, der stilles til  

 baglygter til bil.
 Stk. 3.  Ved ikke-erhvervsmæssig transport af gods uden  

 for lygtetændingstiden kan afmærkning dog foretages med en lys klud eller på  

 anden tydelig måde.
 § 2.  Ved transport af gods, som rækker mere end 1 m  

 ud over et køretøjs eller vogntogs forreste punkt, skal godset være afmærket.
Stk. 2.  Afmærkningen foretages med en genstand som  

 nævnt i § 1, stk. 2, 1. pkt.
I lygtetændingstiden skal godset endvidere være  

 afmærket med mindst een lygte, der lyser hvidt fremad, og som opfylder de  

 krav til synlighed, der stilles til positionslys til bil.
 Stk. 3.  Ved ikke-erhvervsmæssig transport af gods uden  

 for lygtetændingstiden kan afmærkning dog foretages med en lys klud eller på  

 anden tydelig måde.
 § 3.  Ved transport af gods, som rækker mere end 2 m  

 ud over et køretøjs eller vogntogs forreste punkt, skal føreren være ledsaget  

 af en person, der ved vejkryds, jernbaneoverkørsler og lignende vanskelige  

 passager om fornødent skal bistå føreren af køretøjet og advare andre  

 trafikanter.
 § 4.  Ved transport af gods, som rækker mere end 15 cm  

 ud over et køretøjs eller vogntogs side, skal godset være afmærket.
Stk. 2.  Afmærkningen foretages med en genstand som  

 nævnt i § 1, stk. 2, 1. pkt.
I lygtetændingstiden skal godset endvidere være  

 afmærket med mindst een lygte, der lyser hvidt fremad, og mindst een lygte,  

 der lyser rødt bagud.
Lygterne, der kan være sammenbyggede, skal opfylde de  

 krav til lysstyrke, der stilles til henholdsvis positionslys og baglygter til  

 bil.
Hver lygte skal endvidere være synlig mindst 15 grader op, 15 grader ned  

 samt 80 grader udad.
 Stk. 3.  Ved ikke-erhvervsmæssig transport af gods uden  

 for lygtetændingstiden kan afmærkning dog foretages med en lys klud eller på  

 anden tydelig måde.
§ 5.  Afmærkning skal anbringes på den del af godset,  

 der rækker længst ud over køretøjet eller vogntoget og skal være anbragt så  

 lavt som muligt, dog ikke lavere end 350 mm.
Afmærkningen skal endvidere  

 anbringes således, at føreren af køretøjet har tilstrækkeligt udsyn og  

 således, at afmærkningen ikke kan volde fare for andre trafikanter.
 § 6.  Overtrædelse af §§ 1-5 straffes med bøde.
 § 7.  Bekendtgørelsen træder i kraft den 1. maj 1977.
 Stk. 2.  I tiden indtil den 1. januar 1978 kan  

 afmærkning med den i § 1, stk. 2, 1. pkt., nævnte genstand dog undlades,  

 såfremt godset afmærkes på anden tydelig måde.
 Justitsministeriet, den 29. marts 1977.
Orla Møller / P.
Wiese.
