Nr LSF 180 Forslag til Lov om ændring af lov om aktieselskaber, lov om  

 anpartsselskaber, lov om forsikringsvirksomhed og lov om banker og  

 sparekasser m.v. (Ændring af grænsen for medarbejderrepræsentation) Fremsat af industriministeren (Nils Wilhjelm) den 21. januar 1987 Vedtaget ved tredjebehandling den 4. juni 1987 Lov nr 401 af 10/06/1987 § 1 I lov om aktieselskaber, jf. lovbekendtgørelse nr. 483 af 15.
november 1985, som senest ændret ved § 3 i lov nr. 324 af 4. juni 1986, foretages følgende ændringer:
 1. I § 49, stk. 2, 3. pkt., og stk. 3, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 2 I lov om anpartsselskaber, jf. lovbekendtgørelse nr. 484 af 15.
november 1985, som senest ændret ved § 4 i lov nr. 324 af 4. juni 1986, foretages følgende ændringer:
 1. I § 32, stk. 1, 3. pkt., og stk. 2, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 3 I lov om forsikringsvirksomhed, jf. lovbekendtgørelse nr. 127 af 23.
marts 1984, som senest ændret ved § 5 i lov nr. 324 af 4. juni 1986, foretages følgende ændringer:
 1. I § 83, stk. 2, 3. pkt., og stk. 3, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 4 I lov om banker og sparekasser m.v., jf. lovbekendtgørelse nr. 374 af 15. august 1985, foretages følgende ændringer:
 1. I § 13, stk. 1, 2. pkt., og stk. 2, nr. 2, ændres »50« til:  

 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 5 Loven træder i kraft dagen efter bekendtgørelsen i Lovtidende.
§ 6 De ved lovens ikrafttræden registrerede anpartsselskaber, der efter § 31, stk. 2, i lov om anpartsselskaber ikke har nogen bestyrelse, men som følge af nedsættelsen af grænsen for medarbejderrepræsentation skal have en bestyrelse, skal inden 6 måneder bringe deres vedtægter i overensstemmelse med lovens krav.
Dette gælder dog ikke selskaber under likvidation eller konkursbehandling.
Anpartsselskaber, der ikke er registreret, men anmeldt før lovens ikrafttræden, skal inden registreringen bringe deres vedtægter i overensstemmelse med lovens krav. § 7 Stk. 1. Vedtægtsændringer, som er nødvendige for at bringe vedtægterne i overensstemmelse med forskrifterne i denne lov, og som ikke på selskabets generalforsamling har opnået det stemmetal, som efter vedtægterne er nødvendigt til deres gennemførelse, skal anses som gyldigt vedtaget af generalforsamlingen, hvis der på denne ikke er afgivet så stort et antal stemmer imod ændringerne, som efter vedtægterne kræves til beslutning om selskabets opløsning.
Stk. 2. Er selskabets vedtægter ikke bragt i overensstemmelse med loven inden den i § 6 angivne frist, og foretager selskabet ikke de fornødne ændringer efter krav fra overregistrator, foranlediger overregistrator selskabet opløst, om fornødent efter reglerne i § 86 i lov om anpartsselskaber. § 8 Loven gælder ikke for Færøerne og Grønland, men kan ved kongelig anordning sættes i kraft for disse landsdele med de afvigelser, som landsdelenes særlige forhold tilsiger.
Oprindeligt fremsat lovforslag Blad nr 471 § 1 I lov om aktieselskaber, jf. lovbekendtgørelse nr. 483 af 15.
november 1985, som senest ændret ved § 3 i lov nr. 324 af 4. juni 1986 foretages følgende ændringer:
 1. I § 49, stk. 2, 3. pkt., og stk. 3, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 2 I lov om anpartsselskaber, jf. lovbekendtgørelse nr. 484 af 15.
november 1985, som senest ændret ved § 4 i lov nr. 324 af 4. juni 1986 foretages følgende ændringer:
 1. I § 32, stk. 1, 3. pkt., og stk. 2, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 3 I lov om forsikringsvirksomhed, jf. lovbekendtgørelse nr. 127 af 23.
marts 1984, som senest ændret ved § 4 i lov nr. 318 af 4. juni 1986 foretages følgende ændringer:
 1. I § 83, stk. 2, 3. pkt., og stk. 3, 1. pkt., ændres »50« til:
 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 4 I lov om banker og sparekasser m.v., jf. lovbekendtgørelse nr. 374 af 15. august 1985, foretages følgende ændringer:
 1. I § 13, stk. 1, 2. pkt., og stk. 2, nr. 2, ændres »50« til:  

 »35«.
2. Overalt i loven ændres »arbejdstager« til:  

 »medarbejder«, »arbejdstagere« til: »medarbejdere«,  

 »arbejdstagerne« til:
 »medarbejderne« og »arbejdstagervalgte« til:  

 »medarbejdervalgte«.
§ 5 Loven træder i kraft dagen efter bekendtgørelsen i Lovtidende. § 6 De ved lovens ikrafttræden registrerede anpartsselskaber, der efter § 31, stk. 2, i lov om anpartsselskaber ikke har nogen bestyrelse, men som følge af nedsættelsen af grænsen for medarbejderrepræsentation skal have en bestyrelse, skal inden 6 måneder bringe deres vedtægter i overensstemmelse med lovens krav.
Dette gælder dog ikke selskaber under likvidation eller konkursbehandling.
Anpartsselskaber, der ikke er registreret, men anmeldt før lovens ikrafttræden, skal inden registreringen bringe deres vedtægter i overensstemmelse med lovens krav. § 7 Vedtægtsændringer, som er nødvendige for at bringe vedtægterne i overensstemmelse med forskrifterne i denne lov, og som ikke på selskabets generalforsamling har opnået det stemmetal, som efter vedtægterne er nødvendigt til deres gennemførelse, skal anses som gyldigt vedtaget af generalforsamlingen, hvis der på denne ikke er afgivet så stort et antal stemmer imod ændringerne, som efter vedtægterne kræves til beslutning om selskabets opløsning.
Stk. 2. Er selskabets vedtægter ikke bragt i overensstemmelse med loven inden den i § 6 angivne frist, og foretager selskabet ikke de fornødne ændringer efter krav fra overregistrator, foranlediger overregistrator selskabet opløst, om fornødent efter reglerne i § 86 i lov om anpartsselskaber. § 8 Loven gælder ikke for Færøerne og Grønland, men kan ved kongelig anordning sættes i kraft for disse landsdele med de afvigelser, som landsdelenes særlige forhold tilsiger.
BEMÆRKNINGER TIL LOVFORSLAGET 1. I tilknytning til initiativerne til fremme af udbredelsen af frivillig overskudsdeling har nærværende lovforslag til formål at sænke grænsen for medarbejderrepræsentation i aktie- og anpartsselskaber, forsikringsselskaber, samt banker, sparekasser og andelskassers bestyrelser (selskabsrepræsentation) fra 50 til 35 medarbejdere, og at sænke grænsen tilsvarende for medarbejderrepræsentation i moderselskaber (koncernrepræsentation). Da lov nr. 286 af 6. juni 1984 om erhvervsdrivende fonde henviser til aktieselskabslovens regler om medarbejderrepræsentation, får den foreslåede ændring af grænsen for såvel selskabs- som koncernrepræsentation umiddelbar virkning for erhvervsdrivende fonde.
Endvidere foreslås den hidtil anvendte betegnelse »arbejdstager« erstattet med den mere tidssvarende betegnelse »medarbejder«.
2. Siden indførelsen i 1973 af den lovbestemte medarbejderrepræsentation i aktie- og anpartsselskabers bestyrelser og efterfølgende i lov om forsikringsvirksomhed og lov om banker og sparekasser m.v. har det været en betingelse, for at medarbejderne kan gøre krav gældende om repræsentation, at selskabet i de seneste 3 år gennemsnitligt har beskæftiget mindst 50 medarbejdere.
Ligeledes har betingelsen for koncernrepræsentation siden indførelsen i 1980 været, at selskaber, der udgør en koncern, i de sidste 3 år gennemsnitligt har beskæftiget mindst 50 medarbejdere.
Efter forarbejderne var formålet med repræsentation at fremme demokrati på arbejdspladsen og derigennem hindre den fremmedgørelsesproces, som navnlig må ramme medarbejderne på de større arbejdspladser.
Man fandt derfor, at det eneste rimelige kriterium var antallet af medarbejdere, og grænsen blev på 50 medarbejdere svarende til grænsen i den daværende aftale mellem Dansk Arbejdsgiverforening og Landsorganisationen i Danmark om samarbejdsudvalg.
I den seneste samarbejdsaftale af juni 1986 er denne grænse ændret, således at samarbejdsudvalg fremtidig oprettes i virksomheder med 35 medarbejdere og derover.
Lovforslaget foreslår derfor en tilsvarende grænse for selskabs- og koncernrepræsentation.
3. Der har efter anpartsselskabsloven ikke hidtil været stillet krav om, at anpartsselskaber med en indskudskapital under 300.000 kr.
skulle ledes af en bestyrelse, medmindre selskabet i de sidste 3 år har beskæftiget mere end 50 medarbejdere og dermed opfylder kravene for medarbejderrepræsentation i bestyrelsen eller opfylder betingelserne for koncernrepræsentation, jf. anpartsselskabslovens § 31, stk. 2.
Den i lovforslaget foreslåede ændring af grænsen for medarbejderrepræsentation fra 50 til 35 medarbejdere vil derfor indebære, at grænsen, for hvornår et anpartsselskab skal ledes af en bestyrelse, nedsættes tilsvarende.
4. Industriministeren har i henhold til alle fire love fastsat nærmere regler for en række forhold i forbindelse med gennemførelsen af medarbejderrepræsentation.
Den foreslåede nedsættelse vil derfor nødvendiggøre ændring i disse bekendtgørelser for så vidt angår antallet af medarbejdere.
5. Ifølge oplysninger fra Danmarks Statistik vil en nedsættelse af grænsen for medarbejderrepræsentation fra gennemsnitligt 50 til 35 medarbejdere føre til, at mellem 1.100 og 1.200 aktie- og anpartsselskaber yderligere bliver omfattet af reglerne om medarbejderrepræsentation i bestyrelsen, ligesom yderligere 5 forsikringsselskaber og 4 sparekasser vil blive omfattet.
Banker følger på dette område reglerne for aktieselskaber og medregnes derfor under denne kategori.
Der foreligger ikke nøjagtige statistiske oplysninger om, hvor mange erhvervsdrivende fonde, der som følge af en nedsættelse af grænsen yderligere vil være omfattet.
De foreliggende oplysninger tyder dog på, at det højst vil være 50, som yderligere omfattes.
6. Lovforslaget skønnes ikke at få statsfinansielle eller væsentlige administrative konsekvenser.
7. Lovens ikrafttræden foreslås fastsat til dagen efter bekendtgørelsen i Lovtidende.
For de anpartsselskaber, der som følge af lovforslaget nu skal ledes af en bestyrelse, foreslås det at give en overgangsperiode på 6 måneder til at bringe deres vedtægter i overensstemmelse med loven.
Det foreslås - ligesom ved lov nr. 283 af 9. juni 1982 om ændring af lov om anpartsselskaber - at optage en bestemmelse om den nødvendige stemmeflerhed, således at den påbudte vedtægtsændring anses for vedtaget, når der på generalforsamlingen ikke er opnået et så stort flertal imod ændringen, som efter loven og selskabets vedtægter vil være nødvendigt til at få selskabet opløst.
