Betænkning afgivet af Udvalget for  

 Udlændinge- og Integrationspolitik den 28. november 2002 Betænkning over Forslag til lov om ændring af lov om  

 aktiv socialpolitik og integrationsloven (Nedsat kontanthjælp til personer, der er samlevende  

 med en starthjælps- eller   

 introduktionsydelsesmodtager) [af  

 beskæftigelsesministeren (Claus Hjort Frederiksen)] 1. Ændringsforslag Der er af beskæftigelsesministeren stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 13. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Dispensation fra 30-dages-reglen Beskæftigelsesministeren har i den skriftlige  

 fremsættelse anbefalet, at Folketingets behandling af lovforslaget  

 gennemføres hurtigst muligt, og begrundet denne anbefaling.
 Et flertal i udvalget (V, S, DF, KF og EL)  

 indstiller, at lovforslaget kommer til 3. behandling tidligere end 30 dage  

 efter lovforslagets fremsættelse.
Møder Udvalget har behandlet lovforslaget i 3 møder.
Spørgsmål Udvalget har stillet 5 spørgsmål til  

 beskæftigelsesministeren til skriftlig besvarelse, som denne har  

 besvaret. 2 af udvalgets spørgsmål og  

 beskæftigelsesministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (S, SF, RV, EL og  

 KRF) vil ved lovforslagets 2. behandling stemme hverken for eller imod de  

 stillede ændringsforslag og vil ved lovforslagets 3. behandling stemme  

 hverken for eller imod lovforslaget.
Det Radikale Venstre mener, at lovsjusk er forklaringen  

 på dette forslag til lovændring.
Og måske værre:  

 Regeringen har så travlt med at gøre det umuligt at være  

 udlænding i Danmark, at man kommer på den forkerte side af  

 grundloven.
Det virker, som om regeringen ser stort på alt, der  

 trækker i retning af en human behandling af fremmede.
Internationale  

 konventioner, internationale anbefalinger vedrørende hjemsendelse af  

 flygtninge og almindelig anstændighed sidder man overhørig.
Det  

 er dybt beklageligt.
 Det Radikale Venstre undlader at stemme som svar på  

 det paradoks, at vi på den ene side ikke støtter loven og  

 på den anden side ikke ønsker, at Folketinget vedtager love, som  

 er i strid med grundloven.
Enhedslisten finder, at det på den ene side er  

 klart, at Folketinget må rette op på en grundlovsstridig lov, som  

 var resultatet af regeringens bestræbelser på hurtigst muligt at  

 genindføre nedsatte ydelser for primært flygtninge og  

 indvandrere, og det deraf følgende lovsjusk.
I den forbindelse har  

 Enhedslisten peget på, at der skal nedsættes et uafhængigt  

 lovråd, som kan vurdere, om de enkelte lovforslag er i overensstemmelse  

 med grundloven, menneskerettighedskonventionen og andre grundlæggende  

 internationale konventioner.
Det er nødvendigt for at undgå  

 lignende pinlige sager i fremtiden.
 På den anden side kan Enhedslisten under ingen  

 omstændigheder medvirke til et lovforslag, som fastholder de asociale  

 nedsatte ydelser for bestemte grupper af kontanthjælpsmodtagere.  

 Lovforslaget betyder ikke engang en genopretning af den samlede indkomst for  

 samlevende, idet modregningen i starthjælpsmodtagerens indkomst  

 erstattes af en modregning i kontanthjælpsmodtagerens.
 Enhedslisten mener ikke, man skal skære i ydelserne.  

 Enhedslisten mener ikke, man kommer hurtigere i arbejde, fordi man sulter, og  

 vi mener ikke, man skal behandle folk afhængigt af, hvad deres  

 ægtefælle eller samlever har af indkomst.
 Et tredje mindretal i udvalget (IA) vil ved  

 lovforslagets 2. behandling redegøre for sin stilling til lovforslaget  

 og ændringsforslagene.
 Tjóðveldisflokkurin og Siumut var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et  

mindretal (V, DF og KF):
Til § 1 1) Før nr. 1 indsættes som nyt nummer:
» [Redaktionel ændring] 2) Efter nr. 1 indsættes som nyt nummer:
»02. I § 30, stk. 2, og § 109, stk. 1, nr. 3,  

 ændres »§ 26, stk. 2« til: »§ 26, stk. 4«.« [Redaktionel ændring] Til § 3 3) I stk. 1 udgår »og har virkning fra den 1.  

 december 2002«.
[Ændret ikrafttræden] Bemærkninger Til nr. 1 og 2 Ændringerne er redaktionelle Til nr. 3 Det foreslås, at ikrafttrædelsesbestemmelsen  

 ændres, da forslaget om, at loven skal have virkning fra den 1.  

 december 2002, forudsatte, at vedtagelsen ved 3. behandling kunne ske  

 før denne dato.
Birthe Rønn Hornbech (V)  

  Irene Simonsen (V)  Bodil Kornbek (KRF)  

  Marianne Pedersen (V)  

  Jørgen Winther (V) fmd.  

 Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  

  Anne-Marie Meldgaard (S) nfmd.  

  Kamal Qureshi (SF)  Elsebeth Gerner Nielsen (RV)  

  Søren Søndergaard (EL)  

  Kuupik Kleist (IA) Tjóðveldisflokkurin og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 89 Bilagsnr.
Titel 1 Spm. 1 om forsørgertillæg i en husstand af samlevende, til  

 beskæftigelsesministeren Spm. 2 om sammenbragte børn i en husstand, til  

 beskæftigelsesministeren Spm. 3 om de økonomiske konsekvenser for samlevende, til  

 beskæftigelsesministeren Spm. 4 om definition af begrebet husstand, til  

 beskæftigelsesministeren Spm. 5 om beregning af forsørgertillæg til børn i et  

 bofællesskab, til beskæftigelsesministeren 2 Forslag til tidsplan for arbejdet med lovforslaget 3 1. udkast til betænkning 4 Svar på spm. 1 om forsørgertillæg i en husstand af  

 samlevende, fra beskæftigelsesministeren Svar på spm. 2 om sammenbragte børn i en husstand, fra  

 beskæftigelsesministeren Svar på spm. 3 om de økonomiske konsekvenser for samlevende,  

 fra beskæftigelsesministeren Svar på spm. 4 om definition af begrebet husstand, fra  

 beskæftigelsesministeren Svar på spm. 5 om beregning af forsørgertillæg til  

 børn i et bofællesskab, fra beskæftigelsesministeren 5 Ændringsforslag, fra beskæftigelsesministeren 6 2. udkast til betænkning Bilag 2 Nogle af udvalgets spørgsmål til  

 beskæftigelsesministeren og dennes svar herpå Spørgsmålene og beskæftigelsesministerens svar  

 herpå er optrykt efter ønske fra S.
 Spørgsmål 2:
Hvis der er mere end 2 sammenbragte børn i  

 husstanden, hvis børn er det så, der kan gives tillæg til?  

 Vil det alene gå efter alderen, og hvad med de ældste  

 børns forsørgelse? Svar:
Det fremgår af § 25, stk. 7, at en person, der  

 modtager starthjælp, får udbetalt et  

 forsørgertillæg, hvis personen har forsørgelsespligt over  

 for et barn under 18 år.
Forsørgertillægget udgør  

 for enlige 1.276 kr. pr. måned og for gifte og samlevende 1.058 kr. pr.  

 måned.
Der kan højst ydes 1 forsørgertillæg pr.  

 barn, når begge forældre bor sammen med barnet.
Der kan  

 højst ydes 2 forsørgertillæg pr. husstand.
Til en  

 husstand medregnes ansøgeren, dennes ægtefælle eller  

 samlever og hjemmeværende børn under 18 år, der har fast  

 ophold i boligen.
Hvis et barn under 18 år selv har ansvar for at  

 forsørge en ægtefælle eller et barn, betragtes det ikke  

 som hørende til en forældres husstand.
Hvis der er flere end 2  

 børn i husstanden, beregnes forsørgertillægget for de 2  

 yngste.
Forsørgertillæg udbetales til indehaveren af  

 forældremyndigheden.
Hvis begge forældre har  

 forældremyndigheden og tilhører samme husstand, udbetales  

 tillægget til moderen.
Hvad angår ydelsen af 2 forsørgertillæg  

 til en husstand henvises til svaret på spørgsmål 1. Det  

 bemærkes, at forsørgelsen af sammenbragte børn ikke alene  

 dækkes gennem udbetaling af starthjælp, men fx også af  

 børnebidrag fra forældre, der ikke tilhører husstanden.  

 Grænsen på 2 børn udgør en øvre grænse  

 for, hvad en husstand   uanset om parterne er gift eller samlevende   kan  

 modtage.
Det har ikke været hensigten med indførelsen af  

 starthjælpen at indføre et system i retning af  

 kontanthjælpssystemet før bruttoficeringen i 1994, hvor hvert  

 barn udløste et børnetillæg.
 Spørgsmål 4:
Ministeren bedes definere begrebet »husstand«.
Vil alle personer  

 med bolig på samme adresse være omfattet af den samme husstand?  

 Herunder også eventuelle personer, der af  

 praktiske/boligmæssige/økonomiske årsager har oprettet et  

 bofællesskab/kollektiv i en passende stor bolig, der ikke er opdelt i  

 adskilte boligadresser? Svar:
 Begrebet »husstand« er i bemærkningerne til lov nr. 361 af 6. juni  

 2002 (L 126 2001-2002 2. samling) afgrænset således, at den  

 højst består af 2 voksne, hvor den ene eller begge er  

 forældre til barnet, og hvor det for samlevende gælder, at de  

 lever i et ægteskabslignende forhold.
Hvis et barn bor hos begge forældre, kan det  

 højst udløse et forsørgertillæg.
Hvis et barn kun  

 bor hos den ene forældre, vil barnet kunne udløse  

 forsørgertillæg til begge forældre.
Hvis et barn under 18  

 år selv har ansvaret for at forsørge en ægtefælle  

 eller et barn, indgår det ikke i forældrenes husstand i relation  

 til retten til forsørgertillæg.
Dette betyder, at et barn under  

 18 år, der bor med sit eget barn hos en eller begge forældre, vil  

 blive betragtet som en selvstændig husstand og hermed kunne få  

 forsørgertillæg, hvis betingelserne i øvrigt er opfyldt.  

 Forældre, søstre og brødre og andre familiemedlemmer, som  

 har fast ophold i boligen sammen med forsørgeren, betragtes ikke som  

 husstand til denne i relation til retten til  

 forsørgertillæg.
 Reglerne for, hvornår en person kan anses for  

 samlevende, følger reglerne i lov om børnetilskud og  

 forskudsvis udbetaling af børnebidrag og lov om social pension.
Da der højst kan udbetales 2  

 forsørgertillæg pr. husstand, udbetales det til den, der har  

 forældremyndigheden over barnet   ved fælles  

 forældremyndighed til barnets moder.
Herved følges principperne  

 i lov om en børnefamilieydelse.
 Det er en betingelse for udbetaling af  

 forsørgertillæg, at barnet har ophold her i riget eller et andet  

 EU/EØS land.
