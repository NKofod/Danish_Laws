Bekendtgørelse om ændring af bekendtgørelse om begrænsning af Arbejdstilsynets tilsyn med overholdelsen af visse arbejdsmiljøregler (ophævelse af sunset-klausul) § 1 I bekendtgørelse nr. 1156 af 25. november 2004 om begrænsning af Arbejdstilsynets tilsyn med overholdelsen af visse arbejdsmiljøregler foretages følgende ændring:
1. I § 6 udgår: »og ophæves automatisk den 1. januar 2010, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsmiljøområdet.« § 2 Bekendtgørelsen træder i kraft den 28. december 2009.
