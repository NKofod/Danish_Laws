Nr BTL 195 Betænkning over Forslag til lov om ændring af lov om dagpenge ved sygdom  

 eller fødsel (ATP-bidrag af dagpenge m.v.)   

 Nr L 195 1992-93, 1. samling Afgivet af Socialudvalget Afgivet: 19930527 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Arbejdsgiverforening, Sammenslutningen af Landbrugets Arbejdsgiverforeninger og FTF.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af socialministeren stillede ændringsforslag.
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

forkastelse , men kan stemme for de af ministeren under nr. 1 og 5  

 stillede ændringsforslag.
Et mindretal inden for mindretallet (Fremskridtspartiets medlem af  

 udvalget) bemærker i øvrigt, at Fremskridtspartiet grundlæggende er imod hele  

 ATP-ordningen, da denne blot er en skjult skat.
De eneste, der får fordel af  

 de mange milliarder, er de ansatte i ATP, herunder direktøren, der får mere  

 end 1 mio. kr. om året for det »ben«.
 Ministeren har såvel i lovforslaget som under 1. behandlingen i salen  

 understreget, at lovforslaget er fremsat for at sikre, at alle får ens  

 tillægspension.
Hertil stillede mindretallet det logiske spørgsmål, om folkepensionen så  

 ikke bare kunne forhøjes, hvis alle alligevel skulle have det samme.
Dette  

 afviste ministeren med henvisning til, at det ikke er alle borgere i Danmark,  

 der er omfattet af lovforslaget.
 De selvstændige erhvervsdrivende er således ikke omfattet af lovforslaget.
 Konsekvensen af lovforslaget er derfor, at det er et middel til at give  

 alle borgere med undtagelse af de selvstændige en højere pension.
 Den form for forskelsbehandling og hetz mod de selvstændige  

 erhvervsdrivende kan mindretallet ikke tilslutte sig.
På spørgsmålet om, hvorfor der ikke lige så godt kan udbetales en generelt  

 højere folkepension, har ministeren endvidere oplyst følgende: »Ifølge  

 ATP-loven skal de indbetalte bidrag forvaltes til størst mulig gavn for de  

 personer, der er omfattet af tillægspensionsordningen.« Dette sker for det første ikke.
Men det efterlader samtidig det lysende  

 klare indtryk, at ministeren ikke mener, at den samme forvaltning skal gælde  

 for skatteydernes tvangsindbetalte skattekroner.
 Mindretallet stemmer således imod lovforslaget, men kan dog støtte de af  

 ministeren under nr. 1 og 5 stillede ændringsforslag, idet det dels er  

 tekniske ændringsforslag, som er logiske og indlysende, og dels forslag om at  

 udskyde visse beslutninger, indtil der er et bedre grundlag.
 Ændringsforslag Af socialministeren , tiltrådt af udvalget :
 Til § 1 1) Nr. 3 og 4 udgår.
 Af socialministeren , tiltrådt af et flertal (S, SF, CD, RV  

 og KRF):
 2) I det under nr. 9 foreslåede § 30 a, stk. 1 ,  

 indsættes efter »§ 2 a«: »og § 4 a«.
 3) I det under nr. 9 foreslåede § 30 a, stk. 3 ,  

 ændres »§§ 4 eller 11« til: »§§ 4, 11 og 21«.
 4) I det under nr. 9 foreslåede § 30 b, stk. 3 ,  

 indsættes efter 1. pkt. som nye punktummer:
»Beløbet beregnes af Arbejdsmarkedets Tillægspension på grundlag af  

 de samlede bidrag til Arbejdsmarkedets Tillægspension, som er modtaget fra  

 arbejdsgiverne i de 3-måneders-perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det i henhold til stk. 4 fastsatte  

 bidrag for hver gang, arbejdsgiveren indbetaler et beløb, der svarer til  

 årsbidrag efter § 15, stk. 1, i lov om Arbejdsmarkedets Tillægspension.« Af socialministeren , tiltrådt af udvalget :
 Til § 2 5) Paragraffen affattes således:
 »Stk. 1. Loven træder i kraft den 1. juli 1993 og finder  

 anvendelse på sygdomstilfælde, hvor 1. hele fraværsdag er denne dag eller  

 senere.
 Stk. 2. Bestemmelsen i § 1, nr. 9, om indbetaling af bidrag til  

 Arbejdsmarkedets Tillægspension træder i kraft den 1. oktober 1993 og har  

 virkning for beregning af dagpenge fra mandag den 4. oktober 1993.
Stk. 3. Modregning af arbejdsgiverbidrag efter § 30 b, stk. 3,  

 sker første gang den 1. marts 1994 på grundlag af ATP-bidrag modtaget i  

 perioden 23. november 1993 - 22. februar 1994. Der beregnes ikke  

 arbejdsgiverbidrag på grundlag af ATP-bidrag, der vedrører tiden før 1.  

 oktober 1993.« Bemærkninger Til nr. 1 Efter fremsættelsen af dette lovforslag har Dagpengeudvalget ved  

 opmand den 26. marts 1993 truffet en afgørelse, der går ud på, at en far er  

 berettiget til at lægge forældreorloven i flere adskilte perioder inden for  

 10-ugers-perioden i dagpengelovens § 13, stk. 3, selv om moderen ikke er  

 dagpengeberettiget.
 Opmandens begrundelse er, at baggrunden for ændringen pr. 1. juli 1991 af  

 dagpengelovens § 13, stk. 3, var, at give faderen adgang til at bruge retten  

 til barselorlov efter ligebehandlingsloven, uanset om moderen havde  

 lønindtægt eller selvstændig erhvervsindkomst.
 Efter intentionerne bag lovændringen finder opmanden, at tilsvarende  

 ligebehandlingssynspunkter må føre til, at faderen i samråd med  

 arbejdsgiveren har ret til at lægge sin forældreorlov efter § 13, stk. 3, i  

 flere adskilte perioder på samme måde, som hvis moderen havde været  

 dagpengeberettiget.
 Lovforslagets § 1, nr. 3 og 4, der går ud på en udtrykkelig lovfæstelse af  

 hidtidig praksis, må herefter nærmere vurderes under hensyn til principperne  

 i ligebehandlingsloven.
 Til nr. 2 Ændringsforslaget går ud på at tydeliggøre ordlyden, således at  

 det klart fremgår, at det bidrag, arbejdsgiveren skal indbetale under fravær,  

 er det bidrag, der gælder i det aktuelle beskæftigelsesforhold.
 Til nr. 3 Ifølge dagpengelovens § 21 har lønmodtagere, der er blevet  

 uarbejdsdygtige på grund af en arbejdsskade, ret til dagpenge fra kommunen,  

 selv om de ikke opfylder beskæftigelseskravene i lovens § 4. Det bør  

 tydeliggøres, at der også indbetales ATP-bidrag i dette tilfælde.
 Til nr. 4 Ændringsforslaget går ud på at præcisere, at det er det modtagne  

 ATP-beløb i en forudgående 3-måneders-periode, der anvendes som grundlag for  

 beregningen af det særlige bidrag, der efter forslaget skal modregnes i  

 kompensationsbeløbet efter loven om Arbejdsmarkedets Tillægspension, § 17 a.  

 Perioderne skal være identiske med dem, der gælder ved beregningen af  

 kompensationsbeløbet.
 Til nr. 5 Ændringsforslaget skyldes en udskydelse af  

 ikrafttrædelsestidspunkterne med 3 måneder for henholdsvis de foreslåede  

 mindre ændringer af dagpengeloven (fra 1. april til 1. juli 1993) og  

 indførelsen af indbetaling af ATP-bidrag (fra 1. juli til 1. oktober 1993).
 Herudover foreslås der indført en overgangsregel med hensyn til 1.  

 beregningsperiode for det særlige bidrag, der skal modregnes i  

 kompensationsbeløbet efter loven om Arbejdsmarkedets Tillægspension, § 17 a.
 Ændringen vedrørende ATP-bidragene svarer til ændringer i  

 Arbejdsministeriets forslag til ændring af lov om arbejdsformidling og  

 arbejdsløshedsforsikring og er en teknisk tilpasning til Arbejdsmarkedets  

 Tillægspensions opkrævningstermin for arbejdsgivernes indbetaling af  

 ATP-bidrag.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Tom Behnke  

 (FP) Dorit Myltoft (RV) Lysholm Christensen (KRF) fmd.
