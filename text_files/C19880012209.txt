1. Indledning Udstykningsloven har i en lang årrække indeholdt bestemmelser, der  

 pålægger matrikelmyndighederne at føre kontrol med overholdelse af  

 forskellige lovbestemmelser i forbindelse med udstykning.
Som følge af den  

 voksende offentlige regulering af faste ejendomme og deres anvendelse blev  

 der i 1963 i udstykningslovens § 2 indført bestemmelse om, at udstykning ikke  

 kan approberes, hvis udstykningen eller den anvendelse, der skal gøres af  

 parcellerne, er i strid med anden lovgivning.
Baggrunden for bestemmelsen er,  

 at udstykning af en parcel til et bestemt formål ikke bør ske, før der  

 foreligger de nødvendige tilladelser, således at der så vidt muligt er  

 sikkerhed for, at formålet kan realiseres, når udstykningen er gennemført.
På  

 grundlag af de nye bestemmelser i udstykningslovens § 2 og bestemmelserne i §  

 8 udsendte Matrikeldirektoratet i samarbejde med centrale og lokale  

 myndigheder i 1964 det første cirkulære om kontrol med overholdelse af visse  

 lovbestemmelser ved udstykning o.l.
Cirkulæret indeholdt bestemmelser om,  

 hvilke erklæringer og tilladelser landinspektørerne skulle indhente i  

 udstykningssagerne, inden sagerne blev indsendt til Matrikeldirektoratet, og  

 visse regler for myndighedernes behandling af sagerne.
Cirkulæret er ændret  

 flere gange som følge af ændringer i lovgivningen om regulering af faste  

 ejendomme.
 Udstykningslovgivningen er ved kongelig resolution af 10. september 1987  

 overført fra Landbrugsministeriet til Boligministeriet.
Ved den kongelige resolution blev det samtidig bestemt, at  

 administrationen af landbrugslovens kapitel I-IV og af jordfordelingslovens §  

 9 skulle forblive i Landbrugsministeriet.
Fra 1. januar 1989 er  

 administrationen af disse bestemmelser derfor overført til  

 Jordbrugsdirektoratet.
Dette har gjort det nødvendigt at supplere cirkulæret  

 med bestemmelser vedrørende administrationen af landbrugsloven, jf. pkt. 14.
 Om det offentliges registrering af udstykninger m.v.
2. Matrikelvæsenets organisation 2.1. Matrikeldirektoratet er matrikelmyndighed uden for Københavns og  

 Frederiksberg kommuner.
Matrikulære sager skal udarbejdes af praktiserende  

 landinspektører, jf. § 5 i udstykningsloven og § 4 i bekendtgørelse nr. 390  

 af 12. juli 1977 af lov om landinspektørvirksomhed.
Sagerne indsendes til  

 Matrikeldirektoratet.
I Sønderjylland medvirker praktiserende landinspektører  

 dog ikke ved udstykning og andre matrikulære arbejder.
Matrikulære sager  

 udarbejdes og behandles af de 5 statslige landinspektørkontorer, som hører  

 under Matrikeldirektoratets sønderjyske afdeling, der har afdelingskontor i  

 Åbenrå.
2.2. I Københavns og Frederiksberg kommuner hører matrikelvæsenet under de  

 respektive kommuners styrelse.
Matrikulære arbejder udføres af de kommunale  

 myndigheder (stadskonduktøren i Københavns kommune og stadslandinspektøren i  

 Frederiksberg kommune).
3. Udstykningslovens § 1 3.1. Udstykningslovens § 1 er grundlæggende for den offentlige  

 ejendomsregistrering, idet den fastslår parternes pligt til at ansøge om  

 approbation på udstykning m.v.
Udstykningspligten indtræder, når en del af en  

 samlet fast ejendom eller af et umatrikuleret areal afhændes eller pantsættes  

 særskilt eller for et længere tidsrum end 10 år gives i brug til en anden.  

 Denne sidste del af bestemmelsen har til formål at hindre, at  

 udstykningspligten omgås ved indgåelse af langvarige lejemål, der i  

 realiteten kan få karakter af overdragelse af ejendomsretten.  

 Udstykningslovens § 1, stk. 4, indeholder en undtagelsesbestemmelse, der  

 alene sigter på særlige forpagtningsforhold, jf. § 12, stk. 2, i  

 landbrugsloven (lovbekendtgørelse nr. 424 af 1. juli 1986. Udstykningspligten  

 kan opfyldes ved egentlig udstykning, eventuelt matrikulering, hvorved  

 arealet fraskilles med eget matr.nr. eller ved gennemførelse af omdeling  

 eller skelforandring efter bestemmelserne i udstykningslovens §§ 15 og 16,  

 jf. § 18. Ved omdeling og skelforandring inddrages det fraskilte areal  

 direkte under en anden ejendom uden at få særskilt matr.nr.
 3.2. Udstykningslovens §§ 1, 15, 16 og 18 gælder ikke i Københavns og  

 Frederiksberg kommuner.
4. De offentlige ejendomsregistre 4.1. Matrikeldirektoratet behandler de matrikulære sager, som  

 landinspektørerne indsender.
Hvis en sag kan approberes, bliver  

 forandringerne i de berørte ejendommes matrikelnumre, arealer og  

 landbrugspligt m.v. registreret i matriklen.
 4.2. Matrikeldirektoratet sender meddelelse om approberede udstykninger og  

 andre matrikulære forandringer til tinglysningsdommeren og  

 kommunalbestyrelsen, jf. udstykningslovens §§ 10, 14 og 18. På grundlag af  

 disse meddelelser ajourføres tingbogen og det kommunale ejendomsregister med  

 hensyn til de matrikulære forandringer.
 4.3. Tinglysningskontorerne fører ved tinglysning af skøder, pantebreve,  

 leje- og brugskontrakter kontrol med, at der ikke tinglyses forhold, der er i  

 strid med udstykningslovens § 1, jf. tinglysningsbekendtgørelsens § 38 og  

 udstykningslovens § 11.
 For at kunne udøve denne kontrol med overholdelse af udstykningspligten er  

 det nødvendigt for tinglysningskontorerne at vide, om et areal, der er  

 angivet i et skøde, i et pantebrev eller i en leje- eller brugskontrakt med  

 over 10 års varighed, udgør en del af en samlet fast ejendom, således som  

 dette begreb er defineret i udstykningslovens § 1, stk. 2 og 3:
 » Stk. 2.  Ved en samlet fast ejendom forstås i  

 denne lov:
a. jorder, som i matriklen er anført under et matrikelnummer, og b. jorder, som i matriklen er anført under flere matr.nre., når jorderne  

 udgør en landbrugsejendom eller i øvrigt ifølge notering i matriklen og  

 tingbogen skal holdes forenet.
Stk. 3.  Såfremt der til et matr.nr., som enten udgør en  

 samlet fast ejendom eller en del af en sådan, ifølge matriklen hører andel i  

 en fælleslod, er andelen indbefattet under den pågældende samlede faste  

 ejendom. » Det vil normalt fremgå af tingbogen, om et areal udgør en del af en samlet  

 fast ejendom, idet tingbogen som nævnt til stadighed ajourføres med  

 oplysninger om, hvordan ejendommene er noteret i matriklen.
Med hensyn til landbrugsejendomme gør der sig imidlertid det  

 særlige forhold gældende, at en del matr.nre. er undergivet landbrugspligt,  

 uden at denne pligt er noteret i matriklen og tingbogen.
Det drejer sig om  

 jorder, der som følge af bestemmelsen i landbrugslovens § 2 er undergivet  

 landbrugspligt, fordi de er vurderet under en landbrugsejendom.
Der gælder  

 dog den undtagelse herfra, at hvis et eller flere matr.nre. efter 1. april  

 1980 er udstykket fra en ejendom, er de ikke omfattet af ejendommens  

 landbrugspligt, selv om de stadig er vurderet under ejendommen.
Bortset fra  

 det nævnte undtagelsestilfælde udgør jorder, der er vurderet under en  

 landbrugsejendom, således altid en del af en samlet fast ejendom.
 4.4. For at sikre, at der ikke tinglyses dokumenter, hvorved en del af en  

 samlet fast ejendom eller af et umatrikuleret areal fraskødes eller gives i  

 brug til en anden for længere tid end 10 år uden udstykningsapprobation, skal  

 dokumentet have en påtegning fra kommunen (ejendomsskattekontoret) om, at  

 arealet ikke udgør en del af en samlet fast ejendom, jf. udstykningslovens §  

 11. Af administrative grunde omfatter påtegningsordningen ikke pantebreve.
 Tinglysningskontrollen er således et led i det offentliges kontrol med  

 overholdelse af udstykningsloven og dermed også med bestemmelser om  

 udstykning og arealanvendelse m.v. i andre love, herunder landbrugsloven.
4.5. Som det fremgår af udstykningslovens § 42 skal matrikulære sager  

 indeholde en ejendomsattest, jf. dog afsnit 4.1. Attesten er en udskrift fra  

 det kommunale ejendomsregister, og den skal for samtlige matr.nre., der hører  

 til ejendommen, indeholde oplysning om areal og om notering som  

 landbrugsejendom, samlet ejendom e.l., om sidste approbationsdato og om  

 vurderingsansættelse.
Attesten kan eventuelt erstattes af en kopi af  

 stamkortet i det kommunale ejendomsregister, jf.
Landbrugsministeriets  

 cirkulæreskrivelse af 3. december 1979. Ejendomsattesten er en del af det  

 grundlag, der er nødvendigt for, at landinspektøren kan udarbejde den  

 matrikulære sag.
Attesten er også nødvendig for Matrikeldirektoratet ved  

 behandling af udstykningssager, idet den indeholder oplysning om, hvilke  

 matr.nre. der omfattes af en landbrugsejendoms seneste ansættelse til  

 ejendomsværdi og grundværdi og dermed af landbrugspligten.
Direktoratet  

 foretager i forbindelse med behandlingen af sager om udstykning m.v.  

 udvidelse af landbrugsnoteringen i overensstemmelse med  

 vurderingsoplysningerne.
4.6. I Sønderjylland udarbejdes matrikulære sager som nævnt i afsnit 2.1  

 af de lokale statslige landinspektørkontorer.
Forandringerne for de berørte  

 ejendomme registreres i matriklen på de enkelte kontorer, som sender  

 meddelelse om approberede udstykninger og andre matrikulære forandringer til  

 tinglysningsdommer og kommunalbestyrelse.
Med hensyn til tinglysningskontrol,  

 ejendomsattester og matrikeludskrifter er forholdene de samme som for det  

 øvrige land.
I Københavns og Frederiksberg kommuner er registreringen af matrikulære  

 forandringer og samarbejdet mellem matrikel- og tinglysningsvæsenet opbygget  

 på tilsvarende måde som i det øvrige land.
Meddelelser om matrikulære  

 forandringer tilgår tinglysningskontorerne og kommunernes  

 ejendomsskattekontorer fra kommunernes matrikelafdelinger.
Almindelige bestemmelser og udstykningskontrollen 5. Udstykningslovens § 2 5.1. Det fremgår af udstykningslovens § 2, at medmindre der foreligger  

 dispensation eller godkendelse fra vedkommende myndighed, kan  

 matrikelmyndighederne ikke approbere en udstykning, når det er oplyst, at der  

 ved udstykningen eller ved den anvendelse, der efter sagens oplysninger skal  

 gøres af de udstykkede arealer, vil opstå forhold, der er i strid med eller  

 kræver godkendelse efter bestemmelser, der er fastsat i eller i henhold til  

 gældende love.
Udstykningslovens § 2 gælder også for matrikulering og for  

 omdeling og skelforandring, jf. lovens § 18.
Bestemmelsen i udstykningslovens § 2 kan principielt få betydning i  

 sammenhæng med enhver lovbestemmelse, der vedrører udstykning,  

 arealanvendelse, ejendommens størrelse og arealafgrænsning m.v.
Det er dog en  

 nødvendig forudsætning for matrikelmyndighedernes anvendelse af bestemmelsen  

 i § 2, at udstykningssagen indeholder de oplysninger og erklæringer om  

 forholdet til andre lovbestemmelser, der er af betydning for, om udstykningen  

 kan approberes.
 I udstykningslovens § 8, stk. 1, jf. § 18, er det derfor bestemt, at alle  

 sager om udstykning m.v. skal forelægges kommunalbestyrelsen til erklæring.  

 Endvidere kan Boligministeriet i medfør af § 8, stk. 2 og 3, fastsætte  

 nærmere forskrifter om, hvilke andre myndigheder der skal have  

 udstykningssager m.v. forelagt til udtalelse, og hvilke erklæringer der skal  

 foreligge i sagerne.
 I lovens § 8, stk. 4, er det pålagt de praktiserende landinspektører at  

 sørge for, at de nødvendige erklæringer er indhentet, inden ansøgning om  

 udstykning m.v. indsendes til Matrikeldirektoratet.
 I Sønderjylland indhenter statslandinspektørerne oplysninger og  

 erklæringer i udstykningssagerne efter dette cirkulæres regler, og de påser  

 på dette grundlag, at bestemmelserne i udstykningslovens § 2 overholdes.
 For Københavns og Frederiksberg kommuner er der ikke af Boligministeriet  

 fastsat bestemmelser om den kommunale administration på dette område.
 5.2. Landinspektøren skal sørge for, at matrikulære sager, der skal  

 forelægges myndighederne efter dette cirkulæres bestemmelser, indeholder  

 følgende oplysninger for den pågældende myndigheds behandling af sagen.
 Der skal være oplysning om ejerens navn, stilling og adresse.
 Der skal endvidere være oplysninger om den fremtidige anvendelse af  

 arealer, der indgår i sagen, som nærmere beskrevet i § 24, stk. 4, i  

 bekendtgørelse nr. 129 af 23. marts 1982 om udstykningsarbejder m.v.
 På skemaet til kommunalbestyrelsens erklæring, jf. afsnit 6, skal  

 landinspektøren give bestemte oplysninger vedrørende forholdet til  

 bestemmelserne i lov om offentlige veje, jf. afsnit 11. Landinspektøren kan i  

 øvrigt anføre oplysninger på skemaet til brug for kommunalbestyrelsens  

 behandling af sagen.
 Landinspektøren indsender sagen om udstykning m.v. til  

 Matrikeldirektoratet med de nødvendige udstykningsdokumenter, herunder de  

 oplysninger og erklæringer, der er nødvendige efter reglerne i dette  

 cirkulære.
Betingelser, der knyttes til en myndigheds tilladelse eller dispensation,  

 vil ifølge nyere lovgivning ofte blive tinglyst på ejendommen på denne  

 myndigheds foranstaltning.
For betingelser, der ikke tinglyses på vedkommende  

 myndigheds foranstaltning, gælder, at landinspektøren må sørge for, at  

 betingelserne er opfyldt, inden sagen indsendes til Matrikeldirektoratet.  

 Hvis det ikke af myndigheden er forudsat, at betingelserne skal opfyldes  

 eller sikres opfyldt ved tinglysning inden udstykningsapprobationen, skal  

 landinspektøren indhente en erklæring fra parterne om, at de forpligter sig  

 til at opfylde de angivne betingelser.
Denne erklæring skal indsendes til  

 Matrikeldirektoratet, og en kopi af erklæringen vil blive tilsendt  

 vedkommende myndighed sammen med meddelelse om approbationen.
 Såfremt landinspektøren i en udstykningssag henviser til en godkendelse  

 eller dispensation, der er indsendt til Matrikeldirektoratet i en tidligere  

 sag, skal der vedlægges en kopi af det dokument, hvortil der henvises.
Hvis landinspektøren er bekendt med, at der er indgivet klage over en  

 myndigheds afgørelse i en udstykningssag, må ansøgningen ikke indsendes til  

 Matrikeldirektoratet, før klagen er endelig afgjort.
Hvis ansøgningen  

 allerede er indsendt, skal landinspektøren oplyse Matrikeldirektoratet om  

 klagen.
 Landinspektøren kan rekvirere skemaer til kommunalbestyrelsens erklæring  

 og skemaer til erklæring vedrørende naturfredningsloven og sandflugtsloven,  

 jf. pkt. 16.1 og 17.1, i Matrikeldirektoratet, Titangade 13, 2200 København  

 N, tlf. 01 83 77 33.
 5.3. Ved behandlingen af sager om udstykning m.v. må vedkommende  

 myndighed ved sin godkendelse af sagen være opmærksom på, om delingen og  

 den anvendelse, som efter landinspektørens oplysninger skal gøres af de  

 udstykkede arealer, kan godkendes efter de lovbestemmelser, som myndigheden  

 administrerer.
Når en myndighed har godkendt en ansøgning om udstykning, er der dermed  

 også givet tilladelse til, at parcellen kan anvendes til det formål, der er  

 angivet i sagen.
Heraf følger dog ikke, at der skal være taget stilling til  

 alle forhold i forbindelse med den senere realisering af det angivne formål  

 for parcellens anvendelse.
Som eksempel kan nævnes følgende tilfælde:
Forudsætningen for, at Boligministeriet kan meddele afslag efter  

 udstykningslovens § 2, er, at den nødvendige hjemmel til at hindre forhold,  

 der kan opstå som følge af udstykningen eller den påtænkte anvendelse af de  

 udstykkede arealer, er til stede i anden lovgivning eller i bestemmelser, der  

 er fastsat i medfør af lovgivningen.
Når en myndighed afslår at godkende en  

 sag om udstykning eller stiller betingelser i forbindelse med godkendelse af  

 en sådan sag, bør afgørelsen derfor indeholde en henvisning til vedkommende  

 lovhjemmel.
 Når en myndighed i forbindelse med godkendelse af en udstykningssag  

 stiller betingelser, der ikke tinglyses på vedkommende myndigheds  

 foranstaltning, må det fremgå af godkendelsesskrivelsen, på hvilken måde det  

 ønskes godtgjort, at betingelserne er opfyldt, jf. 5.2.
 Det bemærkes i denne forbindelse, at arealer, der ifølge  

 udstykningsansøgningen frastykkes til forening med anden ejendom, af  

 Matrikeldirektoratet vil blive forlangt sammenlagt med denne ejendom, jf.  

 udstykningslovens § 13. Tilsvarende gælder, når et areal frastykkes til  

 forening med et areal, der samtidig frastykkes en anden ejendom.  

 Matrikeldirektoratet kan frafalde kravet om sammenlægning, når særlige grunde  

 taler for det, medmindre kravet er en forudsætning for en anden myndigheds  

 godkendelse af sagen.
5.4. Som det fremgår af 5.1 gælder udstykningslovens § 2 for sager om  

 udstykning, omdeling, skelforandring og matrikulering.
De følgende regler om  

 behandlingen af udstykningssager omfatter derfor også sager om  

 skelforandring, omdeling og matrikulering, medmindre andet udtrykkeligt  

 fremgår.
6. Kommunalbestyrelsens erklæring 6.1. Som nævnt i 5.1. skal alle sager om udstykning m.v. forelægges  

 kommunalbestyrelsen til erklæring.
Ved sin behandling af udstykningssager  

 undersøger kommunalbestyrelsen, om der ved udstykningen eller ved den  

 tilsigtede anvendelse af parcellerne vil opstå forhold i strid med de  

 lovbestemmelser eller forskrifter i medfør af lovgivningen, som  

 kommunalbestyrelsen administrerer.
6.2. De love, der navnlig kan få betydning i sammenhæng med  

 udstykningslovens § 2, er lov om kommuneplanlægning, lov om by- og landzoner,  

 lov om offentlige veje, lov om private fællesveje, byggeloven og  

 miljøbeskyttelsesloven, men også bestemmelser i andre love kan eventuelt have  

 betydning i denne sammenhæng.
Der henvises til de særlige bestemmelser  

 vedrørende de nævnte love i de følgende afsnit.
 6.3. Hvis udstykningen forudsætter, at der meddeles tilladelse eller  

 dispensation fra amtsrådet eller anden overordnet myndighed, og sådan  

 tilladelse eller dispensation ikke er vedlagt sagen, når denne fremsendes til  

 kommunalbestyrelsen, bør kommunalbestyrelsen gøre opmærksom på forholdet.
6.4. Kommunalbestyrelsens erklæring afgives på et skema (det grønne  

 skema), der er foreskrevet af Matrikeldirektoratet.
Skemaet skal indsendes  

 til Matrikeldirektoratet med udstykningsansøgningen.
 6.5. Hvis kommunalbestyrelsen har fået tillagt beføjelser i medfør af lov  

 om frikommuner (lovbekendtgørelse nr. 337 af 21. maj 1987), bør det oplyses  

 på det grønne skema.
Lovbestemmelser, der administreres af kommunalbestyrelserne 7. Lov om kommuneplanlægning I kommuneplanloven er det navnlig bestemmelserne om lokalplanpligt i § 16,  

 stk. 3, og de almindelige bebyggelsesregulerende bestemmelser i §§ 39-43, der  

 kan få betydning i forbindelse med behandling af udstykningsansøgninger.
I Miljøministeriets cirkulære nr. 65 af 26. juni 1986, pkt. 1.2.2, er for  

 så vidt angår udstykninger anført, at dersom en udstykning sker med  

 henblik på gennemførelsen af et lokalplanpligtigt bygge- eller anlægsarbejde,  

 er kommunalbestyrelsen også pligtig at tilvejebringe en lokalplan til  

 gennemførelse af udstykningen, selv om denne ikke i sig selv medfører  

 lokalplanpligt.
Det vil sige, at lokalplanen må være endeligt vedtaget eller  

 godkendt, forinden udstykningen kan approberes, jf. udstykningslovens § 2.
Det kan oplyses, at udstykning af et større areal med henblik på senere  

 videreudstykning ifølge Planstyrelsen ikke kræver tilvejebringelse af  

 lokalplan.
Lokalplan skal derimod tilvejebringes, før den senere  

 videreudstykning af arealet kan approberes.
8. Lov om private fællesveje I privatvejsloven er det navnlig bestemmelserne i § 14 eller §§ 23, 24 og  

 29 om udstykkede parcellers vejadgang samt bestemmelserne i kap. 9 om  

 nedlæggelse af private fællesveje, der kan have betydning.
Opmærksomheden henledes i denne forbindelse på, at der i bekendtgørelse  

 nr. 129 af 23. marts 1982 om udstykningsarbejder m.v. er optaget regler om  

 vejadgang til udstykkede parceller og om private fællesvejes optagelse,  

 forandring og slettelse på matrikelkortet.
Disse regler har sammenhæng med  

 bestemmelserne i lov nr. 143 af 13. april 1938 om private vejrettigheder, og  

 reglerne er koordineret med bestemmelserne i privatvejsloven.
9. Byggeloven De bestemmelser i byggeloven, der navnlig kan få betydning, er  

 bestemmelserne i § 8 om ny bebyggelses afstand til skel mod anden grund m.v.  

 og i § 9 om forholdet mellem bebyggelsens højde og dens afstand til vej,  

 naboskel og anden bebyggelse samt de forskrifter i bygningsreglementet, der  

 er udfærdiget i medfør af disse bestemmelser.
Lovbestemmelser, hvor administrationen er delt mellem  

 kommunalbestyrelse og andre myndigheder 10. Lov om by- og landzoner 10.1. I landzone skal sager om udstykning, omdeling og matrikulering  

 forelægges zonelovsmyndigheden, jf. zonelovens §§ 6 og 9. Lovens  

 administration er delt mellem kommunalbestyrelsen og amtsrådet (i  

 hovedstadsområdet, Hovedstadsrådet). Det følger af zonelovens § 6, at sager  

 om skelforandring ikke skal forelægges zonelovsmyndigheden.
Undtaget fra  

 forelæggelse er også udstykninger, når det udstykkede areal sammenlægges med  

 en bestående landbrugsejendom, og der ikke skal ske en anvendelse af  

 restparcellen eller af bygningerne på denne, som kræver tilladelse efter § 7  

 eller § 8, stk. 1. En tilladelse efter §§ 6-8 bortfalder, hvis den ikke er  

 udnyttet inden 3 år efter, at den er meddelt, jf. § 9, stk. 10.
10.2. Af hensyn til Matrikeldirektoratets administration af  

 udstykningslovens § 2 skal kommunalbestyrelsen på det grønne skema oplyse, om  

 parcellerne, herunder restejendommen, ligger i byzone, sommerhusområde eller  

 landzone.
Hvis sagen kræver godkendelse i henhold til zoneloven, skal  

 kommunalbestyrelsen på det grønne skema oplyse fra hvilken myndighed, jf.  

 også pkt. 6.5.
11. Lov om offentlige veje 11.1. Loven administreres af vejbestyrelserne for de offentlige veje.  

 Administrationen af hovedlandevejene er af trafikministeren henlagt til  

 Vejdirektoratet, medens amtsrådene er vejbestyrelse for landevejene og  

 kommunalbestyrelserne for kommunevejene.
Efter bestemmelserne i lovens § 17  

 er en del af de beføjelser, der er tillagt Vejdirektoratet som vejbestyrelse  

 for hovedlandeveje, delegeret til amtsråd eller kommunalbestyrelser.
 Efter loven påhviler det kommunalbestyrelserne, matrikelmyndighederne og  

 de praktiserende landinspektører i forbindelse med behandlingen af sager om  

 udstykning m.v. at påse, at lovens bestemmelser overholdes, jf. § 37, stk. 6,  

 og § 82. Udøvelse af denne kontrol forudsætter, dels at kommunalbestyrelsen  

 ved behandlingen af udstykningssager påser, at der ikke ved udstykningen  

 opstår forhold i strid med bestemmelser, der administreres af  

 kommunalbestyrelsen som vejbestyrelse, dels at sagerne indeholder  

 tilstrækkelige oplysninger til, at Matrikeldirektoratet kan afgøre, om  

 nødvendige tilladelser eller dispensationer fra amtsrådet eller  

 Vejdirektoratet er indhentet.
 Landinspektøren skal på det grønne skema give oplysning om parcellernes  

 forhold til offentlig vej, herunder om der gælder særlige adgangs- og  

 byggeliniebestemmelser, jf. 5.2. Kommunalbestyrelsen skal på skemaet oplyse,  

 om udstykningen kræver godkendelse fra anden myndighed end  

 kommunalbestyrelsen med hensyn til bestemmelser i lov om offentlige veje  

 eller forskrifter fastsat i medfør af loven eller den tidligere  

 vejbestyrelseslov.
 Det følger af bestemmelserne i 11.2 og 11.3, hvilke erklæringer der skal  

 indsendes til Matrikeldirektoratet med udstykningsansøgningen.
11.2. Oplysninger og erklæringer med hensyn til adgangsforhold til  

 offentlig vej 11.2.1. Sager om udstykning skal ved forelæggelsen for kommunalbestyrelsen  

 og ved indsendelsen til Matrikeldirektoratet indeholde oplysning fra  

 landinspektøren om, hvorvidt der for den udstykkede ejendom i medfør af  

 §§ 74 og 75 i lov om offentlige veje eller i medfør af den tidligere  

 vejbestyrelseslov er sket kundgørelse eller tinglysning om  

 adgangsbestemmelser.
Hvis en parcel skal have adgang til offentlig vej ad en  

 privat fællesvej over anden ejendom, må det på samme måde oplyses, om der for  

 den ejendom, hvorfra vejen munder ud i den offentlige vej, er fastsat  

 adgangsbestemmelser.
Landinspektøren skal endvidere oplyse, om udstykningen  

 forudsætter etablering af ny eller benyttelse af eksisterende overkørsel  

 eller overgang til offentlig vej i mindre afstand end 100 m fra en  

 hovedlandevej eller en landevej - i bymæssige bebyggelser dog i mindre  

 afstand end 50 m.
Oplysningerne gives på det grønne skema, jf. 11.1.
 11.2.2. Sager om udstykning skal forelægges vejbestyrelsen for  

 hovedlandeveje og landeveje i følgende tilfælde:
 11.2.3. Reglerne i 11.2.2, nr. 2 og 3, omfatter også tilfælde, hvor det  

 kun er restejendommen, der har adgang til hovedlandevejen eller landevejen.  

 Dog kan forelæggelse i sådanne tilfælde undlades, hvor der alene er tale om  

 fortsat og helt uændret benyttelse af restejendommens overkørsel eller  

 overgang, og dette fremgår af sagen.
 11.2.4. Forelæggelse efter reglerne i 11.2.2, nr. 2 og 3, skal også ske i  

 tilfælde, hvor et areal fraskilles til sammenlægning med en tilgrænsende  

 ejendom, såfremt denne ejendoms overkørsel eller overgang (til hovedlandevej  

 eller landevej) skal benyttes som adgang for den sammenlagte ejendom.  

 Forelæggelse kan dog undlades, hvis der ikke skal ske nogen udvidet eller  

 ændret benyttelse af den bestående overkørsel eller overgang, og dette  

 fremgår af sagen.
 11.2.5. Forelæggelse efter reglerne i 11.2.2, nr. 2 og 3, er ikke  

 nødvendig, hvis parcellerne skal have adgang ad en bestående privat  

 fællesvej, der ifølge matrikelkortet munder ud i en offentlig vej, såfremt  

 det ved sagens indsendelse til Matrikeldirektoratet dokumenteres, at  

 vedkommende vejbestyrelse (for hovedlandevej/landevej) tidligere har  

 godkendt, at vejen benyttes til udstykning i det pågældende omfang og til det  

 pågældende formål.
11.2.6. Erklæring fra vejbestyrelsen efter reglerne i 11.2.2-11.2.4 skal  

 vedlægges udstykningssagen ved indsendelsen til Matrikeldirektoratet.
Det  

 samme gælder erklæringer fra den kompetente myndighed om undtagelse fra  

 fastsatte adgangsbestemmelser for offentlige veje, jf. lovens § 80.
11.3. Oplysninger og erklæringer med hensyn til byggeliniebestemmelser  

 for offentlige veje 11.3.1. Sager om udstykning skal ved forelæggelsen for kommunalbestyrelsen  

 og ved indsendelsen til Matrikeldirektoratet indeholde oplysning fra  

 landinspektøren om, hvorvidt der for den udstykkede ejendom i medfør af  

 lovens § 37 er sket kundgørelse eller tinglysning om byggeliniebestemmelser  

 efter lovens § 34 eller § 35. Tilsvarende oplysning skal gives om  

 byggeliniebestemmelser pålagt i medfør af den tidligere vejbestyrelseslov.  

 Der skal derimod ikke gives oplysning om byggelinier fastsat efter lov nr.  

 275 af 28. november 1928 om fastsættelse af byggelinier ved veje og gader.  

 (Landinspektøren må dog være opmærksom på, om sådanne byggelinier og  

 eventuelle andre byggelinier kan være til hinder for et påtænkt byggeri på  

 parcellen). Landinspektøren skal oplyse, efter hvilken bestemmelse  

 byggelinien er pålagt, og hvilken myndighed der efter den kundgjorte eller  

 tinglyste bestemmelse har påtaleretten.
Er der fastsat byggeliniebestemmelser  

 efter lovens § 34 eller efter § 40 i den tidligere vejbestyrelseslov, skal  

 landinspektøren oplyse, om de parceller, som ønskes frastykket, berøres af  

 bestemmelserne.
Oplysningerne gives på det grønne skema, jf. 11.1.
 11.3.2. Når påtaleretten for en byggeliniebestemmelse efter lovens § 34  

 eller efter § 40 i den tidligere vejbestyrelseslov tilkommer en anden  

 myndighed end kommunalbestyrelsen, skal sagen forelægges vedkommende  

 myndighed, såfremt bestemmelsen vedrører de parceller, der ønskes frastykket,  

 eller såfremt restejendommen agtes bebygget.
 11.3.3. Når påtaleretten for en byggeliniebestemmelse efter lovens § 35  

 eller efter § 41 i den tidligere vejbestyrelseslov tilkommer en anden  

 myndighed end kommunalbestyrelsen, skal sagen i alle tilfælde forelægges  

 vedkommende myndighed.
 11.3.4. Erklæring fra den kompetente myndighed om undtagelse fra pålagte  

 byggeliniebestemmelser skal vedlægges udstykningssagen ved indsendelsen til  

 Matrikeldirektoratet.
12. Miljøbeskyttelsesloven Lovens administration er delt mellem kommunalbestyrelserne og amtsrådene  

 (i hovedstadsområdet, Hovedstadsrådet).
I relation til miljøbeskyttelsesloven kan navnlig følgende regler have  

 betydning, når der udstykkes til bebyggelse, industriel anvendelse o.l.  

 Reglerne om beskyttelse af vandforsyningsinteresser (især afstandskravene i  

 de bekendtgørelser, der er udfærdiget i medfør af kapitel 3 i  

 miljøbeskyttelsesloven), reglerne om spildevandsafledning, om godkendelse af  

 særligt forurenende virksomheder m.v. samt om afstandskravene til bl.a.  

 offentlige veje og naboskel i miljøbeskyttelsesreglementet.
Det bemærkes, at  

 de nævnte afstandskrav gælder for tilfælde, hvor man ønsker at placere et nyt  

 anlæg af den pågældende art (f.eks. et nedsivningsanlæg eller en nedgravet  

 olietank). Hvis det under en udstykningssag bliver oplyst, at et allerede  

 eksisterende anlæg ikke overholder de afstande til vandforsyningsanlæg m.v.,  

 som ville blive forlangt for nye anlæg, vil det afhænge af et konkret skøn,  

 om der er grund til at skride ind efter miljøbeskyttelseslovens regler  

 (f.eks. fordi forholdet må anses for nærliggende sundhedsfarligt, eller der  

 skal foretages et så omfattende nybyggeri, at det vil være rimeligt samtidig  

 at få anlægget indrettet efter reglerne for nye anlæg).
 Bestemmelse om, at der ikke skal skrides ind over for et ældre  

 forhold, kan i reglen træffes af kommunalbestyrelsen.
Bestemmelse om, at der skal skrides ind, må i reglen træffes af den  

 myndighed, der er beføjet til at tillade forholdet (kommunalbestyrelsen,  

 amtsrådet, Hovedstadsrådet, evt.
Miljøstyrelsen). Kommunalbestyrelsen behøver  

 ikke at lade sin erklæring til udstykningssagen vente, til en anden myndighed  

 har afgjort spørgsmålet, men skal blot i erklæringen anføre, at spørgsmålet  

 undersøges.
Kommunalbestyrelsen skal samtidig give tilsvarende underretning  

 til udstykningsansøgeren og evt. til den, der har givet anledning til, at  

 spørgsmålet er taget op.
Hvis udstykningssagen bevirker, at et anlæg, der betjener en ejendom  

 (f.eks. et nedsivningsanlæg), kommer til at ligge på en anden ejendom, skal  

 det gøres til en betingelse for udstykningen, at der på den anden ejendom  

 tinglyses en deklaration om forholdet.
Der henvises til cirkulærets pkt. 5.3,  

 samt Miljøstyrelsens cirkulære nr. 73 af 21. april 1980 om afledning af  

 spildevand til jorden.
Lovbestemmelser, der administreres af amtsrådene (i hovedstadsområdet,  

 Hovedstadsrådet) 13. Råstofloven Ansøgning om udstykning af arealer med henblik på udnyttelse af  

 forekomster i jorden skal ved sagens indsendelse til Matrikeldirektoratet  

 vedlægges en kopi af tilladelse til indvindingen fra amtsrådet  

 (Hovedstadsrådet) i medfør af lovens § 7.
Andre lovbestemmelser 14. Lov om landbrugsejendomme (landbrugsloven) 14.1. Administrationen af landbrugsloven er ændret som en følge af de  

 under pkt. 1 nævnte ændringer i matrikelvæsenets organisation.  

 Jordbrugsdirektoratet træffer afgørelse i sager om udstykning og  

 sammenlægning m.v. efter lovens kap.
I-IV.
Jordlovsudvalget træffer afgørelse  

 i sager om erhvervelse af landbrugsejendomme efter lovens kap.
V.
Der  

 henvises til Landbrugsministeriets bekendtgørelse nr. 664 af 14. oktober 1988  

 og cirkulære nr. 118 af samme dato om administrationen af landbrugsloven.
14.2. Sager om udstykning m.v. af landbrugsejendomme skal forelægges for  

 jordlovsmyndighederne, medmindre landinspektøren kan afgive erklæring efter  

 reglerne i pkt. 14.4 og 14.5. Reglerne gælder også for sager om sammenlægning  

 af landbrugsejendomme og afståelse af landbrugspligtige arealer til offentlig  

 vej, vandløb m.v.
Der henvises til § 2, stk. 1 og 2, jf. §§ 3 og 6, i  

 Landbrugsministeriets bekendtgørelse nr. 666 af 14. oktober 1988 om  

 ansøgninger i henhold til landbrugsloven.
14.3. Tilladelse efter landbrugsloven indhentes gennem det stedlige medlem  

 af Jordlovsudvalget, der videresender sagen til afgørelse i  

 Jordbrugsdirektoratet.
Tilladelsen fra Jordbrugsdirektoratet med tilhørende  

 bilag skal vedlægges ansøgningen til Matrikeldirektoratet.
Hvis tilladelsen  

 er ældre end 3 år, skal sagen forelægges på ny, jf. lovens § 23, stk. 2.
14.4. Landinspektøren kan i visse sager om udstykning m.v., der er omtalt  

 i pkt. 14.5., afgive erklæring om, at landbrugspligten bortfalder uden  

 tilladelse fra Landbrugsministeriet (Jordbrugsdirektoratet), jf. § 2 i  

 Landbrugsministeriets bekendtgørelse nr. 665 af 14. oktober 1988 om ophævelse  

 af landbrugspligt m.v.
Erklæringen afgives på et særligt skema, der fås ved  

 henvendelse til Jordbrugsdirektoratet, Sankt Annæ Plads 19, 1250 København K  

 (tlf. 01 15 61 31). Erklæringen skal indsendes til Matrikeldirektoratet  

 sammen med udstykningsansøgningen.
 14.5. Landinspektøren kan afgive erklæring efter reglerne i pkt. 14.4 i  

 følgende tilfælde:
 Det er i de nævnte situationer (nr. 1-4) forudsat, at landbrugsejendommens  

 beboelses- og driftsbygninger ligger på restejendommen, der opretholdes med  

 landbrugspligt.
 Der henvises til pkt. 3.2 i Landbrugsministeriets cirkulære nr. 118 af 14.  

 oktober 1988 om administrationen af landbrugsloven.
14.6. Præstegårde er i almindelighed ikke noteret som landbrugsejendomme i  

 matriklen, men reglerne i landbrugsloven gælder dog i princippet også for  

 disse ejendomme.
Der henvises til Kirkeministeriets cirkulære nr. 13 af 15.  

 januar 1968 om præstegårdenes opretholdelse som selvstændige brug m.v. og til  

 pkt. 4.4 og 21.3 i Landbrugsministeriets cirkulære nr. 54 af 19. marts 1987  

 om lov om landbrugsejendomme.
 Ved fraskillelse af beboelsesbygninger på en præstegård og ved udstykning  

 af landbrugsjorder, der søges fraskilt til supplering af præstegårde, skal  

 landinspektøren vedlægge tilladelse, jf. § 20, stk. 2, i landbrugsloven, fra  

 Kirkeministeriet, der indhenter udtalelse fra Jordbrugsdirektoratet.
15. Skovlovgivningen 15.1. Landinspektøren skal i sager om udstykning m.v. afgive erklæring  

 over for Matrikeldirektoratet om udstykningen i forhold til bestemmelserne i  

 skovlovgivningen sammenholdt med udstykningslovens § 2. Erklæringen afgives  

 på den skematiske redegørelse i udstykningssagen.
 15.2. Landinspektøren skal forelægge udstykningssager for  

 skovmyndighederne efter reglerne i 15.3 og 15.5. De indhentede tilladelser og  

 erklæringer skal vedlægges udstykningsansøgningen til Matrikeldirektoratet.
15.3. Tilladelser fra skovmyndighederne 15.3.1. Når der ved udstykning vil ske deling af samlede  

 fredskovsstrækninger i mindre lodder end 50 ha, jf. udstykningslovens § 3,  

 stk. 1, skal der foreligge tilladelse fra Miljøministeriet, Skovstyrelsen.  

 Tilladelsen indhentes gennem skovtilsynet, jf. 15.5.
15.3.2. Hvis fredskovspligtige arealer udstykkes med henblik på anden  

 anvendelse end skovdrift, jf. skovlovens § 6, skal der ligeledes foreligge en  

 tilladelse fra Skovstyrelsen.
Tilladelsen indhentes gennem skovtilsynet, jf.  

 15.5.
 15.3.3. Hvis der ved udstykning vil ske deling af en samlet skovstrækning,  

 der har hørt til et majorat, jf. lov nr. 563 af 4. oktober 1919, skal der  

 foreligge tilladelse fra Statens Skovnævn, jf. § 5, stk. 1 og 7, i den nævnte  

 lov og skovlovens § 23, stk. 2. Tilladelsen indhentes gennem Skovstyrelsen.
15.4. Afgørelser af tvivlsspørgsmål vedrørende fredskovspligt 15.4.1. I en del retskredse har skovmyndighederne afsluttet en almindelig  

 fredskovskonstatering, og i disse områder fremgår fredskovspligten af tingbog  

 og matrikel.
I retskredse, hvor en sådan fredskovskonstatering ikke er  

 afsluttet, kan det derimod - hvis tinglysning eller notering om  

 fredskovspligt ikke er foretaget på ejendommen - være vanskeligt at afgøre,  

 om en skovbevoksning er fredskov, og i visse tilfælde, om et ubevokset areal  

 er undergivet fredskovspligt.
15.4.2. Afgørelsen af sådanne spørgsmål hører under skovmyndighederne.
For  

 at få spørgsmål om fredskovspligt afklaret må landinspektøren henvende sig  

 til skovtilsynet efter reglerne i 15.5.
15.5. Forelæggelse for skovtilsynet 15.5.1. Landinspektøren skal forelægge sagen for skovtilsynet, når der på  

 en ejendom er arealer, på hvilke der er tinglyst eller noteret  

 fredskovspligt, herunder fredskovspligt betinget af tilplantning med  

 statstilskud.
I retskredse, hvor fredskovskonstateringen ikke er afsluttet,  

 skal sagen endvidere forelægges skovtilsynet i de tilfælde, der er angivet i  

 15.5.2-4.
 15.5.2. Landinspektøren skal forelægge sagen for skovtilsynet, hvis der på  

 den ejendom, som ønskes udstykket, findes arealer, der hører til et  

 skovtjenestested.
15.5.3. Det samme gælder, hvis der på ejendommen findes skovbevoksede  

 arealer.
Sagen skal dog ikke forelægges, hvis skovmyndighederne tidligere har  

 truffet afgørelse om, at bevoksningen ikke er fredskov, eller hvis  

 landinspektøren over for Matrikeldirektoratet kan afgive erklæring efter  

 skovlovens § 33 om, at tilplantning er foregået i nyere tid (det omtrentlige  

 tidspunkt må opgives) på forhen ubevokset areal.
15.5.4. Hvis der ikke er skov på ejendommen, men skovsignatur på  

 matrikelkortet, skal sagen også forelægges skovtilsynet.
Undtaget er dog  

 tilfælde, hvor landinspektøren over for Matrikeldirektoratet kan afgive  

 erklæring om, at der ikke har været beplantning på arealet siden skovlovens  

 ikrafttræden (maj 1935), og at rydningen skyldes en tidligere ejer.
 15.5.5. Forelæggelsen for skovtilsynet efter reglerne i 15.5.1-4 er ikke  

 nødvendig, hvis landinspektøren med sikkerhed kan afgøre, at ingen arealer af  

 den angivne karakter ved udstykningen vil blive delt eller inddraget til  

 anden anvendelse end skovdrift, og dette fremgår af sagen ved indsendelsen  

 til Matrikeldirektoratet.
15.6. Skovtilsynets sagsbehandling 15.6.1. Hvis skovtilsynet kan udtale, 15.6.2. Hvis udstykningens gennemførelse derimod kræver tilladelse eller  

 dispensation, vil skovtilsynet normalt fremsende sagen direkte til  

 Skovstyrelsen med tilsynets erklæring i sagen.
Skovstyrelsen meddeler  

 landinspektøren afgørelsen i sagen.
16. Naturfredningsloven 16.1. Landinspektøren skal i sager om udstykning m.v. afgive erklæring  

 over for Matrikeldirektoratet om udstykningen i forhold til bestemmelserne i  

 naturfredningsloven sammenholdt med udstykningslovens § 2. Erklæringen  

 afgives på et særligt skema, der er foreskrevet af Matrikeldirektoratet.  

 Skemaet indsendes til direktoratet sammen med udstykningsansøgningen.
Det  

 bemærkes, at fredningsstyrelsen kan træffe bestemmelse om ophævelse af en  

 beskyttelses- eller byggelinie, f.eks. på grundlag af en lokalplan.
16.2. Landinspektøren skal forelægge udstykningssager for  

 naturfredningsmyndighederne efter reglerne i 16.3-16.13. De indhentede  

 tilladelser og erklæringer skal vedlægges udstykningsansøgningen til  

 Matrikeldirektoratet.
Såfremt tilladelsen eller dispensationen er ældre end 5  

 år, skal sagen forelægges på ny, jf. lovens § 64 a.
16.3. Når der udstykkes parceller i et område, der omfattes af  

 fredningsbestemmelser, jf. naturfredningslovens kap.
III, skal der foreligge  

 erklæring fra fredningsnævnet.
Det må fremgå af erklæringen, enten at  

 udstykningen og den tilsigtede anvendelse af parcellerne ikke er i strid med  

 fredningsbestemmelserne, eller at der er meddelt dispensation fra  

 bestemmelserne i fredningsafgørelsen, jf. lovens § 34 og 34 a.
Ansøgninger om  

 dispensation, der ikke er i strid med fredningens formål, tilstilles  

 fredningsnævnet.
Videregående afvigelser fra fredningsbestemmelser, herunder  

 ældre fredningskendelser og de før 1969-loven kendte fredningsoverenskomster,  

 behandles, jf. § 34 a, som egentlige fredningssager.
Sådanne afvigelser kan  

 kun foretages efter forslag fra en af de i § 13, stk. 1, nævnte myndigheder  

 m.v.
16.4. Når der for et område er udstedt foreløbigt forbud efter lovens §  

 11, eller der i medfør af lovens § 15, stk. 1, er sket bekendtgørelse om, at  

 der er rejst sag om fredning i et område, skal sager om udstykning i området  

 forelægges fredningsnævnet til erklæring.
Det må fremgå af erklæringen, at  

 udstykningen og den tilsigtede anvendelse af parcellerne ikke vil stride imod  

 de foreslåede fredningsbestemmelser, jf. § 16, stk. 1 og 2. Udstykninger,  

 hvor det udstykkede areal skal sammenlægges med en bestående  

 landbrugsejendom, skal dog ikke forelægges, hvis der ikke tilsigtes en ændret  

 anvendelse af restparcellen eller af bygninger på denne.
 16.5. Når der udstykkes parceller til dambrug, skal der foreligge  

 tilladelse fra amtsrådet (i hovedstadsområdet, Hovedstadsrådet), jf. lovens §  

 43, stk. 1.
Når der udstykkes parceller, hvis anvendelse forudsætter en ændring af  

 tilstanden af naturlige søer, hvis areal er større end 500 m2, samt af  

 gadekær e.l. offentligt tilgængelige småsøer i bymæssig bebyggelse, eller af  

 moser, hvis areal er større end 5000 m2, eller af det åbne forløb af  

 offentlige vandløb samt af private vandløb med en bundbredde på mindst 1.5 m,  

 skal der ligeledes foreligge tilladelse fra amtsrådet (i hovedstadsområdet,  

 Hovedstadsrådet), jf. lovens § 43, stk. 1 og 2, og den i henhold til § 43  

 udstedte bekendtgørelse nr. 521 af 2. november 1983 om godkendelse m.v. efter  

 naturfredningslovens §§ 43 og 45 af anlæg i forbindelse med visse vådområder  

 (vandløb, søer og moser). Beskyttelsen af vandløb kan være udvidet til også  

 at omfatte en række private vandløb med bundbredde under 1.5 m, jf. § 1, stk.  

 2, i nævnte bekendtgørelse.
Bestemmelserne gælder også, selv om der er tale  

 om udstykning i byzone eller sommerhusområde.
16.6. Når der udstykkes parceller, hvis anvendelse forudsætter, at der  

 foretages opdyrkning, tilplantning eller andre ændringer af heder, som udgør  

 over 5 ha i sammenhængende areal eller af strandenge og strandsumpe, som  

 udgør over 3 ha i sammenhængende areal, skal der foreligge tilladelse fra  

 amtsrådet (i hovedstadsområdet, Hovedstadsrådet), jf. lovens §§ 43 a og 43 b,  

 og den i henhold til disse paragraffer udstedte bekendtgørelse nr. 40 af 9.  

 februar 1984 om tilladelse m.v. efter naturfredningslovens kap.
V til  

 ændringer af heder, strandenge og strandsumpe.
Ved udstykning af arealer, der  

 den 1. januar 1984 lå i byzone eller sommerhusområde, skal der kun foreligge  

 tilladelse, hvis parcellerne er omfattet af naturfredningslovens § 46, stk.  

 1, om strandbeskyttelseslinien, og de skal opdyrkes eller lignende.
 16.7. Når der udstykkes parceller, der ligger mellem søterritoriet og den  

 i medfør af lovens § 46, stk. 1 og 3, fastsatte strandbeskyttelseslinie, skal  

 der foreligge tilladelse fra fredningsnævnet, jf. § 46, stk. 6. Dette gælder  

 dog ikke tilfælde, der falder ind under undtagelserne i § 46, stk. 4 og 7.  

 Sager, hvor der fra en ejendom udstykkes en særskilt beliggende lod eller et  

 særskilt beliggende matr.nr., skal heller ikke forelægges, hvis der ikke skal  

 foretages noget på det udstykkede areal, der kræver godkendelse efter  

 bestemmelserne i § 46, stk. 1, nr. 1 og 2.
16.8. Når der udstykkes parceller inden for skovbyggelinien, jf. § 47,  

 stk. 1, og det er ejerens eller parcelkøberens hensigt at placere bygninger,  

 skure, campingvogne o.l. inden for byggelinien, skal der foreligge tilladelse  

 fra fredningsnævnet.
Forelæggelse skal dog ikke ske i tilfælde, der falder  

 ind under undtagelserne i lovens § 47, stk. 2 eller 4.
 16.9. Når der udstykkes parceller inden for beskyttelseslinierne omkring  

 søer (med vandflade på mindst 3 ha) eller langs offentlige vandløb (med  

 bundbredde efter vandløbsregulativet på mindst 2 m), skal der foreligge  

 tilladelse fra fredningsnævnet, jf. § 47 a, stk. 1. Dette gælder dog kun,  

 hvis det er ejerens eller parcelkøberens hensigt inden for beskyttelseslinien  

 at placere bygninger, skure, campingvogne o.l. eller foretage beplantning  

 eller andre af de foranstaltninger, der er nævnt i § 47 a, stk. 1.  

 Forelæggelse skal ikke ske i tilfælde, der falder ind under undtagelserne i §  

 47 a, stk. 2, nr. 4, og stk. 3. De i 16.4 omtalte landbrugsudstykninger skal  

 heller ikke forelægges.
 16.10. Når der udstykkes parceller inden for beskyttelseslinierne omkring  

 kirker, der ligger i det åbne land, og det er hensigten, at der på  

 parcellerne skal placeres bygninger med en højde, der overstiger 8,5 m  

 (f.eks. siloer på landbrugsejendomme), skal der foreligge tilladelse fra  

 fredningsnævnet, jf. § 47b.
 16.11. Når der ved udstykning m.v. sker deling af det areal, hvorpå et  

 jordfast fortidsminde ligger, skal der foreligge tilladelse fra  

 Fredningsstyrelsen og fredningsnævnet, jf. § 48, stk. 1. Bestemmelsen  

 omfatter gravhøje, stengrave, voldsteder, forsvarsanlæg, ruiner og broanlæg,  

 der enten er synlige i terrænet, eller hvorom der er foretaget tinglysning  

 efter lovens § 52. Endvidere omfatter bestemmelsen andre fortidsminder, såsom  

 møllekanaler og dæmninger, stenvolde, stenrækker, kanaler, anlæg ved og i  

 søer, åer og helligkilder m.v., såfremt der er foretaget tinglysning efter §  

 52.
16.12. Når der udstykkes parceller, der helt eller delvis ligger inden for  

 en afstand af 100 m fra de jordfaste fortidsminder, der er nævnt i 16.10,  

 skal der foreligge erklæring fra fredningsnævnet, jf. § 53, stk. 1. Det samme  

 gælder, hvis parcellerne helt eller delvis ligger inden for 100 m fra  

 bavtastene, helleristnings- og andre kultstene samt runestene.
De i 16.4  

 omtalte landbrugsudstykninger skal ikke forelægges.
 16.13. Når der uden for byer og bymæssige bebyggelser udstykkes parceller  

 med henblik på opførelse af bygninger, der kun indeholder udstillings- eller  

 demonstrationslokaler, skal der foreligge tilladelse fra fredningsnævnet, jf.  

 § 57.
17. Sandflugtsloven 17.1. Ved udstykning i kommuner, der grænser til Skagerak og Vesterhavet i  

 Nordjyllands, Viborg, Ringkøbing og Ribe amter, samt på øen Rømø, skal  

 landinspektøren afgive erklæring om udstykningen i forhold til bestemmelserne  

 i sandflugtsloven sammenholdt med udstykningslovens § 2. Erklæringen afgives  

 på samme skema som erklæringen vedrørende naturfredningsloven, jf. 16.1.
 17.2. Når der sker udstykning til bebyggelse o.l. af arealer, der er  

 fredet i henhold til sandflugtsloven, skal der foreligge dispensation fra  

 klitmyndighederne, jf. lovens § 5. Bebyggelser m.v. som nævnt i § 5, stk. 3,  

 er undtaget fra bestemmelsen.
17.3. Hvis der i forbindelse med udstykning anlægges eller udlægges  

 adgangsvej over fredede arealer, jf. § 6, stk. 5, skal klitmyndighedernes  

 tilladelse ligeledes foreligge.
Eksisterende veje over fredede arealer må  

 ikke tjene som adgangsveje for parceller, der fremkommer ved udstykning, hvis  

 vejene ikke er godkendt af sandflugtskommissionen, jf. § 22, stk. 7, i  

 bekendtgørelse nr. 271 af 19. juni 1979 om sandflugtens bekæmpelse.
 17.4. Tilladelser efter 17.2 og 17.3 skal vedlægges udstykningsansøgningen  

 til Matrikeldirektoratet.
18. Ophævelsesbestemmelser Dette cirkulære træder i stedet for Landbrugsministeriets cirkulære af 24.  

 september 1980 om udstykningskontrol, som ændret ved cirkulære af 16.  

 november 1984.
Det hidtil anvendte grønne skema og naturfredningsskemaet kan fortsat  

 benyttes.
Ved genoptryk af skemaerne vil henvisningerne m.v. blive ajourført.
