 § 1.  Tilsynsassistenten skal ved udøvelsen af  

 tilsynsarbejdet rette sig efter de bestemmelser, som er udstedt af  

 Veterinærdirektoratet eller Landbrugsministeriet herom, og efter vedkommende  

 veterinærinspektørs og embedsdyrlæges anvisninger, jfr. cirkulære om  

 tilsynsassistenternes arbejdsopgaver.
Stk. 2.  Tilsynsassistenten skal normalt være til stede  

 i virksomhedens normale arbejdstid, samt når der er behov herfor, udenfor den  

 normale arbejdstid.
Er der ikke samme arbejdstid i alle virksomhedens  

 afdelinger, fastlægges tilsynsassistentens arbejdstid af embedsdyrlægen under  

 hensyntagen til kontrolopgaverne.
§ 2.  Tilsynsassistentens arbejde omfatter  

 besigtigelse af fersk kød og kødvarer, krydderier, tilsætningsstoffer,  

 rengørings- og desinfektionsmidler m.m., der ankommer til virksomheden, samt  

 besigtigelse af varer, der udgår fra virksomheden.
Der skal føres kontrol med  

 varernes emballering og mærkning, deres friskheds- og renlighedstilstand, og  

 behandling og opbevaring på virksomheden.
Tilsynet omfatter tillige  

 virksomhedens renholdelse og vedligeholdelse samt kontrol med  

 transportmidler, der kører til og fra virksomheden.
 Stk. 2.  Tilsynsassistenten må ikke give sig af med den  

 egentlige veterinære undersøgelse og bedømmelse af slagtedyr samt af det ved  

 slagtningen fremkomne kød og slagteaffald.
Stk. 3.  Tilsynsassistenten arbejder under  

 embedsdyrlægens tilsyn og ansvar og skal, hvis der findes uregelmæssigheder  

 på virksomheden, i almindelighed - medmindre der er tale om forhold, som  

 rettes på stedet - rette henvendelse herom til dyrlægen.
Hvis dyrlægen ikke  

 træffes, skal der rettes henvendelse til vedkommende veterinærinspektør, og  

 embedsdyrlægen skal i så fald underrettes herom snarest muligt.
 Stk. 4.  Hvis en tilsynsassistent skønner, at der på et  

 slagteri eller under transport til slagteriet foregår uforsvarlig behandling  

 af dyr, skal dyrlægen straks underrettes derom.
 § 3.  Tilsynsassistenten skal under sit arbejde være  

 iført reglementeret påklædning og overholde de hygiejniske forskrifter, som  

 er gældende for virksomheden, samt de regler for god orden der i øvrigt måtte  

 gælde på virksomheden.
 Stk. 2.  Tilsynsassistentens løn og øvrige  

 ansættelsesvilkår fastsættes ved overenskomst mellem staten og  

 tilsynsassistenternes organisation.
Stk. 3.  Det er tilsynsassistenten forbudt at modtage  

 løn (herunder eventuelle sportler og overarbejdsbetaling) direkte fra  

 virksomheden.
Gratiale må ikke modtages fra virksomheden, medmindre  

 Veterinærdirektoratets tilladelse er indhentet.
 § 4.  Denne instruks træder i kraft den 12. maj 1987.
Stk. 2.  Instruks af 24. marts 1975 for  

 tilsynsassistenter ved de til eksport af kød, slagteaffald eller kødvarer autoriserede virksomheder ophæves.
