INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Pension § 4.  Tillæg § 5.  Normal arbejdstid § 6.  Deltid § 7.  Overarbejde § 8.  Rådighedsvagt § 9.  Ikrafttræden og opsigelse GENERELLE BEMÆRKNINGER Finansministeriet og Ledernes Hovedorganisation har den 5. november 1992  

 indgået medfølgende organisationsaftale for værkstedsfunktionærer ved  

 Forskningscenter Risø.
 Organisationsaftalen udgør sammen med StK-fællesoverenskomsten af 24.  

 april 1991 (* 2) det samlede overenskomstgrundlag.
 Der henvises til Finansministeriets cirkulære af 18. april 1991 om  

 lokalløn og chefløn med tilhørende vejledning.
 Den hidtidige overenskomst af 18. december 1989 for værkstedsfunktionærer  

 (cirk. af 29. dec. 1989, APD.nr. 128/89) ophæves hermed.
Finansministeriet Administrations- og Personaledepartementet Den 14. december 1992 P.M.V.
 E.B.
Inga Mørkegaard ORGANISATIONSAFTALE FOR VÆRKSTEDSFUNKTIONÆRER VED FORSKNINGSCENTER RISØ Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Organisationsaftalen omfatter værkstedsfunktionærer, der som værkførere og  

 forvaltere ansættes ved Forskningscenter Risø.
§ 2.  Løn Værkførere aflønnes svarende til nedennævnte skalatrin (stedtillægssats  

 IV), der alle er 2-årige.
§ 3.  Pension Som bidrag til værkstedsfunktionærens pensionering betaler  

 Forskningscenter Risø 7 pct. af den i § 2, stk. 1, nævnte pensionsgivende  

 løn.
Endvidere tilbageholder Forskningscenter Risø i værkstedsfunktionærens  

 løn et beløb på 7 pct. af samme løn.
Pensionsbidragene, der indbetales til en  

 under forsikringsrådets tilsyn stående pensionskasse eller forsikringsmæssig  

 pensionsordning, anvendes til at sikre den ansatte en løbende livsvarig  

 alderspension eller invalidepension samt efter den pågældendes død den  

 eventuelle efterladte ægtefælle en løbende livsvarig ægtefællepension.  

 Endvidere skal pensionsbidragene anvendes til efter den ansattes pensionering  

 eller død at sikre eventuelle børn hver en løbende børnepension.
 Ledernes Hovedorganisation anviser, hvilken pensionskasse eller hvilket  

 selskab bidragene skal indbetales til.
Stk. 2. Kan en værkstedsfunktionær, der ansættes efter nærværende  

 overenskomst, ikke opnå en under hensyn til sin alder tilfredsstillende  

 pensionsordning, kan der træffes aftale om tilbageholdelse af et  

 ekstraordinært pensionsbidrag over en nærmere fastsat periode.
Dette  

 ekstraordinære bidrag indbetales i overensstemmelse med reglerne i stk. 1.
 Stk. 3. Der tilkommer ud over nævnte pensionsbidrag ikke  

 værkstedsfunktionæren nogen ret til pension eller understøttelse fra staten  

 på grundlag af ansættelsesforholdet.
§ 4.  Tillæg Til ansatte på sluttrin ydes et tillæg på 1.222,52 kr. i årligt grundbeløb  

 (okt. 1984-niveau).
 Stk. 2. Tillæg ydet i henhold til § 4, stk. 1, på sluttrin ydes både til  

 ansatte efter § 2 A og B.
Tillæggene reguleres som tjenestemændenes særlige tillæg.
Tillægene er  

 betinget af, at der på overenskomstområdet afsættes puljemidler hertil, jf.  

 Finansministeriets cirkulære om lokalløn.
 Arbejdstid mv.
§ 5.  Normal arbejdstid Arbejdstiden er 37 timer ugentlig.
 Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
 Stk. 3. Indføres en opsparingsordning, udløser arbejde op til 40 timer  

 den enkelte uge ikke krav på godtgørelse (betaling eller afspadsering) for  

 overarbejde.
 Stk. 4. Frihed opspares under fravær på grund af sygdom, men ikke under  

 ferie.
§ 6.  Deltid Deltidsansættelse med forholdsmæssig løn vil kunne finde sted efter aftale  

 mellem overenskomstens parter.
§ 7.  Overarbejde Overarbejde bør så vidt muligt undgås.
Såfremt overarbejde alligevel  

 forekommer, bør det fortrinsvis afspadseres.
 Stk. 2. Såfremt afspadsering undtagelsesvis ikke finder sted, ydes der  

 overtidsbetaling med 1/1924 af årslønnen med tillæg af 50 pct.
 Stk. 3. Ved afspadsering ydes fritid af samme varighed som det præsterede  

 overarbejde med tillæg i fritid svarende til den i stk. 2 nævnte procentsats.
§ 8.  Rådighedsvagt Værkstedsfunktionærer, ansat i henhold til overenskomsten mellem  

 Finansministeriet og Foreningen af Værkstedsfunktionærer i Jernindustrien,  

 kan som tjenestepligt pålægges at deltage i den ved Forskningscenter Risø's  

 portvagtledelse, brandslukningsledelse og teknisk rådighedstjeneste  

 etablerede rådighedsvagt efter retningslinier, der fastsættes af Risø's  

 ledelse.
 Stk. 2. Rådighedsvagten, der dækker samtlige timer uden for normal  

 arbejdstid, indebærer, at medarbejderen har pligt til at møde på opkald  

 således:
 Stk. 3. Aftalen følger i øvrigt den mellem Finansministeriet og Dansk  

 Metalarbejderforbund m.fl. indgåede aftale af 18.januar 1988 om etablering og  

 betaling af rådighedstjeneste i hjemmet samt tilkald uden forbindelse med den  

 normale arbejdstid i Københavnsområdet og provinsen.
§ 9.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts - dog tidligst 31.  

 marts 1993.
København, den 5. november 1992 Ledernes Finansministeriet Hovedorganisation P.M.V.
 E.B.
