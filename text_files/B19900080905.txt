 I medfør af § 72 i lov om rettens pleje, jf. lovbekendtgørelse nr. 748 af  

 1. december 1989, fastsættes:
 § 1.  Udtagelse af personer til grundlisten sker efter  

 reglerne i retsplejelovens kapitel 6 og 7, der er optaget som bilag til denne  

 bekendtgørelse, og efter reglerne i denne bekendtgørelse.
 § 2.  Medlemmer i og formand for et grundlisteudvalg,  

 jf. retsplejelovens § 72, udpeges efter reglerne om valg til udvalg m.v. i  

 lov om kommunernes styrelse.
§ 3.  Til grundlisten udtages 1 person for hvert fulde  

 antal af 300 indbyggere.
Antallet af indbyggere opgøres efter det tabelværk  

 om befolkningen i kommunerne, som Danmarks Statistik senest har  

 offentliggjort forud for udtagelsen.
 Stk. 2.  I København udtages 1.800 personer til  

 grundlisten.
§ 4.  Personer, der udtages, skal udgøre et alsidigt  

 sammensat udsnit af befolkningen.
Der skal tilstræbes en ligelig  

 repræsentation af de forskellige aldersklasser og af mænd og kvinder.
 Stk. 2.  Et medlem af grundlisteudvalget kan kræve, at  

 udtagelsen foretages efter reglerne om valg til udvalg m.v. i lov om  

 kommunernes styrelse.
§ 5.  De personer, der er udtaget af  

 grundlisteudvalget, opføres af folkeregistret på en liste, der udfærdiges i 2  

 eksemplarer.
Listen skal indeholde oplysning om fulde navn, personnummer og  

 postadresse, herunder postnummer.
 Stk. 2.  Det ene eksemplar af listen underskrives af  

 samtlige medlemmer af grundlisteudvalget.
 Stk. 3.  De 2 eksemplarer af listen sendes til  

 præsidenten for vedkommende landsret inden 1. april.
 § 6.  Udtagelsen finder sted hvert 4. år senest i  

 begyndelsen af marts, første gang i 1991 for perioden 1. januar 1992 til 31.  

 december 1995.
 § 7.  Bekendtgørelsen træder i kraft den 1. januar  

 1991.
 Stk. 2.  Bekendtgørelse nr. 42 af 13. februar 1979 om  

 udtagelse til nævninge- og domsmandsgrundlisten og cirkulære nr. 46 af 10.  

 marts 1980 om grundlister og nævninge- og domsmandslister ophæves.
