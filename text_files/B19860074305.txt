 I henhold til §§ 1 og 50 i lov om beskatningen af pensionsordninger m.v.  

 og §§ 8 B, 8 E, 8 F og 8 H i skattekontrolloven bestemmes følgende:
DE PENSIONSBERETTIGEDE § 1.  Personer, som opretter en pensions- eller  

 opsparingsordning, der er omfattet af afsnit I i pensionsbeskatningsloven,  

 skal ved ordningens oprettelse til pensions- eller pengeinstituttet give  

 oplysning om navn, adresse og personregisternummer (CPR-nr.) samt godtgøre  

 rigtigheden af de afgivne oplysninger. Ændringer i oplysningerne skal  

 meddeles pensions- eller pengeinstituttet inden 1 måned efter, at ændringerne  

 har fundet sted.
 Stk. 2.  Reglerne i stk. 1 finder tilsvarende anvendelse  

 på personer, som opretter en livsforsikring, der er omfattet af  

 indberetningspligten i § 15.
 § 2.  Selskaber eller foreninger m.v., som opretter en  

 livsforsikring, der er omfattet af indberetningspligten i § 15, skal ved  

 ordningens oprettelse give følgende oplysninger til forsikringsselskabet:
 Stk. 2.  Ændringer i de efter stk. 1 afgivne oplysninger  

 skal meddeles inden 1 måned efter, at ændringerne har fundet sted.
 Stk. 3.  Selskabet eller foreningen, der opretter en  

 livsforsikring som nævnt i stk. 1, skal godtgøre rigtigheden af de efter stk.  

 1 og 2 afgivne oplysninger.
 PENSIONSORDNINGERNES BETEGNELSE M.V.
FORSIKRINGSSELSKABER § 3.  Ved oprettelse af livsforsikringer og  

 invalideforsikringer med løbende udbetalinger og sumudbetalinger skal  

 forsikringsselskabet tydeligt anføre i forsikringspolicen, hvilken  

 beskatningsform forsikringen efter pensionsbeskatningsloven er undergivet.  

 Angivelsen foretages med den eller de af følgende betegnelser, som svarer til  

 forsikringsaftalens indhold:
 Stk. 2.  Hvis en livsforsikring ikke opfylder samtlige  

 betingelser, som er fastsat i pensionsbeskatningslovens kapitel 1, skal den  

 under stk. 1, nr. 5, nævnte betegnelse anføres, når forsikringsaftalen har  

 følgende indhold:
 Stk. 3.  Hvis en forsikring, der er omfattet af  

 pensionsbeskatningsloven, ikke opfylder samtlige betingelser, som er fastsat  

 i lovens kapitel 1, og ikke er omfattet af stk. 2, skal den under stk. 1, nr.  

 6, nævnte betegnelse anføres.
 Stk. 4.  Forsikringer, der er valgt henført til  

 beskatning efter pensionsbeskatningslovens § 50, skal betegnes som nævnt i  

 stk. 1, nr. 5.
Stk. 5.  Hvis en forsikring efter de tidligere gældende  

 regler ikke er betegnet som nævnt i stk. 1, skal de nævnte betegnelser  

 anføres i forbindelse med en ændring af policen.
Dette kan ske ved  

 omskrivning af policen, ved påtegning på den oprindelige police eller ved  

 tillæg til denne.
 Stk. 6.  Reglerne i stk. 5 gælder tilsvarende, såfremt  

 ejeren af en før 1. januar 1972 oprettet forsikring, der hidtil er beskattet  

 efter pensionsbeskatningslovens § 50, over for selskabet fremsætter erklæring  

 om ændret beskatningsform, jfr. § 4, stk. 2, i lov nr. 527 af 11. december  

 1985.
 Stk. 7.  Forsikringer, der opfylder betingelserne i  

 pensionsbeskatningslovens kapitel 1, og som giver ret til både livsbetingede  

 og garanterede ydelser, betegnes som anført under stk. 1, nr. 1, hvis præmien  

 for garantien ikke overstiger 10 pct. af præmien for den samlede forsikring.  

 I modsat fald betegnes de som anført under stk. 1, nr. 1 og nr. 2.
 Stk. 8.  Forsikringer, der er betegnet som anført under  

 stk. 1, nr. 3, 5 eller 6, skal tillige betegnes som anført under nr. 1, hvis  

 der til forsikringen er knyttet en invaliderente.
Stk. 9.  Forsikringer med tilknyttet indekskontrakt,  

 jfr. lov om pristalsreguleret alderdomsforsikring og alderdomsopsparing,  

 betegnes som anført under stk. 1, nr. 4, hvis årspræmien ikke overstiger det  

 grundbeløb, der beregnes efter indekskontrakten.
I modsat fald skal  

 betegnelsen som anført under stk. 1, nr. 1, nr. 2 eller nr. 5, tillige  

 angives.
 § 4.  Hvis en forsikring består af flere grundformer,  

 hvoraf en del hører under § 3, stk. 1, nr. 1-4, medens andre hører under nr.  

 5 eller nr. 6, skal det angives i policen, hvor stor en del af den samlede  

 årspræmie, der falder på de grundformer, der omfattes af henholdsvis nr. 5 og  

 nr. 6. Påtegning på allerede oprettede policer kan ske ved policetillæg.
Stk. 2.  Omkostningstillæg på forsikringen skal, i det  

 omfang det ikke allerede indgår i præmien for den enkelte grundform, fordeles  

 på de enkelte grundformer i forhold til præmierne for disse.
Er der aftalt  

 præmiefritagelse i tilfælde af, at forsikringstageren bliver erhvervsudygtig  

 eller uarbejdsdygtig, skal den del af præmien, som medgår til dækning af  

 eventuel præmiefritagelse, henføres til de grundformer, hvori  

 præmiefritagelse indgår.
§ 5.  En livsforsikring, der omfattes af lovens § 50,  

 stk. 1, nr. 1, og som er oprettet i henhold til en skriftlig begæring, der er  

 fremsat før den 22. oktober 1985, kan i tilfælde af separation eller  

 skilsmisse overdrages eller opdeles, uden at dette i forhold til lovens § 50,  

 stk. 3, anses som oprettelse af en ny forsikring, såfremt overdragelsen eller  

 opdelingen finder sted som led i fordelingen af formuen i forbindelse med  

 separationen eller skilsmissen.
Det er dog en betingelse, at overdragelsen  

 eller opdelingen ikke medfører en forøgelse af den samlede årlige  

 opsparingspræmie.
 § 6.  Når en livsforsikring eller invaliderente  

 ændres, skal policebetegnelsen (litra og nummer) ændres, og den nye  

 policebetegnelse skal anvendes på kvitteringer, der udstedes efter ændringen.
§ 7.  Det skal anføres i policen, om en forsikring,  

 der omfattes af pensionsbeskatningslovens afsnit I, er led i en  

 pensionsordning mellem en arbejdsgiver og en arbejdstager, eller om den er  

 oprettet uden for et ansættelsesforhold.
Det skal anføres, såfremt ordningen  

 ændres fra at være en ordning i et ansættelsesforhold til at være en ordning  

 uden for et ansættelsesforhold eller omvendt.
Påtegning på allerede oprettede  

 policer kan ske ved policetillæg.
 § 8.  Hvis en før indkomståret 1987 oprettet  

 kapitalforsikring har været omfattet af pensionsbeskatningslovens § 50, stk.  

 1, nr. 1, anses den uden tilkendegivelse fra forsikringstageren for fortsat  

 at høre under beskatningsreglerne i lovens § 50. Dette gælder, uanset om  

 forsikringen fra og med indkomståret 1987 vil opfylde betingelserne for at  

 blive beskattet som kapitalforsikring i pensionsøjemed, jfr. lovens § 10.  

 Ejeren af forsikringen kan dog vælge forsikringen henført til beskatning  

 efter lovens afsnit I efter tilsvarende regler, som gælder for ordninger, der  

 før 22. oktober 1985 er valgt beskattet efter lovens § 50, jfr. § 4, stk. 2,  

 i lov nr. 527 af 11. december 1985. § 23 finder tilsvarende anvendelse.
PENSIONSKASSER, PENSIONSFONDE OG LIGNENDE SOM FORVALTER PENSIONSORDNINGER  

 MED LØBENDE LIVSBETINGEDE UDBETALINGER § 9.  Ved oprettelse af pensionskasser, der omfattes  

 af pensionsbeskatningslovens § 2, nr. 4, jfr. § 3, og af pensionsfonde og  

 lignende, der godkendes efter lovens § 6, skal det tydeligt anføres i  

 vedtægterne, at pensionsbidrag m.v. og ydelserne til medlemmerne er omfattet  

 af reglerne om pensionsordninger med løbende udbetalinger, jfr.  

 pensionsbeskatningslovens afsnit I.
§ 10.  Det skal anføres ved registreringen af  

 medlemmerne i pensionskasser, pensionsfonde og lignende, om pensionsordningen  

 er led i en pensionsordning mellem en arbejdsgiver og en arbejdstager, eller  

 om den er oprettet uden for et ansættelsesforhold.
Samme oplysning skal  

 påføres allerede oprettede ordninger.
Det skal anføres, såfremt ordningen  

 ændres fra at være en ordning i et ansættelsesforhold til at være en ordning  

 uden for et ansættelsesforhold eller omvendt.
BANKER, SPAREKASSER, ANDELSKASSER OG KAPITALPENSIONSFONDE § 11.  Ved oprettelse af opsparingsordninger, der  

 skattemæssigt skal behandles efter reglerne i pensionsbeskatningsloven, skal  

 banker, sparekasser, andelskasser og kapitalpensionsfonde i aftaledokumentet  

 og på eventuelle kontrabøger, depotbeviser samt på kontoudskrifter o.lign.  

 tydeligt anføre, hvilken beskatningsform opsparingen er undergivet.  

 Angivelsen foretages med den af følgende betegnelser, som svarer til aftalens  

 indhold:
 Stk. 2.  Betegnelser som nævnt i stk. 1, nr. 1-6, må  

 ikke anføres på kontoudskrifter, kontrabøger eller andre dokumenter  

 vedrørende opsparing eller indlån, der ikke opfylder betingelserne for  

 beskatning efter pensionsbeskatningslovens afsnit I eller denne lovs § 51.
 Stk. 3.  Aftales der ændringer i en før 1. januar 1972  

 oprettet kapitalpensionsordning, der skattemæssigt skal behandles efter  

 reglerne for opsparing i pensionsøjemed, skal pengeinstituttet i forbindelse  

 med ændringen anføre den i stk. 1, nr. 2, nævnte betegnelse ved påtegning på  

 det oprindelige aftaledokument, kontrabog, depotbevis m.v. eller ved  

 omskrivning eller tillæg til disse.
 § 12.  Omfatter pensionsordningen flere af de i § 11,  

 stk. 1, nr. 2-3, nævnte opsparingsformer, skal hver af de pågældende  

 betegnelser anføres i aftaledokumentet.
§ 13.  Det skal anføres i aftaledokumentet og på  

 eventuelle kontrabøger, depotbeviser samt på kontoudskrifter o.lign., om en  

 opsparingsordning som nævnt i § 11, stk. 1, nr. 1-3, er led i en  

 pensionsordning mellem en arbejdsgiver og en arbejdstager, eller om den er  

 oprettet uden for et ansættelsesforhold.
Dette gælder også allerede oprettede  

 ordninger.
Det skal anføres, såfremt ordningen ændres fra at være en ordning  

 i et ansættelsesforhold til at være en ordning uden for et ansættelsesforhold  

 eller omvendt.
OPLYSNINGER TIL SKATTEMYNDIGHEDERNE FORSIKRINGSSELSKABER § 14.  Er en pensionsordning, der omfattes af  

 pensionsbeskatningslovens afsnit I, ikke led i en pensionsordning mellem en  

 arbejdsgiver og en arbejdstager, skal forsikringsselskabet senest den 1.  

 februar til statsskattedirektoratet indberette samtlige præmier og bidrag,  

 som forfaldt i det forudgående kalenderår vedrørende den pågældende ordning.  

 Omfatter ordningen flere af de i § 3, stk. 1, nr. 1-4, nævnte  

 forsikringsformer, skal indberetning efter stk. 2 foretages for hver form.
 Stk. 2.  Indberetningen skal omfatte oplysning om:
 § 15.  Forsikringsselskaber skal senest den 1. februar  

 til statsskattedirektoratet indberette samtlige præmier og bidrag, som  

 forfaldt i det forudgående kalenderår vedrørende livsforsikringer og dele af  

 forsikringer, der henhører under § 3, stk. 1, nr. 6.
 Stk. 2.  Fritaget for indberetning efter stk. 1 er  

 gruppelivsforsikringer, der alene kommer til udbetaling i tilfælde af den  

 forsikredes død, hvis det årlige bidrag for den enkelte deltager ikke  

 overstiger 100 kr.
 § 16.  Indberetningen efter § 15 skal for hver  

 livsforsikring, hvor ejeren (forsikringstageren) er en person, omfatte  

 oplysning om:
 Stk. 2.  Indberetningen skal for hver livsforsikring,  

 hvor ejeren (forsikringstageren) er et selskab eller en forening m.v.,  

 omfatte oplysning om:
§ 17.  Forsikringsselskaber har pligt til uden  

 opfordring at give meddelelse om udbetalinger og om kapitalværdistigninger  

 inden for et kalenderår, som er indkomstskattepligtige for modtagerne i  

 medfør af pensionsbeskatningslovens § 24, § 49, stk. 2, og § 53 i det omfang,  

 indberetningspligt ikke er foreskrevet i skattekontrollovens § 7, stk. 1,  

 litra c.
Der skal endvidere uden opfordring gives meddelelse om  

 tilbagebetaling af præmier til forsikringer, der omfattes af  

 pensionsbeskatningslovens §§ 2, 5 og 7-11, i tilfælde hvor tilbagebetalingen  

 skyldes præmiefritagelse.
Stk. 2.  Meddelelsen sendes senest 1. februar efter  

 kalenderårets udløb til skatteforvaltningen i den kommune, hvor  

 forsikringsselskabet har hjemsted.
Meddelelelsen skal indeholde følgende  

 oplysninger:
PENSIONSKASSER, PENSIONSFONDE OG LIGNENDE SOM FORVALTER PENSIONSORDNINGER  

 MED LØBENDE LIVSBETINGEDE UDBETALINGER § 18.  Pensionskasser m.v. skal senest den 1. februar  

 til statsskattedirektoratet indberette samtlige forfaldne bidrag, som et  

 medlem i det forudgående kaldenderår uafhængigt af en arbejdsgiver har  

 indgået aftale med pensionskassen om at indbetale til en pensionsordning, der  

 omfattes af pensionsbeskatningslovens afsnit I.
 Stk. 2.  Indberetningen skal omfatte oplysninger om:
BANKER, SPAREKASSER, ANDELSKASSER OG KAPITALPENSIONSFONDE § 19.  Er en pensionsordning, der omfattes af  

 pensionsbeskatningslovens afsnit I, ikke led i en pensionsordning mellem en  

 arbejdsgiver og en arbejdstager, skal pengeinstituttet senest den 1. februar  

 til statsskattedirektoratet indberette samtlige bidrag, som blev indbetalt i  

 det forudgående kalenderår vedrørende den pågældende ordning.
 Stk. 2.  Indberetningen skal omfatte oplysninger om:
 § 20.  Når indbetalingerne på en indekskontrakt ikke  

 er foretaget inden udløbet af den i lov om pristalsreguleret  

 alderdomsforsikring og alderdomsopsparing fastsatte respittid, skal  

 pengeinstituttet uden opfordring give meddelelse herom til  

 skatteforvaltningen i den kommune, hvor pengeinstituttet har hjemsted.  

 Meddelelsen skal indeholde følgende oplysninger:
 § 21.  Der skal ikke foretages indberetning af  

 overførsel efter lovens §§ 41-43 fra en ordning til en anden bestående eller  

 nyoprettet ordning.
 Stk. 2.  Ved overførsel efter stk. 1 skal det afgivende  

 pensions- eller pengeinstitut give det modtagende pensions- eller  

 pengeinstitut meddelelse om, at overførslen er foretaget efter  

 pensionsbeskatningslovens §§ 41-43.
 § 22.  Er en pensionsordning med løbende udbetalinger,  

 en rateforsikring eller en rateopsparing i pensionsøjemed ikke led i en  

 pensionsordning mellem en arbejdsgiver og en arbejdstager, skal pensions-  

 eller pengeinstituttet sammen med oplysningerne i §§ 14, 18 eller 19 give  

 statsskattedirektoratet følgende oplysninger vedrørende den enkelte ordning i  

 det forudgående kalenderår:
 Stk. 2.  Oplysningerne efter stk. 1, nr. 1, 2 og 6, skal  

 for hele indbetalingsperioden gives hvert år.
 Stk. 3.  Statsskattedirektoratet fastsætter koder for  

 indberetninger efter stk. 1.
 § 23.  Forsikringsselskaber samt pensionskasser og  

 -fonde som nævnt i § 9 har pligt til uden opfordring at give meddelelse om  

 erklæringer inden for et kalenderår fra de forsikrede eller medlemmerne om  

 ophævelse af en før den 22. oktober 1985 truffet aftale om beskatning efter  

 pensionsbeskatningslovens § 50 vedrørende pensionsordninger, der omfattes af  

 lovens af afsnit I.
Stk. 2.  Meddelelsen sendes senest 1. februar efter  

 kaldenderårets udløb til skatteforvaltningen i den kommune, hvor  

 forsikringsselskabet eller pensionskassen har hjemsted.
Meddelelsen skal  

 indeholde følgende oplysninger:
§ 24.  Pensions- og pengeinstitutternes indberetninger  

 skal indgives på edb-medium.
Vilkårene herfor fastsættes af  

 statsskattedirektoratet.
Oplysningerne kan dog i stedet indgives på særlige  

 skemaer, der udarbejdes af statsskattedirektoratet.
§ 25.  Hvis en person ikke har personregisternummer  

 eller ikke efter § 1 har pligt til at oplyse personregisternummer, skal  

 pensions- og pengeinstitutter ved indberetning efter kapitel 3 oplyse navn og  

 adresse for den pågældende.
Er pensions- eller pengeinstituttet i besiddelse  

 af personregisternummeret, kan dette dog oplyses i stedet.
UNDERRETNING AF DE PENSIONSBERETTIGEDE § 26.  Pensions- og pengeinstitutter, der skal  

 foretage indberetning til statsskattedirektoratet af præmier, bidrag og  

 indskud efter reglerne i §§ 14, 15, 18 og 19, skal underrette de  

 pensionsberettigede om størrelsen af de indberettede beløb.
Underretningen  

 skal ske senest den 1. februar i året efter det kalenderår, oplysningerne  

 vedrører.
ARBEJDSGIVERNE OG DE PENSIONSBERETTIGEDE § 27.  Enhver arbejdsgiver skal i forbindelse med de  

 almindelige lønoplysninger oplyse størrelsen af de beløb, som arbejdsgiveren  

 i kalenderåret har indbetalt for arbejdstageren til en kapitalforsikring  

 eller opsparing i pensionsøjemed, jfr. lovens §§ 10, 11, 12 og 13.
§ 28.  Erklæringer efter pensionsbeskatningslovens §  

 1, stk. 2, om valg af beskatning efter lovens § 50 af personer, der ikke er  

 fuldt skattepligtige her til landet, skal afgives skriftligt til  

 forsikringsselskabet eller pensionskassen med oplysning om, hvorvidt det  

 beløb, der ønskes overført, indbetales af den pågældendes arbejdsgiver.
Er  

 dette tilfældet, skal arbejdsgiveren give erklæringen påtegning om at være  

 bekendt med dens afgivelse.
STRAFFEBESTEMMELSE § 29.  Overtrædelse af bestemmelserne i denne  

 bekendtgørelse straffes med bøde, medmindre loven hjemler anden straf.
IKRAFTTRÆDELSESBESTEMMELSER § 30.  Denne bekendtgørelse træder i kraft dagen efter  

 bekendtgørelsen i Lovtidende.
 Stk. 2.  Indberetning af indbetalinger til  

 kapitalforsikring og opsparing i pensionsøjemed efter §§ 14, 18 og 19 skal  

 første gang ske senest den 1. februar 1988. Indberetning efter §§ 14, 18 og  

 19 af indbetalinger til de øvrige pensionsordninger, der omfattes af  

 pensionsbeskatningslovens afsnit I, skal første gang ske senest den 1.  

 februar 1989.
 Stk. 3.  Indtil den 1. januar 1987 kan  

 forsikringsselskaber vælge at betegne forsikringer som nævnt i § 3, stk. 1,  

 nr. 6, med den betegnelse, der er nævnt i § 3, stk. 1, nr. 5. Reglerne for  

 ordninger, der skal betegnes efter § 3, stk. 1, nr. 6, gælder for de nævnte  

 ordninger, selv om forsikringsselskabet har valgt at benytte betegnelsen i  

 nr. 5.
 Stk. 4.  §§ 7, 10 og 13 har virkning fra og med den 1.  

 januar 1987.
 Stk. 5.  Indberetning efter § 17 om  

 kapitalværdistigninger efter lovens § 53 skal dog først indgives senest den  

 1. februar 1989 i tilfælde, hvor forsikringsbegivenheden for den pågældende  

 forsikring er indtrådt før bekendtgørelsens ikrafttræden.
 Stk. 6.  §§ 1-16 og 24-25 i bekendtgørelse nr. 39 af 7.  

 februar 1984 og bekendtgørelse nr. 94 af 27. februar 1986 ophæves.
