Nr LSF 80 Forslag til Lov om ændring af lov om en aktiv arbejdsmarkedspolitik og lov  

 om arbejdsløshedsforsikring m.v. (Handlingsplaner, delperiode 2, afslag på  

 tilbud, dagpengegodtgørelse m.v.) Fremsat af arbejdsministeren (Jytte Andersen) den 23. november 1994 Vedtaget ved tredjebehandling den 16. december 1994 Lov nr. 1085 af 21/12/1994 § 1 I lov om en aktiv arbejdsmarkedspolitik, jf. lovbekendtgørelse nr. 1199 af  

 27. december 1993, foretages følgende ændringer:
 1. I § 11 indsættes som stk. 3:
»Stk. 3. Handlingsplanens arbejdsmarkedspolitiske aktiviteter kan dog  

 fastsættes af arbejdsformidlingen under hensyn til konkrete behov på  

 arbejdsmarkedet.« 2. I § 12 udgår 2. pkt.
 3. § 13, stk. 2, 2. pkt., affattes således:
»Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.« 4. I § 13 indsættes som stk. 4 og 5 :
 »Stk. 4. Personer i jobtræning er i øvrigt omfattet af den  

 lovgivning, som gælder for lønmodtagere.
Stk. 5. Arbejdsministeren kan fastsætte nødvendige undtagelser fra  

 stk. 4.« 5. § 14, stk. 3, affattes således:
»Stk. 3. Støtteperiodens længde fastsættes ved aftale med  

 arbejdsgiveren.
Støtteperioden i det enkelte ansættelsesforhold kan for  

 ledige i delperiode 1, jf. § 55, stk. 1, i lov om arbejdsløshedsforsikring  

 m.v., maksimalt aftales til 1 år.
For ledige i delperiode 2, jf. § 55, stk.  

 2, i lov om arbejdsløshedsforsikring m.v., kan støtteperioden i det enkelte  

 ansættelsesforhold hos private arbejdsgivere maksimalt aftales til et år.
Hos  

 offentlige arbejdsgivere kan støtteperioden omfatte hele delperioden.« 6. § 14, stk. 7, affattes således:
»Stk. 7. Udbetaling af løntilskud må ikke være  

 konkurrenceforvridende.« 7. § 15 affattes således:
» § 15. Jobtræning til ledige dagpengemodtagere i delperiode  

 1, jf. § 55, stk. 1, i lov om arbejdsløshedsforsikring m.v., kan sammenlagt  

 gives i op til et år.
Til ledige i delperiode 2, jf. § 55, stk. 2, i lov om  

 arbejdsløshedsforsikring m.v., kan jobtræning gives i hele delperioden.« 8. I § 17 indsættes som stk. 5 :
»Stk. 5. Der kan ydes tilskud til befordring i forbindelse  

 med deltagelse i uddannelse med uddannelsesgodtgørelse, jf. § 27, stk.  

 2.« 9. § 20, stk. 4, affattes således:
»Stk. 4. Arbejdsministeren kan bestemme, at der som led i  

 arbejdsmarkedsindsatsen kan anvendes midler til uddannelse af beskæftigede  

 samt til støtte til beskæftigede, der deltager i uddannelse som led i  

 jobrotationsordninger.« 10. I § 21, stk. 1, indsættes efter »kan få«:  

 »tilbud om«.
 11. § 21, stk. 3, affattes således:
»Stk. 3. Den ledige har ret til at have andet arbejde eller  

 indtægter fra andet arbejde på op til 27.500 kr. årligt uden fradrag i  

 etableringsydelsen.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.
Arbejde herudover medfører fradrag i  

 etableringsydelsen efter reglerne om fradrag fastsat i medfør af § 58, stk.  

 1, i lov om arbejdsløshedsforsikring m.v.« 12. Overskriften til kapitel 9 ændres til:
 »Individuel jobtræning«.
 13. I § 22, stk. 1, 2, 4 og 5, § 23, stk. 1, 2 og  

3, § 24, stk. 1-5, § 27, stk. 2, § 41, stk. 1, § 60, stk. 2, nr. 4,  

 samt § 66, stk. 2, ændres »særligt tilrettelagte  

 jobtræningsforløb« til: »individuel jobtræning«.
 14. § 23, stk. 2, affattes således:
»Stk. 2. Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter reglerne  

 i lov om kommunal aktivering.« 15. I § 23, stk. 3, indsættes efter »fradrag af  

 arbejdsmarkedsbidrag«: »og bortset fra eventuelt tilskud til  

 befordring, jf. stk. 7«, og efter »dagpengenes højeste beløb pr.  

 uge« indsættes: »for henholdsvis fuldtidsforsikrede og  

 deltidsforsikrede«.
 16. I § 23 indsættes som stk. 5-7:
 »Stk. 5. Personer i individuel jobtræning skal i øvrigt være omfattet  

 af den lovgivning, som gælder for lønmodtagere.
 Stk. 6. Arbejdsministeren kan fastsætte nødvendige undtagelser fra  

 stk. 5.
Stk. 7. Der kan ydes tilskud til befordring i forbindelse med  

 tilbud om individuel jobtræning, jf. § 27, stk. 2.« 17. I § 24, stk. 3, ændres »i privat regi« til:  

 »uden for (amts)kommunalt regi«.
 18. § 24, stk. 5, affattes således:
»Stk. 5. Etablering af individuel jobtræning og udbetaling af  

 tilskud efter stk. 1 må ikke være konkurrenceforvridende.« 19. § 27, stk. 2, affattes således:
»Stk. 2. Arbejdsministeren kan fastsætte regler om  

 gennemførelse af forsøgs- og udviklingsinitiativer, om mulighed for  

 gennemførelse af tilbud i udlandet, om praktik i forbindelse med uddannelse  

 med uddannelsesgodtgørelse, om undervisning i forbindelse med jobtræning og  

 individuel jobtræning samt om mulighed for befordringsgodtgørelse til ledige,  

 der deltager i en uddannelse i henhold til en handlingsplan eller i  

 individuel jobtræning.« 20. Efter § 27 indsættes i kapitel 10:
» § 27 a.
Arbejdsministeren kan fastsætte regler om, at der  

 kan ydes refusion af lønudgifterne, når arbejdsformidlingen medvirker ved  

 etableringen af nye offentlige servicejob.« 21. I § 28 indsættes som stk. 3:
»Stk. 3. Arbejdsministeren kan fastsætte regler om, at  

 forløbet efter stk. 1 kan nedsættes for ledige, der har deltaget i  

 aktiviteter, der kan sidestilles med tilbud efter denne lov, og hvortil der  

 ydes offentligt tilskud.« 22. I § 29, stk. 1, ændres »3 måneder inden for de  

 seneste 5 måneder« til: »6 måneder inden for de seneste 9 måneder,  

 jf. dog § 31.« 23. I § 29, stk. 2, ændres »5-12« til:  

 »5-11«.
 24. § 30 ophæves.
 25. Overskriften til kapitel 12 affattes således:
 »Rettigheder og tilbud i delperiode 2«.
 26. § 33 affattes således:
 » § 33. Med det formål, at ledige kan opnå ordinær  

 beskæftigelse, planlægger de regionale arbejdsmarkedsråd indsatsen og kan  

 anvende og kombinere følgende tilbud:
1) Formidlet arbejde, 2) information og vejledning, 3) uddannelse, 4) etableringsydelse, 5) jobtræning hos offentlig arbejdsgiver, 6) individuel jobtræning.
Stk. 2. Ledige dagpengemodtagere under 60 år har i hele delperiode  

 2, jf. § 55, stk. 2, i lov om arbejdsløshedsforsikring m.v., ret og pligt til  

 tilbud op til fuld tid.
Arbejdsministeren kan fastsætte regler om, at retten  

 og pligten til tilbud nedsættes, når ledige selv finder ordinær  

 beskæftigelse.
Der kan herunder fastsættes regler om, at ledige ikke samtidig  

 kan være i tilbud og i ordinær beskæftigelse hos samme arbejdsgiver, samt  

 regler om en tidsbegrænsning af en kombination af støttet og ordinær  

 beskæftigelse.
 Stk. 3. Der skal udarbejdes en individuel handlingsplan forud for  

 afgivelse af tilbud, jf. § 11.
Stk. 4. Ledige dagpengemodtagere under 60 år har i hele perioden  

 ret til jobtræning eller individuel jobtræning, hvis den ledige selv finder  

 jobtræning eller individuel jobtræning hos private arbejdsgivere.
Reglerne i  

 kapitel 5, 9 og 10 finder anvendelse.« 27. § 34, stk. 1 og 2, affattes således:
»Ved deltagelse i tilbud bortset fra ordinært arbejde, jf. kapitel 2,  

 og selvfunden jobtræning hos private arbejdsgivere, jf. § 33, stk. 4, må  

 ydelsen til den ledige efter fradrag af arbejdsmarkedsbidrag ikke overstige  

 dagpengenes højeste beløb for henholdsvis fuldtidsforsikrede og  

 deltidsforsikrede, jf. lov om arbejdsløshedsforsikring m.v. § 47 og § 70.  

 Arbejdstiden i det enkelte tilbud fastsættes under hensyn hertil.
Såfremt  

 arbejdstiden herved bliver mindre end 37 timer, kan tilbudet suppleres op til  

 37 timer.
Herudover kan der ydes befordringsgodtgørelse i forbindelse med  

 tilbud efter kapitel 6 og 9.
Stk. 2. Ved deltagelse i tilbud bortset fra tilbud efter kapitel 6  

 og 8 har den ledige ret til at modtage et beløb, der sammenlagt med den  

 lediges indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 55, stk. 2, i lov om arbejdsløshedsforsikring m.v.  

 Befordringsgodtgørelse efter stk. 1 medregnes ikke i indtægten.« 28. I § 39, stk. 3, ændres »§§ 11 og 29« til:  

 »§ 11«.
 29. I § 41 indsættes efter stk. 1 som nyt stykke:
»Stk. 2. Arbejdsformidlingen kan afholde lønudgifter til  

 tilbudt jobtræning i staten og (amts)kommunerne, som ligger ud over den  

 fastsatte kvote til jobtræning og individuel jobtræning, jf. § 37, stk.  

 2.« Stk. 2 bliver herefter stk. 3.
 30. § 41, stk. 2, som bliver stk. 3, affattes således:
»Stk. 3. Arbejdsministeren fastsætter nærmere regler om  

 udbetaling efter dette kapitel og kan herunder fastsætte bestemmelser om, at  

 administrationen og udbetalingen af løntilskud til (amts)kommunerne kan  

 overføres til en anden offentlig myndighed.« 31. I § 62, stk. 1, ændres »§§ 33 og 34« til:  

 »§ 33, stk. 4,».
 32. I § 62 indsættes efter stk. 1 som nyt stykke:
»Stk. 2. Klage over arbejdsformidlingens afgørelser om et  

 tilbud efter § 33, stk. 2, kan inden 2 uger indbringes for  

 Arbejdsmarkedsrådet af den, afgørelsen vedrører.
Klagen har opsættende  

 virkning.
Arbejdsmarkedsrådet træffer inden 2 uger fra klagens modtagelse  

 afgørelse i sagen.« Stk. 2-4 bliver herefter stk. 3-5.
 33. I § 62, stk. 3, der bliver stk. 4, ændres »stk. 1  

 og 2« til: »stk. 1-3«.
34. I § 64, stk. 1, 1. pkt., indsættes efter  

 »Direktoratet for Arbejdsløshedsforsikringen«: », jf. § 98 i  

 lov om arbejdsløshedsforsikring m.v.« 35. Efter § 64 indsættes i kapitel 24:
»§ 64 a.
Arbejdsministeren kan bemyndige direktøren for  

 Arbejdsmarkedsstyrelsen til helt eller delvis at udøve beføjelser, som i  

 denne lov er tillagt ministeren.« § 2 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som ændret bl.a. ved lov nr. 413 af 1. juni 1994 og senest  

 ved lov nr. 417 af 1. juni 1994, foretages følgende ændringer:
 1. I § 51, stk. 1, udgår i 2. pkt. ordet  

 »indbetalte«, og efter 2. pkt. indsættes som nyt punktum:
»Ved ændring af arbejdsmarkedsbidragets størrelse reguleres det  

 enkelte medlems hidtidige arbejdsfortjeneste svarende til ændringen i  

 arbejdsmarkedsbidraget.« 2. § 51, stk. 4, 1. pkt., affattes således:
»Til et medlem, der arbejder på mindre end fuld, sædvanlig  

 arbejdstid, reduceres medlemmets dagpenge med 1/2 pct. pr. arbejdstime, der  

 overstiger 7,4 timer pr. uge.« 3. § 55, stk. 2, affattes således:
»Stk. 2. Efter udløbet af perioden i stk. 1 har medlemmet i  

 en periode på sammenlagt 36 måneder inden for 48 måneder ved deltagelse i  

 tilbud efter lov om en aktiv arbejdsmarkedspolitik, bortset fra tilbud efter  

 lovens kapitel 6 og 8, ret til at modtage et beløb, der sammenlagt med den  

 lediges indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 47 og § 70. Befordringsgodtgørelse medregnes ikke i  

 indtægten efter 1. pkt.
I uger, hvor medlemmet ikke er i tilbud efter lov om  

 en aktiv arbejdsmarkedspolitik, har medlemmet ret til at modtage dagpenge  

 efter § 51, jf. § 47 og § 70.« 4. § 55, stk. 3, affattes således:
»Stk. 3. Afslår medlemmet et tilbud efter § 33 i lov om en  

 aktiv arbejdsmarkedspolitik, jf. stk. 2, bortfalder retten til dagpenge,  

 indtil medlemmet dokumenterer at have haft beskæftigelse i det omfang, der er  

 nævnt i § 53, stk. 2.« 5. § 55, stk. 5, affattes således:
»Stk. 5. Et medlem, der er fyldt 60 år, kan højst få dagpenge  

 i 30 måneder.
Der erhverves ret til påbegyndelse af en ny periode, hvis  

 medlemmet dokumenterer på ny at have haft beskæftigelse i det omfang, der er  

 nævnt i § 53, stk. 2.« 6. I § 55, stk. 6, ændres »80 pct.« til: »70  

 pct.«, og »27.500 kr.« ændres til: »40.000 kr.« 7. § 55, stk. 7, affattes således:
»Stk. 7. Perioder, hvor medlemmet deltager i tilbud efter  

 kapitel 5-10 i lov om en aktiv arbejdsmarkedspolitik, perioder, hvor  

 medlemmet modtager efterløn, og perioder med orlov til sabbat efter lov om  

 orlov medregnes i perioderne efter stk. 1, stk. 2 og stk. 5. Perioder med  

 ydelser, der træder i stedet for dagpenge, medregnes ligeledes i perioderne  

 efter stk. 1, stk. 2 og stk. 5.« 8. I § 55, stk. 9, udgår »stk. 3 og«, og efter  

 »lov om en satsreguleringsprocent« indsættes: », og beløbet  

 afrundes til nærmeste 100 kr.« 9. I § 56, 1. pkt., udgår »eller en uddannelse af den  

 i § 41, stk. 1, nr. 3, litra h, nævnte art«.
 10. I § 57, stk. 1, ændres »§ 84, stk. 7« til:  

 »§ 84, stk. 8«.
 11. § 58, stk. 1, nr. 3, litra b, affattes således:
 »b) dagpenge, der udbetales efter § 55, stk. 2 og 6«.
 12. I § 65, stk. 6, indsættes som 2. pkt.:
»Direktøren for Arbejdsløshedsforsikringen fastsætter efter  

 forhandling med chefen for Arbejdsmarkedsstyrelsen og Landsarbejdsrådet  

 nærmere regler for arbejdsløshedskassernes pligt til at videregive  

 oplysninger til brug for arbejdsformidlingen eller til statistisk brug.« 13. I § 75 d, stk. 3, og § 75 e, stk. 2, indsættes  

 efter 2. pkt.:
»Perioder med ydelser, der træder i stedet for dagpenge, medregnes  

 ligeledes i 30-måneders-perioden.« 14. I § 75 j, stk. 3, indsættes som 4. pkt.:
»Det fradragsfri beløb reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.« 15. I § 84 indsættes efter stk. 3 som nyt stykke:
»Stk. 4 . Arbejdsgiverens forpligtelse til at udbetale  

 dagpengegodtgørelse til samme person kan højst indtræde 16 gange i løbet af  

 et kalenderår.« Stk. 4-8 bliver herefter stk. 5-9.
 16. I § 86, stk. 10, ændres »stk. 7« til:  

 »stk. 8«.
 17. I § 97 g, stk. 3, ændres »§ 55 eller § 72«  

 til: »§ 53«.
 18. I § 100, stk. 1 og stk. 5, ændres »§ 84,  

 stk. 6« til: »§ 84, stk. 7«.
§ 3 Loven træder i kraft den 1. april 1995. Dog træder § 1, nr. 30, og § 2,  

 nr. 1, 8, 10, 14, 15 og 18, i kraft den 1. januar 1995.
§ 4 Stk. 1. Ledige, som har påbegyndt et tilbud inden lovens  

 ikrafttræden, kan fortsætte dette efter de hidtil gældende regler.
 Stk. 2. Arbejdsministeren fastsætter nærmere regler for gradvis  

 indføring af lediges ret og pligt til tilbud i delperiode 2.
 Stk. 3. Medlemmer, som ved lovens ikrafttræden er omfattet af de  

 hidtidige regler i § 55, stk. 3 og 6, i lov om arbejdsløshedsforsikring m.v.,  

 eller som opfylder kravet om tilmelding til at blive omfattet af disse  

 regler, og som har indgivet anmodning herom til kassen inden den 23. november  

 1994, bevarer uanset bestemmelserne i § 2, nr. 4 og 6, retten efter § 55,  

 stk. 3 og 6, for en 12-måneders-periode.
 Stk. 4. Bestemmelsen i § 2, nr. 5, finder anvendelse på medlemmer,  

 der melder sig ledige efter den 23. november 1994.
Oprindeligt fremsat forslag § 1 I lov om en aktiv arbejdsmarkedspolitik, jf. lovbekendtgørelse nr. 1199 af  

 27. december 1993, foretages følgende ændringer:
 1. I § 11 indsættes som stk. 3 :
 » Stk. 3. Handlingsplanens arbejdsmarkedspolitiske aktiviteter  

 kan dog fastsættes af Arbejdsformidlingen under hensyn til konkrete behov på  

 arbejdsmarkedet.«.
 2. I § 12 udgår 2. pkt.
 3. § 13, stk. 2, 2. pkt., affattes således:
 »Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.«.
 4. I § 13 indsættes som stk. 4 og stk. 5 :
 »Stk. 4. Personer i jobtræning er i øvrigt omfattet af den  

 lovgivning, som gælder for lønmodtagere.
 Stk. 5. Arbejdsministeren kan fastsætte nødvendige undtagelser fra  

 stk. 4.«.
 5. § 14, stk. 3, affattes således:
» Stk. 3. Støtteperiodens længde fastsættes ved aftale med  

 arbejdsgiveren.
Støtteperioden i det enkelte ansættelsesforhold kan for  

 ledige i delperiode 1, jf. § 55, stk. 1, i lov om arbejdsløshedsforsikring  

 m.v., maksimalt aftales til 1 år.
For ledige i delperiode 2, jf. § 55, stk.  

 2, i lov om arbejdsløshedsforsikring m.v., kan støtteperioden omfatte hele  

 delperioden.«.
 6. § 14, stk. 7, affattes således:
 » Stk. 7. Udbetaling af løntilskud må ikke være  

 konkurrenceforvridende.«.
 7. § 15 affattes således:
» § 15. Jobtræning til ledige dagpengemodtagere i delperiode  

 1, jf. § 55, stk. 1, i lov om arbejdsløshedsforsikring m.v., kan sammenlagt  

 gives i op til 2 år.
Til ledige i delperiode 2, jf. § 55, stk. 2, i lov om  

 arbejdsløshedsforsikring m.v., kan jobtræning gives i hele  

 delperioden.«.
 8. I § 17 indsættes som stk. 5 :
 » Stk. 5. Der kan ydes tilskud til befordring i forbindelse  

 med deltagelse i uddannelse med uddannelsesgodtgørelse, jf. § 27, stk.  

 2.«.
 9. § 20, stk. 4, affattes således:
 » Stk. 4. Arbejdsministeren kan bestemme, at der som led i  

 arbejdsmarkedsindsatsen kan anvendes midler til uddannelse af beskæftigede,  

 samt til støtte til beskæftigede, der deltager i uddannelse som led i  

 jobrotationsordninger.«.
 10. I § 21, stk. 1, indsættes efter »kan få«:  

 »tilbud om«.
 11. § 21, stk. 3, affattes således:
» Stk. 3. Den ledige har ret til at have andet arbejde eller  

 indtægter fra andet arbejde på op til 27.500 kr. årligt uden fradrag i  

 etableringsydelsen.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.
Arbejde herudover medfører fradrag i  

 etableringsydelsen efter reglerne om fradrag fastsat i medfør af § 58, stk.  

 1, i lov om arbejdsløshedsforsikring m.v.«.
 12. § 23, stk. 2, affattes således:
 » Stk. 2. Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter reglerne  

 i lov om kommunal aktivering.«.
 13. I § 23, stk. 3, indsættes efter »fradrag af  

 arbejdsmarkedsbidrag«: »og bortset fra eventuelt tilskud til  

 befordring, jf. stk. 7« og efter »dagpengenes højeste beløb pr.  

 uge« indsættes: »for henholdsvis fuldtidsforsikrede og  

 deltidsforsikrede«.
 14. I § 23 indsættes som stk. 5 - stk. 7 :
 » Stk. 5. Personer i individuel jobtræning skal iøvrigt være  

 omfattet af den lovgivning, som gælder for lønmodtagere.
 Stk. 6. Arbejdsministeren kan fastsætte nødvendige undtagelser fra  

 stk. 5.
 Stk. 7. Der kan ydes tilskud til befordring i forbindelse med  

 tilbud om individuel jobtræning, jf. § 27, stk. 2«.
 15. I § 24, stk. 3, ændres »i privat regi« til:  

 »udenfor (amts)-kommunalt regi«.
 16. I § 24 indsættes efter stk. 3 som nyt stykke:
 » Stk. 4. Ved ansættelse i individuel jobtræning inden for den  

 (amts)kommunale jobtræningskvote svarer tilskuddet pr. time til løntilskuddet  

 pr. time ved jobtræning, jf. § 14, stk. 2.«.
 Stk. 4 og 5 bliver herefter til stk. 5 og 6.
 17. § 24, stk. 5, der bliver stk. 6, affattes  

 således:
 » Stk. 6. Etablering af individuel jobtræning og udbetaling af  

 tilskud efter stk. 1 må ikke være konkurrenceforvridende.«.
 18. § 27, stk. 2, affattes således:
 » Stk. 2. Arbejdsministeren kan fastsætte regler om  

 gennemførelse af forsøgs- og udviklingsinitiativer, om mulighed for  

 gennemførelse af tilbud i udlandet, om praktik i forbindelse med uddannelse  

 med uddannelsesgodtgørelse, om undervisning i forbindelse med jobtræning og  

 individuel jobtræning samt om mulighed for befordringsgodtgørelse til ledige,  

 der deltager i en uddannelse i henhold til en handlingsplan eller i  

 individuel jobtræning.«.
 19. Efter § 27 indsættes i kapitel 10:
» § 27 a.
Arbejdsministeren kan fastsætte regler om, at der  

 kan ydes refusion af lønudgifterne, når Arbejdsformidlingen medvirker ved  

 etableringen af nye offentlige servicejob.«.
 20. I § 28 indsættes som stk. 3:
 » Stk. 3. Arbejdsministeren kan fastsætte regler om, at  

 forløbet efter stk. 1, kan nedsættes for ledige, der har deltaget i  

 aktiviteter, der kan sidestilles med tilbud efter denne lov og hvortil der  

 ydes offentligt tilskud.«.
 21. I § 29, stk. 1, ændres »3 måneder inden for de  

 seneste 5 måneder« til: »6 måneder inden for de seneste 9 måneder,  

 jf. dog § 31.«.
 22. I § 29, stk. 2, ændres »5-12« til:  

 »5-11«.
 23. § 30 ophæves.
 24. § 33 affattes således:
 » § 33. Ledige dagpengemodtagere under 60 år har i hele  

 delperiode 2, jf. § 55, stk. 2, i lov om arbejdsløshedsforsikring m.v. ret og  

 pligt til tilbud op til fuld tid.
Stk. 2. Tilbuddet kan sammensættes af tilbud efter kapitlerne 2,  

 3, 6 - 10 samt kapitel 5 for så vidt angår jobtræning hos offentlige  

 arbejdsgivere.
Der skal udarbejdes en individuel handlingsplan forud for  

 afgivelse af tilbud, jf. § 11.
Stk. 3. Ledige dagpengemodtagere under 60 år har i hele perioden  

 ret til jobtræning eller individuel jobtræning, hvis den ledige selv finder  

 jobtræning eller individuel jobtræning, hos private arbejdsgivere.
Reglerne i  

 kapitel 5 og 9 finder anvendelse.«.
 25. § 34, stk. 1 og 2, affattes således:
» Stk. 1. Ved deltagelse i tilbud, bortset fra ordinært  

 arbejde, jf. kapitel 2 og selvfunden jobtræning hos private arbejdsgivere,  

 jf. § 33, stk. 3, må ydelsen til den ledige efter fradrag af  

 arbejdsmarkedsbidrag ikke overstige dagpengenes højeste beløb for henholdsvis  

 fuldtidsforsikrede og deltidsforsikrede, jf. lov om arbejdsløshedsforsikring  

 m.v. § 47 og § 70. Arbejdstiden i det enkelte tilbud fastsættes under hensyn  

 hertil.
Såfremt arbejdstiden herved bliver mindre end 37 timer kan tilbuddet  

 suppleres op til 37 timer.
Herudover kan der ydes befordringsgodtgørelse i  

 forbindelse med tilbud efter kapitel 6 og 9.
 Stk. 2. Ved deltagelse i tilbud, bortset fra tilbud efter kapitel  

 6 og 8, har den ledige ret til at modtage et beløb, der sammenlagt med den  

 lediges indtægt ved tilbuddet efter fradrag af arbejdsmarkedsbidrag, svarer  

 til dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 55, stk. 2, i lov om arbejdsløshedsforsikring m.v.  

 Befordringsgodtgørelse efter stk. 1, medregnes ikke i indtægten.«.
 26. I § 41 indsættes efter stk. 1, som nyt stykke:
 » Stk. 2. Arbejdsformidlingen kan afholde lønudgifter til  

 tilbudt jobtræning i staten og (amts)kommunerne, som ligger ud over den  

 fastsatte kvote til jobtræning og individuel jobtræning, jf. § 37, stk.  

 2.«.
 Stk. 2 bliver herefter stk. 3.
27. I § 62, stk. 1, ændres »§§ 33 og 34« til:  

 »§ 33, stk. 2 og 3« 28. I § 62 indsættes efter stk. 1 , som nyt stykke:
» Stk. 2. Klage over Arbejdsformidlingens afgørelser om et  

 tilbud efter § 33, stk. 1, kan inden 2 uger indbringes for  

 Arbejdsmarkedsrådet af den, afgørelsen vedrører.
Klagen har opsættende  

 virkning.
Arbejdsmarkedsrådet træffer inden 2 uger fra klagens modtagelse  

 afgørelse i sagen.
Afgørelsen kan ikke indbringes for anden administrativ  

 myndighed.«.
 Stk. 2 - 4 bliver herefter stk. 3 - 5.
 29. I § 63, stk. 1, 1. pkt., udgår: »§ 34«.
 30. I § 64, stk. 1, 1. pkt. indsættes efter  

 »Direktoratet for Arbejdsløshedsforsikringen«: »jf. § 98 i lov  

 om arbejdsløshedsforsikring m.v.«.
 31. Efter § 64 indsættes i Kapitel 24:
» § 64a.
Arbejdsministeren kan bemyndige direktøren for  

 Arbejdsmarkedsstyrelsen til helt eller delvist at udøve beføjelser, som i  

 denne lov er tillagt ministeren.«.
 32. Overskriften til Kapitel 9 ændres til: »  

Individuel jobtræning«.
 33. I § 22, stk. 1, 2, 4 og 5, § 23, stk. 1, 2 og  

3, § 24, stk. 1 - stk. 5, § 27, stk. 2, § 41, stk. 1, § 60, stk. 2, nr.  

 4, samt § 66, stk. 2, ændres »særligt tilrettelagte  

 jobtræningsforløb« til: »individuel jobtræning«.
§ 2 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som senest ændret ved lov nr. 413 af 1. juni 1994 og lov nr.  

 417 af 1. juni 1994, foretages følgende ændringer:
 1. § 51, stk. 4, 1. pkt., affattes således:
 »Til et medlem, der arbejder på mindre end fuld, sædvanlig  

 arbejdstid, reduceres medlemmets dagpenge med 1/2 pct. pr. arbejdstime, der  

 overstiger 7,4 timer pr. uge.«.
 2. § 55, stk. 2, affattes således:
» Stk. 2. Efter udløbet af perioden i stk. 1, har medlemmet i  

 en periode på sammenlagt 36 måneder inden for 48 måneder ved deltagelse i  

 tilbud efter lov om en aktiv arbejdsmarkedspolitik, bortset fra tilbud efter  

 lovens kapitel 6 og 8, ret til at modtage et beløb, der sammenlagt med den  

 lediges indtægt ved tilbuddet efter fradrag af arbejdsmarkedsbidrag, svarer  

 til dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 47 og § 70. Befordringsgodtgørelse medregnes ikke i  

 indtægten efter 1. pkt.
I uger, hvor medlemmet ikke er i tilbud efter lov om  

 en aktiv arbejdsmarkedspolitik, har medlemmet ret til at modtage dagpenge  

 efter § 51, jf. § 47 og § 70.«.
 3. § 55, stk. 3, affattes således:
 » Stk. 3. Afslår medlemmet et tilbud efter § 33 i lov om en  

 aktiv arbejdsmarkedspolitik, jf. stk. 2, bortfalder retten til dagpenge,  

 indtil medlemmet dokumenterer at have haft beskæftigelse i det omfang, der er  

 nævnt i § 53, stk. 2.«.
 4. § 55, stk. 5, affattes således:
» Stk. 5. Et medlem, der er fyldt 60 år, kan højst få dagpenge  

 i 30 måneder.
Der erhverves ret til påbegyndelse af en ny periode, hvis  

 medlemmet dokumenterer påny at have haft beskæftigelse i det omfang, der er  

 nævnt i § 53, stk. 2.«.
 5. I § 55, stk. 6, ændres »80 pct.« til: »70  

 pct.«, og »27.500 kr.« ændres til: »40.000 kr.«.
 6. § 55, stk. 7, affattes således:
 » Stk. 7. Perioder, hvor medlemmet deltager i tilbud efter  

 kapitel 5-10 i lov om en aktiv arbejdsmarkedspolitik, perioder, hvor  

 medlemmet modtager efterløn og perioder med orlov til sabbat efter lov om  

 orlov, medregnes i perioderne efter stk. 1, stk. 2 og stk. 5. Perioder med  

 ydelser, der træder i stedet for dagpenge, medregnes ligeledes i perioderne  

 efter stk. 1, stk. 2 og stk. 5.«.
 7. I § 55, stk. 9, udgår: »stk. 3 og« og efter  

 »lov om en satsreguleringsprocent« indsættes: », og beløbet  

 afrundes til nærmeste 100 kr.«.
 8. I § 56, 1. pkt., udgår: »eller en uddannelse af den  

 i § 41, stk. 1, nr. 3, litra h, nævnte art«.
 9. I § 57, stk. 1, ændres »§ 84, stk. 7« til:  

 »§ 84, stk. 8«.
 10. § 58, stk. 1, nr. 3, litra b, affattes således:
 »b) dagpenge, der udbetales efter § 55, stk. 2 og 6«.
 11. I § 65, stk. 6, indsættes som 2.pkt.:
 »Direktøren for Arbejdsløshedsforsikringen fastsætter efter  

 forhandling med chefen for Arbejdsmarkedsstyrelsen og Landsarbejdsrådet  

 nærmere regler for arbejdsløshedskassernes pligt til at videregive  

 oplysninger til brug for arbejdsformidlingen eller til statistisk  

 brug.«.
 12. I § 75 d, stk. 3, og § 75 e, stk. 2, indsættes  

 efter 2. pkt.:
 »Perioder med ydelser, der træder i stedet for dagpenge, medregnes  

 ligeledes i 30-måneders perioden.«.
 13. I § 75 j, stk. 3, indsættes som 4. pkt.:
 »Det fradragsfri beløb reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.«.
 14. I § 84 indsættes efter stk. 3 som nyt stykke:
 » Stk. 4 . Arbejdsgiverens forpligtelse til at udbetale  

 dagpengegodtgørelse til samme person kan højest indtræde 16 gange i løbet af  

 et kalenderår.«.
 Stk. 4-8 bliver herefter stk. 5-9.
 15. I § 86, stk. 10, ændres »stk. 7« til:  

 »stk. 8«.
 16. I § 97 g, stk. 3, ændres »§ 55 eller § 72«  

 til: »§ 53«.
 17. I § 100, stk. 1 og stk. 5, ændres »§ 84,  

 stk. 6« til: »§ 84, stk. 7«.
 § 3.
 Loven træder i kraft den 1. april 1995. Dog træder § 2, nr. 9, 14 og 17 i  

 kraft den 1. januar 1995.
 § 4.
 Stk. 1. Ledige, som har påbegyndt et tilbud inden lovens  

 ikrafttræden, kan fortsætte dette efter de hidtil gældende regler.
 Stk. 2. Arbejdsministeren fastsætter nærmere regler for gradvis  

 indføring af lediges ret og pligt til tilbud i delperiode 2.
 Stk. 3. Medlemmer, som ved lovens ikrafttræden er omfattet af de  

 hidtidige regler i § 55, stk. 3 og 6, i lov om arbejdsløshedsforsikring m.v.  

 eller som opfylder kravet om tilmelding til at blive omfattet af disse  

 regler, og som har indgivet anmodning herom til kassen inden den 23. november  

 1994, bevarer uanset bestemmelserne i § 2, nr. 3 og 5, retten efter § 55,  

 stk. 3 og 6, for en 12 måneders periode.
 Stk. 4. Bestemmelsen i § 2, nr. 4, finder anvendelse på medlemmer,  

 der melder sig ledig efter den 23. november 1994.
Bemærkninger til lovforslaget Almindelige bemærkninger I.
Indledning Lov nr. 434 af 30. juni 1993 om en aktiv arbejdsmarkedspolitik  

 (Folketingstidende 1992-93, FF sp. 8335, 8771, 11401 og 12017, tillæg A, sp.  

 8789, tillæg B, sp. 1975 og 3339, tillæg C, sp. 1793) er senest bekendtgjort  

 ved lovbekendtgørelse nr. 1199 af 27. december 1993.
 Lov nr. 114 af 24. marts 1970 om arbejdsformidling og  

 arbejdsløshedsforsikringen m.v. ( Folketingstidende 1969-70, FF. sp. 3222,  

 3605 og 4473, tillæg A sp. 2369, tillæg B sp. 673, tillæg C sp. 321) er  

 senest bekendtgjort ved lovbekendtgørelse nr. 16. af 11. januar 1994 og  

 senest ændret ved lov nr. 417 af 1. juni 1994.
 Lovforslaget er en udmøntning af finanslovsaftalen mellem Regeringen,  

 Venstre og Det konservative Folkeparti om arbejdsmarkedet.
 Forslaget vil umiddelbart efter fremsættelsen i Folketinget blive tilsendt  

 Landsarbejdsrådet med henblik på, at Rådets bemærkninger vil kunne indgå i  

 Folketingets behandling af lovforslaget.
Lov om en aktiv arbejdsmarkedspolitik er kendetegnet ved, at der er åbnet  

 mulighed for at tilbyde ledige en tidlig, fleksibel og målrettet  

 arbejdsmarkedspolitisk indsats.
Reformen afløser den tidligere  

 arbejdstilbudsordning, som var kendetegnet ved detaljerede retskrav for de  

 ledige om tilbud på bestemte tidspunkter i ledighedsforløbet, og med kun  

 begrænsede muligheder for en mere skønsbaseret indsats.
 Loven blev som nævnt vedtaget i juni 1993 til ikrafttræden den 1. januar  

 1994. Forberedelserne forud for ikrafttrædelsen, herunder udstedelsen af  

 bekendtgørelser og vejledninger, skete løbende gennem 2. halvår af 1993 og  

 frem til slutningen af december 1993.
 Denne komprimerede forberedelse - kombineret med det forhold, at der er  

 tale om en ganske gennemgribende reform af arbejdsmarkedsindsatsen - har  

 betydet at de første måneder af reformens levetid har været præget af - i et  

 vist omfang forventelige - indkøringsvanskeligheder.
Med udgangspunkt heri - og i en vurdering af, at ikke alle problemer er  

 indkøringsproblemer - besluttede arbejdsministeren imidlertid i slutningen af  

 juni 1994, at arbejdsmarkedsreformen skulle gøres til genstand for en nærmere  

 gennemgang og vurdering.
Arbejdsministeren besluttede således, at der skulle  

 nedsættes en arbejdsgruppe, som fik til opgave at foretage en nærmere analyse  

 af, hvorledes arbejdsmarkedsreformen fungerer.
Arbejdsgruppens hovedopgave har været at kortlægge og vurdere  

 igangsætningen af arbejdsmarkedsreformen.
Herudover har gruppen haft til  

 opgave at fastslå, hvad der allerede er gjort for at løse problemerne,  

 ligesom gruppen har skullet vurdere behovet for ændringer af lov om en aktiv  

 arbejdsmarkedspolitik.
Arbejdsgruppen har vurderet, at uanset at reformen i hovedtræk må siges at  

 være kommet godt i gang, så er der samtidig en række forhold, som udgør  

 barrierer for reformen.
Særligt har gruppen peget på en række justeringsbehov  

 vedrørende delperiode 2 og de særligt tilrettelagte jobtræningsforløb,  

 ligesom der forekommer behov for at justere en række procedurer vedrørende  

 handlingsplanerne, således at disse ikke virker forsinkende for iværksættelse  

 af arbejdsmarkedspolitiske aktiviteter.
Sideløbende med dette arbejde har en anden arbejdsgruppe overvejet  

 arbejdsløshedsforsikringslovens rådighedsregler.
Arbejdsgruppen fastslår, at  

 der i en periode med økonomisk vækst og øget efterspørgsel efter arbejdskaft  

 er behov for at sikre, at rådighedsreglerne medvirker til et effektivt og  

 smidigt arbejdsmarked.
Gruppen har på denne baggrund foreslået en række  

 administrative ændringer.
 Arbejdsgruppen fastslår først og fremmest, at der skal gives højeste  

 prioritet til en optimal administration på rådighedsområdet, herunder en  

 effektivisering af informationsudvekslingen mellem Arbejdsformidlingen og  

 arbejdsløshedskasserne.
 Det anbefales, at der sker et intensiveret tilsyn med  

 arbejdsløshedskasserne og en øget opfølgning på Arbejdsformidlingens  

 formidling.
Arbejdsformidlingen underretter arbejdsløshedskasserne om alle negative  

 formidlinger m.v.
Direktoratet for Arbejdsløshedsforsikringen orienteres om  

 disse underretninger.
Underretningerne kan ske ved elektronisk materiale.  

 Arbejdsløshedskasserne orienterer Direktoratet for Arbejdsløshedsforsikringen  

 om resultatet af hver undersøgelse med angivelse af hjemmel i  

 rådighedsbekendtgørelsen.
Arbejdsformidlingen skal systematisk følge op overfor arbejdsgivere, der  

 ikke melder tilbage i forbindelse med en formidling.
Dette skal ses i tæt  

 sammenhæng med en øget informationsindsats (en informationskampagne) overfor  

 arbejdsgiverne, arbejdsløshedskasserne og de ledige.
 Med henblik på at sikre et solidt grundlag for fremtidige diskussioner af  

 den administrative praksis ved vurdering af lediges rådighed, iværksættes der  

 i to etaper, hvor den første etape er med virkning fra 1. januar 1995, en  

 løbende statistik over dagpengemodtageres afslag på formidlet arbejde og på  

 tilbud i henhold til lov om en aktiv arbejdsmarkedspolitik og  

 arbejdsløshedskassernes afgørelser i disse sager.
Ved en ændring af rådighedsbekendtgørelsen præciseres det, at pligten til  

 at overtage formidlet rimeligt arbejde efter 12 måneders ledighed omfatter  

 arbejde, som den ledige kan varetage eller som den ledige hurtigt kan  

 opkvalificeres til at varetage.
Der skal så vidt muligt tages hensyn til den  

 lediges alder, uddannelse, erhvervserfaring og øvrige kvalifikationer, men  

 samtidig skal dette afvejes mod ledighedslængde og arbejdsmarkedssituationen  

 i medlemmets geografiske område.
 Karantæneperioderne i rådighedsbekendtgørelsen gøres effektive.
 Sanktionssystemet udformes således, at den økonomiske virkning af  

 sanktionerne ikke kan undgås, bl.a. ved at den ledige holder ferie eller er  

 på kurser.
 Referencerammen for gentagelsesvirkningen udvides fra 6 til 12 måneder.  

 Dette medfører, at 2 afslag inden for 12 måneder betyder, at man mister  

 retten til dagpenge.
 I reglerne om de gyldige grunde til afslag/ophør sker der en opstramning  

 således at bestemmelsen om de gyldige grunde gøres udtømmende, og antallet af  

 de nuværende gyldige grunde reduceres.
II.
Bemærkninger til § 1.
 Lovforslaget indebærer følgende ændringer:
a.
Justering af handlingsplanerne 1) Aftaleprincippet fastholdes i forbindelse med den individuelle  

 handlingsplan, men arbejdsmarkedsmyndigheden vil fx for at imødegå  

 flaskehalse på arbejdsmarkedet kunne fastsætte det konkrete tilbud ud fra  

 aktuelle behov på arbejdsmarkedet.
 2) Retten til en handlingsplan udskydes til efter 6 måneders ledighed.
 b. Ændringer i delperiode 2.
1) Der indføres en egentlig tilbudsret og -pligt, således at ledige i  

 delperiode 2 som udgangspunkt har ret og pligt til tilbud på fuld tid.  

 Sanktionerne ved afslag e.lign. på tilbud i delperiode 2 skærpes, således at  

 afslag på tilbud medfører, at dagpengene bortfalder.
Der henvises til  

 bemærkningerne til lovforslagets § 2.
2) Tilbudsretten og -pligten kan opfyldes med offentlig jobtræning,  

 individuel jobtræning (som afløser det hidtidige redskab »særligt  

 tilrettelagt jobtræning«), selvfunden privat jobtræning, uddannelse og  

 etableringsydelse.
Der skal også fremover udarbejdes en handlingsplan forud  

 for afgivelse af tilbud i delperiode 2, men handlingsplanen må ikke virke  

 forsinkende for aktiviteterne.
 3) Indførelse af ret til selvfunden privat individuel jobtræning.
4) Ledige i delperiode 2 er under tilbud sikret en ydelse svarende til de  

 maksimale dagpenge.
Indkomstgarantien uden for tilbud ophæves, og erstattes  

 af ret til dagpenge efter de almindelige regler.
 5) Der indføres en ret til befordringsgodtgørelse ved deltagelse i  

 individuel jobtræning.
 c. Øvrige ændringer:
Forslaget indebærer en række konsekvensændringer, og andre nødvendige  

 ændringer.
Det drejer sig bl.a. om følgende:
 1) Det præciseres, at AF - udover kvoten - kan betale den fulde lønudgift  

 ved tilbud om beskæftigelse i kommunal og statslig jobtræning.
 2) Hjemmel til at fastsætte regler om, at der fra aktivbevillingen kan  

 ydes støtte til beskæftigede, der deltager i uddannelse som led i  

 jobrotation.
 3) Præcisering af klagebestemmelser samt delegationsbestemmelse o.a.
Der gennemføres administrativt en stramning af procedurerne for  

 indberetning af de ledige, som ikke ønsker at medvirke ved udarbejdelse af  

 handlingsplanen med henblik på en optimal administration af reglerne på  

 rådighedsområdet.
Der henvises til bemærkningerne til lovforslagets § 2.
 Endvidere gennemføres administrativt en mulighed for, at a-kassen og AF  

 kan aftale kortere generelle »rådføringsfrister« på højst 4 uger i  

 forbindelse med handlingsplanarbejdet. »Rådføringsfristerne«  

 erstatter de generelle 4 ugers frister, der gælder i forbindelse med  

 udarbejdelse af handlingsplanen.
Retten og pligten til tilbud i delperiode 2 indebærer, at der skal  

 tilvejebringes et tilstrækkeligt antal job til denne gruppe af ledige.
Dette  

 skal blandt andet ske fra (amts)kommunale jobtræningskvote til jobtræning og  

 individuel jobtræning.
Den nærmere fordeling mellem forskellige typer pladser  

 forudsættes fastlagt ved drøftelser mellem den enkelte (amts)kommune og  

 Arbejdsformidlingen. (Amts)kommunernes og Arbejdsformidlingens drøftelser  

 samordnes i de regionale arbejdsmarkedsråd, jf paragraf 60, stk. 2, nr. 4.
III.
Bemærkninger til § 2.
 I forslaget til ændring af arbejdsløshedsforsikringsloven m.v. indgår  

 følgende elementer:
 1) Konsekvensændringer af forslaget i § 1 om at indføre en egentlig  

 tilbudsret og -pligt for ledige i delperiode 2 efter lov om en aktiv  

 arbejdsmarkedspolitik.
 2) Loft over hvor mange gange en arbejdsgiver kan komme til at betale  

 dagpengegodtgørelse, jf. § 84.
 3) Ændring af reglerne om ret til dagpenge for de over 60 årige, der  

 ligestiller perioderne for ret til dagpenge med perioderne for ret til  

 efterløn på højeste trin.
 4) Ændringer af justerende og præciserende karakter.
 Ad 1.
a.
I den gældende § 55, stk. 2, har dagpengeberettigede i delperiode 2 en  

 indkomstgaranti, der består af arbejdsindkomsten fra et beskæftigelsestilbud  

 efter lov om en aktiv arbejdsmarkedspolitik suppleret op med et  

 dagpengebeløb, der bringer medlemmets samlede indtægt op på højeste dagpenge.  

 Indkomstgarantien har omfattet såvel medlemmer som er i tilbud som medlemmer,  

 der ikke er i tilbud.
Når bestemmelsen også har omfattet medlemmer, der ikke  

 er i tilbud, skyldes det at der ikke hidtil har været en  

 beskæftigelsesgaranti i delperiode 2. På det punkt findes bestemmelsen at  

 blive overflødig, da der indføres en egentlig ret til tilbud op til fuld tid  

 i delperiode 2. I perioder, hvor den ledige ikke får noget tilbud, vil der  

 være ret til dagpenge efter de almindelige regler, jf. § 2, nr. 2.
b.
Da ledige i delperiode 2 også får en egentlig pligt til tilbud på fuld  

 tid foreslås det endvidere, at afslag på tilbud medfører bortfald af retten  

 til dagpenge, jf. § 2, nr. 2.
c.
Ledige i delperiode 2 får ret og pligt til et tilbud på fuld tid efter  

 lov om en aktiv arbejdsmarkedspolitik.
På den baggrund ophæves bestemmelsen  

 om, at delperiode 2 ledige har ret til at vælge i en 12 mdr.'s periode ikke  

 at være aktivt arbejdssøgende og at afstå fra tilbud mod at dagpengesatsen  

 reduceres til 80 pct. med ret til i perioden at tjene 27.500 kr. uden fradrag  

 i dagpengene.
Den tilsvarende bestemmelse for ledige i delperiode 1 med  

 mindst 12 måneders ledighed inden for 15 måneder foreslås samtidigt justeret  

 ved at dagpengene nedsættes fra 80 pct. til 70 pct. af dagpengenes størrelse  

 og det fradragsfri beløb hæves til 40.000 kr. i perioden.
Herved bliver det i  

 videre omfang muligt at have arbejdsindtægter i perioden.
 Ad 2.
Der er indtil den 1. januar 1995 som en midlertidig ordning et loft over,  

 hvor mange dage en arbejdsgiver kan komme til at betale  

 arbejdsgivergodtgørelse til samme ansat i løbet af et år.
Dette loft er på 16  

 dage.
Dette loft foreslås opretholdt af hensyn til de virksomheder, som har  

 vanskeligt ved eller slet ikke kan planlægge virksomhedens produktion,  

 således at der ikke sker hjemsendelser/afskedigelser.
Der er henvist til, at  

 der for sådanne virksomheder ville blive tale om store økonomiske  

 konsekvenser, herunder risiko for lukninger og/eller fyringer, hvis der ikke  

 blev lagt et loft over antallet af g-dage, som en arbejdsgiver kan komme til  

 at betale.
 Samtidig er det vurderingen, at reglerne fortsat vil virke efter  

 hensigten, idet risikoen for at skulle betale op til 16 g-dage fortsat udgør  

 en betragtelig økonomisk motivation for den enkelte arbejdsgiver til en mere  

 hensigtsmæssig tilrettelæggelse af arbejdet (ca. 7.000 kr. pr. person om  

 året).
De brancher, der synes at være mest berørt af ordningen er på det private  

 område fiskerierhvervet, havneområdet og restaurationsområdet.
Hertil kommer  

 det offentlige område, fx vikarer indenfor børnepasning og omsorgsområdet.
 Ad 3.
I forbindelse med vedtagelse af L 121 i december 1993 blev der skabt  

 symmetri mellem efterlønsperioder på højeste sats og dagpengeperioder for de  

 over 59-årige, idet medlemmer efter de ændrede regler efter det fyldte 60. år  

 højst kan få dagpenge i en 30 måneders periode som det også var tilfældet før  

 arbejdsmarkedsreformen.
Efterløn på højeste sats kan tilsvarende ydes i højst  

 30 måneder.
Der blev dog ikke skabt fuldstændig symmetri.
Således er der ikke symmetri  

 mellem dagpenge og efterløn, hvis en delperiode strækker sig over det fyldte  

 60. år, idet der i disse tilfælde ved beregningen af den maksimale efterløn  

 på højeste sats fragår ledighedsperioder forud for overgangen til efterløn,  

 mens der ved beregningen af dagpengeperioden efter det 60. år alene sker  

 afkortning af 30 måneders perioden i det omfang, ledighedsperioden sammenlagt  

 vil overstige den 4-årige delperiode 1.
 Da det ikke har været hensigten at der ved arbejdsmarkedsreformens  

 indførsel skulle ske ændring i det forhold, at en ledig dagpengemodtager vil  

 være økonomisk neutralt stillet ved overgangen til efterløn, foreslås det i  

 forslaget under § 2, nr. 4 at harmonisere ydelsesperioderne for ret til  

 dagpenge for de over 60 årige med ret til efterløn på højeste trin.
 Ad 4.
 Der er tale om forskellige mindre ændringer af hovedsagelig teknisk og  

 justerende karakter.
 Erhvervsøkonomiske konsekvenser.
 Forslaget indebærer, at man fjerner en række af de barrierer som har  

 vanskeliggjort en hensigtsmæssig arbejdsmarkedsmæssig udvikling.
Forslaget har således til hensigt at fremme og smidiggøre arbejdsmarkedet  

 og understøtter herved det igangværende økonomiske opsving.
Forslaget  

 indebærer en indirekte erhvervsøkonomisk forbedring, bl.a. gennem en  

 hurtigere og smidigere jobbesættelse.
En øget uddannelses- og  

 aktiveringsindsats vil sammen med de mere konsekvente rådighedsregler  

 afhjælpe arbejdsmarkedets strukturproblemer, hvilket medfører bedre  

 beskæftigelse og produktion.
Økonomiske og administrative konsekvenser Til § 1 Lovforslaget påvirker ikke den samlede økonomiske ramme til den aktive  

 arbejdsmarkedspolitik i 1995. De enkelte forslag påvirker dog fordelingen af,  

 hvilke typer tilbud den økonomiske ramme anvendes til.
 Handlingsplaner:
Formålet med forslaget om udskydelse af retten til en handlingsplan er, at  

 kunne målrette handlingsplanerne til de ledige, der har en stor risiko for at  

 blive længerevarende ledige.
Formålet er ikke at opnå en administrativ  

 lettelse i AF eller at reducere antallet af handlingsplaner.
Men det er  

 naturligt at justere retten i takt med, at flere kortvarigt ledige lettere  

 selv finder arbejde på grund af det økonomiske opsving.
Det kan med nogen usikkerhed skønnes, at der årligt er en nytilgang på  

 omkring 180.000 ledige, der opnår 3 måneders ledighed, og som hidtil har  

 opnået ret til en handlingsplan.
Ved en udskydelse af tidspunktet for retten  

 til efter 6 måneder ledighed reduceres denne årlige tilgang til omkring  

 120.000.
Afskaffelse af retten til selvfunden jobtræning efter 1 års ledighed i delperiode 1:
Der var i september måned 1994 ca. 2.100 personer i selvfunden jobtræning,  

 heraf knap 2.000 i private virksomheder.
På baggrund heraf kan det skønnes,  

 at der pr. 1. april 1995 vil være ca. 4.000 personer i selvfunden jobtræning.  

 Det kan videre skønnes, at der med en uændret videreførelse af ordningen  

 ville have været ca. 4.000 personer i gennemsnit i selvfunden jobtræning i  

 1995.
På baggrund heraf kan det skønnes, at en uændret videreførelse af  

 ordningen ville have kostet ca. 300 millioner kroner i 1995 fra rammen til  

 aktiv arbejdsmarkedspolitik.
Med afskaffelsen af retten til selvfunden  

 jobtræning pr. 1. april 1995 vil de tilsvarende udgifter i 1995 udgøre ca.  

 140 millioner kroner fra rammen til aktiv arbejdsmarkedspolitik.
Disse 140  

 millioner kroner skal anvendes til tilskud til de personer, der er påbegyndt  

 selvfunden jobtræning inden 1. april 1995, men hvis jobtræningsperiode løber  

 efter 1. april 1995. Der vil ikke være udgifter til ordningen i 1996.
 Der frigøres derved 160 millioner kroner i 1995 og 300 millioner kroner  

 fra 1996 og frem fra den samlede ramme, som arbejdsformidlingen kan anvende  

 til uddannelse eller jobtræning efter en vurdering af den lediges og  

 arbejdsmarkedets behov.
 Indførelse af ret og pligt til tilbud i delperiode 2:
 På baggrund af arbejdsløshedskassernes indberetninger over antallet af  

 personer i delperiode 2 kan det skønnes, at der ved starten af 1995 vil være  

 i alt 40.000 personer i delperiode 2. Bl.a. som følge af det forventede  

 fortsatte generelle fald i ledigheden i løbet af 1995 og 1996 kan dette antal  

 forventes reduceret noget i løbet af 1995 og 1996.
 Der bliver derved økonomisk og kapacitetsmæssig mulighed for gradvist at  

 indføre en ret og pligt til tilbud til de fleste grupper af delperiode  

 2-personer, således at der ved udgangen af 1995 er en reel  

 aktivitetsforpligtelse til alle delperiode 2-personer, der har mere end 1 års  

 ledighed i delperiode 2. Med et yderligere fald i antallet af delperiode  

 2-personer i løbet af 1996 vil denne reelle aktivitetsforpligtelse kunne  

 udstrækkes også til grupper af delperiode 2-personer, der har mindre end 1  

 års ledighed i delperiode 2.
 I tabellen er angivet et skønnet forløb i 1995 og 1996 for hhv. antallet  

 af delperiode 2 personer samt tilbud til delperiode 2-personer:
På baggrund af det skitserede forløb kan det skønnes, at de samlede  

 udgifter til delperiode 2 fra rammen til aktiv arbejdsmarkedspolitik i 1995  

 vil udgøre ca. 2.100 millioner kroner.
De tilsvarende udgifter i 1996 kan  

 skønnes til ca. 2.700 millioner kroner.
Størrelsen af den gennemsnitlige  

 timeløn til personer i jobtræning i delperiode 2 påvirker ikke disse  

 udgifter, da der er fastlagt et indkomstloft, således at en højere timeløn  

 kompenseres ved et lavere ugentligt timetal i tilbuddet.
Indkomstgarantien udenfor tilbud er individuelle dagpenge:
Med de nugældende regler er indkomstgarantien i delperiode 2 de maksimale  

 dagpenge, også når personen modtager dagpenge.
Forslaget om en indførelse af  

 en indkomstgaranti på niveau med de hidtidige dagpenge, vil derfor medføre en  

 dagpengebesparelse.
 Med udgangspunkt i det i tabellen ovenfor skitserede forløb kan det  

 skønnes, at der i gennemsnit er 20.000 dagpengemodtagere i delperiode 2 i de  

 sidste 3 kvartaler af 1995. I 1996 kan det skønnes, at der er i gennemsnit  

 11.000 dagpengemodtagere i delperiode 2.
Dagpengemodtagere på individuel sats modtager i gennemsnit 94% af de  

 maksimale dagpenge.
Hvis det forudsættes, at dagpengemodtagere i delperiode 2  

 i gennemsnit pr. 1. april 1995 får nedsat dagpengeydelsen fra maksimale  

 dagpenge til 94% af maksimale dagpenge, kan det skønnes, at der i 1995 vil  

 være en samlet dagpengebesparelse som følge af forslaget på ca. 125 mill  

 kroner og i 1996 på ca. 90 mill kroner.
 Mulighed for befordringsgodtgørelse:
 I henhold til ændringsforslaget, kan der gives befordringsgodtgørelse til  

 ledige, der deltager i en uddannelse i henhold til en handlingsplan eller  

 deltager i individuel jobtræning.
 Efter lov om aktiv arbejdsmarkedspolitik gives et tilskud på 62 øre per  

 kilometer efter de første 24 kilometer og for max. 120 kilometer pr dag.
På baggrund af de hidtidige erfaringer med befordringsgodtgørelse under  

 lov om aktiv arbejdsmarkedspolitik, er et forsigtigt skøn at omkring 10 pct.  

 af de ledige, der forventes at blive placeret i individuel jobtræning vil  

 modtage en godtgørelse.
Dette forventes for 1995 at svare til ca. 800  

 personer.
 Ændringerne træder i kraft med virkning fra den 1.4.1995.
 Hvis det, som et regneeksempel, antages, at de pågældende i gennemsnit har  

 60 kilometer daglig transport, bliver de økonomiske konsekvenser som følger:
800 personer, der hver især er berettiget til en befordringsgodtgørelse på  

 ca. 3.950 kr.
I dette regneeksempel bliver der derfor tale om en samlet  

 udgift inden for arbejdsmarkedsrammen på omkring 3 mill. kr i 1995.
 Til § 2.
 Der vurderes ikke at være særlige administrative konsekvenser forbundet  

 med forslaget til ændring af arbejdsløshedsforsikringsloven.
 Hvad angår de økonomiske konsekvenser af forslaget om at ophæve  

 indkomstgarantien uden for tilbud i delperiode 2 henvises til bemærkninger  

 til de økonomiske konsekvenser under § 1.
 Hvad angår forslaget om opretholdelse af loftet over arbejdsgivernes  

 dagpengegodtgørelse bemærkes at et forsigtigt skøn over de økonomiske  

 konsekvenser viser, at den årlige omkostning ved opretholdelse af loftet vil  

 være på ca. 10-15 mill. kr.
 Hvad angår forslaget om at lave fuldstændig symmetri mellem reglerne om  

 dagpenge for de over 60 årige og efterløn bemærkes, at forslaget medfører  

 besparelser i 1997 på ca. 50 mill kr. og 75 til 100 mill kr. i 1998.
 Lovforslaget forventes herudover ikke at give økonomiske konsekvenser af  

 betydning.
Bemærkninger til de enkelte bestemmelser Til § 1 Til nr. 1 En handlingsplan beror på en aftale, som tager udgangspunkt både i den  

 lediges ønsker og forudsætninger og arbejdsmarkedets behov.
 I situationer, hvor der inden for bestemte erhvervsområder konstateres  

 eller kan forudses at opstå mangel på arbejdskraft, kan der være behov for,  

 at ledige hurtigt visiteres til bestemte tilbud, uanset den ledige ikke  

 mener, at tilbuddet er i overensstemmelse med pågældendes ønsker og  

 forudsætninger.
 Det kan fx forekomme i forbindelse med etablering af rotationsprojekter  

 inden for områder med mangel på arbejdskraft/udsigt til stigende  

 beskæftigelse hvor det kan forekomme, at der med kort varsel skal skaffes  

 erstatningsarbejdskraft, og hvor der vil være mulighed for at placere ledige  

 i et jobtræningstilbud.
Bestemmelsen indebærer, at Arbejdsformidlingen i disse situationer kan  

 fastsætte handlingsplanens aktivitet(er) primært under hensyn til konkrete  

 behov på arbejdsmarkedet.
AF's afgørelse i disse tilfælde skal altid være  

 begrundet i konkrete arbejdsmarkedspolitiske hensyn.
Til nr. 2 Den generelle bestemmelser om ret til selvfunden jobtræning udgår.
 For ledige i delperiode 2 indføres dog ret til hos private arbejdsgivere  

 af få såvel selvfunden jobtræning som individuel jobtræning, jf. kapitel 12.
Til nr. 3 Ved ændringen sikres det, at den maksimale aflønning fra 1. april 1995 i  

 jobtræning hos offentlige arbejdsgivere vil være den samme uanset om den  

 ledige er ansat i statsligt eller (amts)kommunalt regi, idet udgangspunktet  

 for reguleringen er de i loven fastsatte 81 kr.
Forslaget betyder, at  

 reguleringen fremover skal ske på basis af et uvejet gennemsnit af  

 lønudviklingen i de statslige og de (amts)kommunale lønskalaer.  

 Reguleringssatsen findes således ved, at den statslige lønudvikling og den  

 (amts)kommunale lønudvikling lægges sammen og deles med 2.
Til nr. 4 og nr. 14 Med henblik på at sikre, at personer i jobtræning og individuel jobtræning  

 får samme retsstilling, som øvrige ansatte, dog med de undtagelser, der  

 følger af denne lov med hensyn til fastsættelse af vederlaget og  

 arbejdstiden, præciseres det, at disse personer skal være omfattet af den  

 lovgivning, som gælder for lønmodtagere.
Bemyndigelserne tænkes anvendt i de  

 tilfælde, hvor det viser sig, at der bliver tale om en uacceptabel  

 retsstilling eller en meget uhensigtsmæssig administration, hvis det  

 fastholdes, at den ansættelsesretlige lovgivning skal gælde fuldt ud.
Til nr. 5 Bestemmelsen indebærer, at ledige i delperiode 2 kan være i beskæftigelse  

 i offentlig jobtræning hos den samme arbejdsgiver i hele perioden.
Til nr. 6 og nr. 17 Der er tale om en teknisk ændring.
Til nr. 7 Bestemmelsen sikrer, at ledige i delperiode 2 kan få jobtræning i hele  

 perioden.
Til nr. 8 Der er tale om en redaktionel ændring, idet muligheden for at yde  

 befordringsgodtgørelse allerede er fastsat i § 27, stk. 2.
Til nr. 9 Der er tale om en redaktionel ændring.
Til nr. 10 Der er tale om en redaktionel ændring.
Til nr. 11 Der er tale om en redaktionel ændring.
Til nr. 12 Forslaget tager højde for, at der sker ændringer i lov om kommunal  

 aktivering.
Til nr. 13, 14 og 18 Forslaget betyder, at der skabes mulighed for at give  

 befordringsgodtgørelse til ledige, der deltager i individuel jobtræning.  

 Endvidere præciseres det, at der kan ydes befordringsgodtgørelse i  

 forbindelse med orlov til uddannelse og til uddannelse på dagpenge.
Denne  

 mulighed vil kun blive anvendt, hvis uddannelsen indgår i en handlingsplan.
I  

 forbindelse med individuel jobtræning kan dette gives selv om den samlede  

 ydelse pr. uge herved bliver større end maksimale dagpenge.
Det er hensigten,  

 at yde befordringsgodtgørelse som et fast kilometertilskud, ligesom for  

 befordringsgodtgørelse ved AMU-uddannelse.
Til nr. 15 Der er tale om en redaktionel ændring, hvorved det præciseres hvilke  

 projekter, der kan modtage et tilskud, der overstiger ydelsen til den ledige.  

 Det gøres klart, at også »halvoffentlige« instanser kan få dækket  

 overhead udgifter i forbindelse med etablering af projekter.
Til nr. 16 Bestemmelsen præciserer den hidtidige praksis.
Til nr. 18 Der indsættes en bemyndigelse til ministeren til at fastsætte regler om  

 forsøgs- og udviklingsinitiativer.
Efter loven er kompetencen til at  

 iværksætte forsøg henlagt til Arbejdsmarkedsrådet, men der er fundet behov  

 for, at ministeren også har mulighed for at etablere landsdækkende eller  

 regionale forsøg.
Dette vil naturligvis ske i samarbejde med  

 arbejdsmarkedsrådene.
 Der vil således fx kunne iværksættes forsøg med særlige mere varige tilbud  

 til gruppen af ledige, som efter mange års ledighed har betydelige  

 vanskeligheder med at få beskæftigelse på normal løn- og arbejsvilkår.
Til nr. 19 For at styrke de langtidslediges muligheder for ordinær beskæftigelse og  

 imødekomme uopfyldte servicebehov bemyndiges arbejdsministeren til at  

 fastsætte regler om Arbejdsformidlingens medvirken i forbindelse med  

 etableringen af nye faste ansættelser af ledige i ordinære stillinger inden  

 for ældreomsorg samt om mulighederne for at refundere kommunernes  

 lønudgifter.
Til nr. 20 Bestemmelsen skal ses i sammenhæng med forslaget i nr. 24, hvorved lovens  

 § 30 om selvfunden jobtræning ophæves.
Bemyndigelsen giver mulighed for, at  

 der kan ske fradrag i det rimelige forløb efter stk. 1, for deltagelse i  

 aktiviteter, der kan sidestilles med tilbud efter denne lov, og hvortil der  

 er ydet offentligt tilskud.
Som eksempel kan nævnes ledige, som har deltaget  

 i et »isbryderprojekt«.
Til nr. 21 Bestemmelsen skal sikre, at der ikke anvendes midler på at udarbejde  

 handlingsplaner for ledige, der efter en kortere ledighedsperiode selv er i  

 stand til at finde ordinært arbejde eller påbegynde en uddannelse i det  

 ordinære uddannelsessystem.
Bestemmelsen vil medvirke til at sikre en optimal  

 anvendelse af bevillingen til arbejdsmarkedsindsatsen.
Til nr. 22 Forslaget er teknisk.
Handlingsplaner i delperiode 2 omtales nu i § 33,  

 jf. nr. 24.
Til nr. 23 Retten til selvfunden jobtræning ophæves.
Den hidtidige bemyndigelse i §  

 30, stk. 2, indsættes i § 28, som stk. 3, jf. bemærkningerne til nr. 20.
Til nr. 24 Ledige i delperiode 2 får herved en egentlig ret og pligt til tilbud på  

 fuld tid.
Dette indebærer, at hvis der gives tilbud om jobtræning, vil  

 indtægtsloftet i § 34 betyde, at timetallet begrænses.
Forskellen mellem den  

 således beregnede arbejdstid og 37 timer skal så vidt muligt fyldes op med et  

 andet tilbud, fx uddannelse, uden at den ledige herved får en højere ydelsen  

 end maksimale dagpenge.
 Det præciseres, at der forud for tilbud skal udarbejdes en handlingsplan.  

 Bestemmelserne om sanktioner ved afslag fremgår af forslagets § 2 til ændring  

 af arbejdsløshedsforsikringslovens § 55, stk. 3.
 Etableringsydelse som redskab i delperiode 2 medfører ikke, at pligten til  

 tilbud på fuld tid vil blive pålagt opfyldt ved etableringsydelse.
Til nr. 25 Bestemmelsen sikrer, at ydelsen til ledige i tilbud svarer til højeste  

 dagpenge for henholdsvis fuldtids- og deltidsforsikrede Dette gælder dog ikke  

 ved deltagelse i uddannelse med uddannelsesgodtgørelse, som er på  

 individuelle dagpenge og etableringsydelse, som er på 50 pct. af maksimale  

 dagpenge.
Der er herudover mulighed for befordringsgodtgørelse under  

 uddannelse i henhold til en handlingsplan og i individuel jobtræning.
Hvis en ledig er i offentlig jobtræning, vil arbejdstiden blive fastsat  

 således, at den samlede ydelse højst er maksimale dagpenge.
Arbejdstiden pr.  

 uge fastsættes således ved, at det højeste dagpengebeløb pr. uge divideres  

 med den faktiske timeløn.
Hvis timetallet herved bliver mindre end 37 timer  

 pr. uge, vil der kunne gives et supplerende tilbud, fx uddannelse.
Et  

 eventuelt supplerende tilbud vil ikke give ret til højere ydelse.
 Det er en følge af forslaget, at den nugældende mulighed for at afstå fra  

 tilbud i et år mod at få en ydelse på 80 pct. af dagpengemaksimum ophæves for  

 personer i delperiode 2.
Til nr. 26 Bestemmelsen præciserer Arbejdsformidlingens mulighed for at betale  

 (amts)kommunerne og staten den fulde lønudgift ved ansættelse i jobtræning og  

 individuel jobtræning, hvis der er tale om et tilbudt forløb udover den  

 fastsatte kvote.
 Arbejdsformidlingen sikres dermed mulighed for at tilvejebringe  

 jobtræningsforløb udover den fastsatte kvote, hvis der måtte være behov for  

 det, fx. for at kunne honorere de lediges minimumsrettigheder.
Til nr. 27 Der er tale om en redaktionel ændring.
Til nr. 28 Der fastsættes en særlig procedure og frist for klage over tilbud i  

 delperiode 2.
Til nr. 29 Ændringen er redaktionel.
Til nr. 30 Ændringen er redaktionel.
Til nr. 31 Der gives ministeren en generel mulighed for, at bemyndige direktøren for  

 Arbejdsmarkedsstyrelsen til at fastsætte de nærmere regler om bestemmelserne  

 i denne lov.
Bestemmelsen indebærer, at ministeren kan delegere kompetence  

 både til at træffe afgørelse i enkeltsager og til at fastsætte regler i  

 medfør af loven.
Til nr. 32 Forslaget er en følge af justeringen af redskabet.
Til § 2 Til nr. 1 Med virkning fra den 27. september 1993 skete der en ændring af niveauet  

 for supplerende dagpenge, således at medlemmets individuelle sats reduceres  

 med 1 pct. for hver beskæftiget time i ugen ud over 7,4 timer.
Med virkning  

 fra den 4. april 1994 med 1/2 pct. for hver beskæftiget time ud over 7,4  

 timer.
 Ved den foreslåede ændring præciseres det, at alle medlemmer, der i  

 ustøttet arbejde arbejder på nedsat tid, herunder blandt andet dimittender,  

 er ens stillet med hensyn til nedtrapning af dagpengesatsen.
Til nr. 2 Forslaget betyder, at ledige medlemmer i delperiode 2 med dagpengeret uden  

 for tilbud får ret til individuelle dagpenge.
Der henvises i øvrigt til de  

 almindelige bemærkninger ad pkt. 1a og b.
Til nr. 3 og 5 Med forslagene ophæves retten til at vælge en dagpengeperiode med ret til  

 fradragsfri arbejdsindtægter for ledige i delperiode 2. Desuden sker der en  

 justering af retten for ledige i delperiode 1.
 Der henvises til de almindelige bemærkninger ad pkt. 1c.
 I § 1, nr. 3 er i stedet indsat et forslag, der betyder, at ledige i  

 delperiode 2, der afslår et tilbud efter lov om en aktiv  

 arbejdsmarkedspolitik, mister retten til dagpenge og først generhverver den,  

 når betingelsen for at påbegynde en ny dagpengeperiode på ny er opfyldt (26  

 ugers arbejde inden for 3 år for fuldtidsforsikrede).
 Den ledige kan indbringe rimeligheden af AF's konkrete tilbud for det  

 regionale arbejdsmarkedsråd, der får pligt til at træffe afgørelse i  

 klagesagen inden for et kort tidsrum, jf. § 1, nr 28. Klagen vil få  

 opsættende virkning på AF's indberetning til arbejdsløshedskassen om afslaget  

 og hermed på arbejdsløshedskassens afgørelse om at medlemmets dagpengeret  

 bortfalder.
 Der vil efter § 55, stk. 10 blive fastsat nærmere regler for, i hvilket  

 omfang sygdom eller lignende bevirker, at dagpengeretten ikke bortfalder.
Til nr. 4 Der henvises til de almindelige bemærkninger ad pkt. 3.
Til nr. 6 Med forslaget præciseres, hvilke tilbud efter lov om en aktiv  

 arbejdsmarkedspolitik, der medregnes i delperiode 1 og 2, samt at medlemmer,  

 der går på efterløn, og som efterfølgende vender tilbage til dagpenge, ikke  

 sammenlagt kan opnå en længere ydelsesperiode, end de har ret til efter de  

 almindelige regler.
 Endvidere præciseres, at perioder med ydelser, der træder i stedet for  

 dagpenge, medregnes i perioderne efter § 55, stk. 1 og 2. Dette gælder fx  

 aktivitetsydelse i forbindelse med kirkeligt og humanitært arbejde i udlandet  

 efter den midlertidige ordning i § 97 g.
Til nr. 7 Ændringen er af teknisk karakter.
Til nr. 8 Ved lov nr. 1062 af 22. december 1993 fik § 41 en ny affattelse. Ændringen  

 er en konsekvens heraf.
Til nr. 9 Ændringen, der udelukkende er redaktionel, er en konsekvens af forslaget  

 under § 2, nr. 14 Til nr. 10 Ændringen, der udelukkende er redaktionel, er en konsekvens af forslaget  

 under § 2, nr. 3., hvorefter retten i delperiode 2 til at vælge en  

 dagpengeperiode med fradragsfri indtægter ophæves.
Til nr. 11 Med forslaget skabes hjemmel til, at arbejdsløshedskasserne kan pålægges  

 at videregive oplysninger til arbejdsformidlingen, herunder oplysninger om  

 medlemmernes aktuelle ledighedsperioder.
Der skabes endvidere hjemmel for en  

 statistisk dækning af rådighedsområdet.
Til nr. 12 Med forslaget præciseres endvidere, at ydelser, der træder i stedet for  

 dagpenge, medregnes i 30-måneders perioden.
Dette gælder fx aktivitetsydelse  

 i forbindelse med kirkeligt og humanitært arbejde i udlandet efter den  

 midlertidige ordning i § 97 g.
Til nr. 13 Ændring er af teknisk karakter Til nr. 14 Der henvises til de almindelige bemærkninger ad pkt. 2.
Til nr. 15 Ændringen er redaktionel.
Til nr. 16 Ændringen er redaktionel.
Til nr. 17 Ændringerne, der udelukkende er redaktionelle, er en konsekvens af  

 forslaget under § 2, nr. 14.
 Til § 3.
 Det foreslås, at loven træder i kraft den 1. april 1995. Herved sikres, at  

 der bliver den fornødne tid til den administrative opfølgning på  

 lovforslaget.
 Forslaget om et loft over arbejdsgivergodtgørelsen træder dog i kraft den  

 1. januar 1995, hvor det hidtidige loft ophører.
 Til § 4.
 Bemyndigelsen i stk. 2 til at fastsætte regler om gradvis indføring af ret  

 og pligt til tilbud i hele delperiode 2, tænkes udformet således at tilbud i  

 indfasningsperioden konsekvent gives til de ledige, der er placeret længst  

 ude i delperiode 2.
 Indfasningen af ret og pligt til tilbud i delperiode 2 sker gradvist,  

 således at alle ledige med mere end 1 års ledighed i delperiode 2 er omfattet  

 af aktivitetsforpligtelsen ved udgangen af 1995.
 I løbet af 1996 kan aktivitetsforpligtelsen udstrækkes til grupper af  

 ledige med mindre end 1 års ledighed i delperiode 2.
 Med forslaget til overgangsordning i stk. 3 bevarer medlemmer, der ved  

 forslagets fremsættelse er overgået til en dagpengeperiode uden ret til  

 tilbud og med ret til indtægt uden fradrag, eller som opfylder betingelserne  

 herfor og har indgivet anmodning om at overgå, retten efter de hidtidige  

 regler for en 12 måneders periode.
I forslaget i § 2, nr. 4, ligestilles - for de over 60 årige - et medlems  

 periode med dagpengeret med medlemmets periode med ret til efterløn på  

 højeste trin.
Bestemmelsen i stk. 4 betyder, at forslaget ikke får virkning  

 for medlemmer, der er indplaceret i en delperiode ved forslagets  

 fremsættelse.
Medlemmer, der er ledige ved lovforslagets fremsættelse,  

 bevarer således dagpengeretten efter de hidtil gældende regler.
Efter 2. behandling den 14. december 1994 § 1 I lov om en aktiv arbejdsmarkedspolitik, jf. lovbekendtgørelse nr. 1199 af  

 27. december 1993, foretages følgende ændringer:
 1. I § 11 indsættes som stk. 3:
»Stk. 3. Handlingsplanens arbejdsmarkedspolitiske aktiviteter kan dog  

 fastsættes af arbejdsformidlingen under hensyn til konkrete behov på  

 arbejdsmarkedet.« 2. I § 12 udgår 2. pkt.
 3. § 13, stk. 2, 2. pkt., affattes således:
»Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.« 4. I § 13 indsættes som stk. 4 og 5 :
 »Stk. 4. Personer i jobtræning er i øvrigt omfattet af den  

 lovgivning, som gælder for lønmodtagere.
Stk. 5. Arbejdsministeren kan fastsætte nødvendige undtagelser fra  

 stk. 4.« 5. § 14, stk. 3, affattes således:
»Stk. 3. Støtteperiodens længde fastsættes ved aftale med  

 arbejdsgiveren.
Støtteperioden i det enkelte ansættelsesforhold kan for  

 ledige i delperiode 1, jf. § 55, stk. 1, i lov om arbejdsløshedsforsikring  

 m.v., maksimalt aftales til 1 år.
For ledige i delperiode 2, jf. § 55, stk.  

 2, i lov om arbejdsløshedsforsikring m.v., kan støtteperioden i det enkelte  

 ansættelsesforhold hos private arbejdsgivere maksimalt aftales til et år.
Hos  

 offentlige arbejdsgivere kan støtteperioden omfatte hele delperioden.« 6. § 14, stk. 7, affattes således:
»Stk. 7. Udbetaling af løntilskud må ikke være  

 konkurrenceforvridende.« 7. § 15 affattes således:
» § 15. Jobtræning til ledige dagpengemodtagere i delperiode  

 1, jf. § 55, stk. 1, i lov om arbejdsløshedsforsikring m.v., kan sammenlagt  

 gives i op til et år.
Til ledige i delperiode 2, jf. § 55, stk. 2, i lov om  

 arbejdsløshedsforsikring m.v., kan jobtræning gives i hele delperioden.« 8. I § 17 indsættes som stk. 5 :
»Stk. 5. Der kan ydes tilskud til befordring i forbindelse  

 med deltagelse i uddannelse med uddannelsesgodtgørelse, jf. § 27, stk.  

 2.« 9. § 20, stk. 4, affattes således:
»Stk. 4. Arbejdsministeren kan bestemme, at der som led i  

 arbejdsmarkedsindsatsen kan anvendes midler til uddannelse af beskæftigede  

 samt til støtte til beskæftigede, der deltager i uddannelse som led i  

 jobrotationsordninger.« 10. I § 21, stk. 1, indsættes efter »kan få«:  

 »tilbud om«.
 11. § 21, stk. 3, affattes således:
»Stk. 3. Den ledige har ret til at have andet arbejde eller  

 indtægter fra andet arbejde på op til 27.500 kr. årligt uden fradrag i  

 etableringsydelsen.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.
Arbejde herudover medfører fradrag i  

 etableringsydelsen efter reglerne om fradrag fastsat i medfør af § 58, stk.  

 1, i lov om arbejdsløshedsforsikring m.v.« 12. Overskriften til kapitel 9 ændres til:
 »Individuel jobtræning«.
 13. I § 22, stk. 1, 2, 4 og 5, § 23, stk. 1, 2 og  

3, § 24, stk. 1-5, § 27, stk. 2, § 41, stk. 1, § 60, stk. 2, nr. 4,  

 samt § 66, stk. 2, ændres »særligt tilrettelagte  

 jobtræningsforløb« til: »individuel jobtræning«.
 14. § 23, stk. 2, affattes således:
»Stk. 2. Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter reglerne  

 i lov om kommunal aktivering.« 15. I § 23, stk. 3, indsættes efter »fradrag af  

 arbejdsmarkedsbidrag«: »og bortset fra eventuelt tilskud til  

 befordring, jf. stk. 7«, og efter »dagpengenes højeste beløb pr.  

 uge« indsættes: »for henholdsvis fuldtidsforsikrede og  

 deltidsforsikrede«.
 16. I § 23 indsættes som stk. 5-7:
 »Stk. 5. Personer i individuel jobtræning skal i øvrigt være omfattet  

 af den lovgivning, som gælder for lønmodtagere.
 Stk. 6. Arbejdsministeren kan fastsætte nødvendige undtagelser fra  

 stk. 5.
Stk. 7. Der kan ydes tilskud til befordring i forbindelse med  

 tilbud om individuel jobtræning, jf. § 27, stk. 2.« 17. I § 24, stk. 3, ændres »i privat regi« til:  

 »uden for (amts)kommunalt regi«.
 18. § 24, stk. 5, affattes således:
»Stk. 5. Etablering af individuel jobtræning og udbetaling af  

 tilskud efter stk. 1 må ikke være konkurrenceforvridende.« 19. § 27, stk. 2, affattes således:
»Stk. 2. Arbejdsministeren kan fastsætte regler om  

 gennemførelse af forsøgs- og udviklingsinitiativer, om mulighed for  

 gennemførelse af tilbud i udlandet, om praktik i forbindelse med uddannelse  

 med uddannelsesgodtgørelse, om undervisning i forbindelse med jobtræning og  

 individuel jobtræning samt om mulighed for befordringsgodtgørelse til ledige,  

 der deltager i en uddannelse i henhold til en handlingsplan eller i  

 individuel jobtræning.« 20. Efter § 27 indsættes i kapitel 10:
» § 27 a.
Arbejdsministeren kan fastsætte regler om, at der  

 kan ydes refusion af lønudgifterne, når arbejdsformidlingen medvirker ved  

 etableringen af nye offentlige servicejob.« 21. I § 28 indsættes som stk. 3:
»Stk. 3. Arbejdsministeren kan fastsætte regler om, at  

 forløbet efter stk. 1 kan nedsættes for ledige, der har deltaget i  

 aktiviteter, der kan sidestilles med tilbud efter denne lov, og hvortil der  

 ydes offentligt tilskud.« 22. I § 29, stk. 1, ændres »3 måneder inden for de  

 seneste 5 måneder« til: »6 måneder inden for de seneste 9 måneder,  

 jf. dog § 31.« 23. I § 29, stk. 2, ændres »5-12« til:  

 »5-11«.
 24. § 30 ophæves.
 25. Overskriften til kapitel 12 affattes således:
 »Rettigheder og tilbud i delperiode 2«.
 26. § 33 affattes således:
 » § 33. Med det formål, at ledige kan opnå ordinær  

 beskæftigelse, planlægger de regionale arbejdsmarkedsråd indsatsen og kan  

 anvende og kombinere følgende tilbud:
1) Formidlet arbejde, 2) information og vejledning, 3) uddannelse, 4) etableringsydelse, 5) jobtræning hos offentlig arbejdsgiver, 6) individuel jobtræning.
Stk. 2. Ledige dagpengemodtagere under 60 år har i hele delperiode  

 2, jf. § 55, stk. 2, i lov om arbejdsløshedsforsikring m.v., ret og pligt til  

 tilbud op til fuld tid.
Arbejdsministeren kan fastsætte regler om, at retten  

 og pligten til tilbud nedsættes, når ledige selv finder ordinær  

 beskæftigelse.
Der kan herunder fastsættes regler om, at ledige ikke samtidig  

 kan være i tilbud og i ordinær beskæftigelse hos samme arbejdsgiver, samt  

 regler om en tidsbegrænsning af en kombination af støttet og ordinær  

 beskæftigelse.
 Stk. 3. Der skal udarbejdes en individuel handlingsplan forud for  

 afgivelse af tilbud, jf. § 11.
Stk. 4. Ledige dagpengemodtagere under 60 år har i hele perioden  

 ret til jobtræning eller individuel jobtræning, hvis den ledige selv finder  

 jobtræning eller individuel jobtræning hos private arbejdsgivere.
Reglerne i  

 kapitel 5, 9 og 10 finder anvendelse.« 27. § 34, stk. 1 og 2, affattes således:
»Ved deltagelse i tilbud bortset fra ordinært arbejde, jf. kapitel 2,  

 og selvfunden jobtræning hos private arbejdsgivere, jf. § 33, stk. 4, må  

 ydelsen til den ledige efter fradrag af arbejdsmarkedsbidrag ikke overstige  

 dagpengenes højeste beløb for henholdsvis fuldtidsforsikrede og  

 deltidsforsikrede, jf. lov om arbejdsløshedsforsikring m.v. § 47 og § 70.  

 Arbejdstiden i det enkelte tilbud fastsættes under hensyn hertil.
Såfremt  

 arbejdstiden herved bliver mindre end 37 timer, kan tilbudet suppleres op til  

 37 timer.
Herudover kan der ydes befordringsgodtgørelse i forbindelse med  

 tilbud efter kapitel 6 og 9.
Stk. 2. Ved deltagelse i tilbud bortset fra tilbud efter kapitel 6  

 og 8 har den ledige ret til at modtage et beløb, der sammenlagt med den  

 lediges indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 55, stk. 2, i lov om arbejdsløshedsforsikring m.v.  

 Befordringsgodtgørelse efter stk. 1 medregnes ikke i indtægten.« 28. I § 39, stk. 3, ændres »§§ 11 og 29« til:  

 »§ 11«.
 29. I § 41 indsættes efter stk. 1 som nyt stykke:
»Stk. 2. Arbejdsformidlingen kan afholde lønudgifter til  

 tilbudt jobtræning i staten og (amts)kommunerne, som ligger ud over den  

 fastsatte kvote til jobtræning og individuel jobtræning, jf. § 37, stk.  

 2.« Stk. 2 bliver herefter stk. 3.
 30. § 41, stk. 2, som bliver stk. 3, affattes således:
»Stk. 3. Arbejdsministeren fastsætter nærmere regler om  

 udbetaling efter dette kapitel og kan herunder fastsætte bestemmelser om, at  

 administrationen og udbetalingen af løntilskud til (amts)kommunerne kan  

 overføres til en anden offentlig myndighed.« 31. I § 62, stk. 1, ændres »§§ 33 og 34« til:  

 »§ 33, stk. 4,».
 32. I § 62 indsættes efter stk. 1 som nyt stykke:
»Stk. 2. Klage over arbejdsformidlingens afgørelser om et  

 tilbud efter § 33, stk. 2, kan inden 2 uger indbringes for  

 Arbejdsmarkedsrådet af den, afgørelsen vedrører.
Klagen har opsættende  

 virkning.
Arbejdsmarkedsrådet træffer inden 2 uger fra klagens modtagelse  

 afgørelse i sagen.« Stk. 2-4 bliver herefter stk. 3-5.
 33. I § 62, stk. 3, der bliver stk. 4, ændres »stk. 1  

 og 2« til: »stk. 1-3«.
34. I § 64, stk. 1, 1. pkt., indsættes efter  

 »Direktoratet for Arbejdsløshedsforsikringen«: », jf. § 98 i  

 lov om arbejdsløshedsforsikring m.v.« 35. Efter § 64 indsættes i kapitel 24:
»§ 64 a.
Arbejdsministeren kan bemyndige direktøren for  

 Arbejdsmarkedsstyrelsen til helt eller delvis at udøve beføjelser, som i  

 denne lov er tillagt ministeren.« § 2 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som ændret bl.a. ved lov nr. 413 af 1. juni 1994 og senest  

 ved lov nr. 417 af 1. juni 1994, foretages følgende ændringer:
 1. I § 51, stk. 1, udgår i 2. pkt. ordet  

 »indbetalte«, og efter 2. pkt. indsættes som nyt punktum:
»Ved ændring af arbejdsmarkedsbidragets størrelse reguleres det  

 enkelte medlems hidtidige arbejdsfortjeneste svarende til ændringen i  

 arbejdsmarkedsbidraget.« 2. § 51, stk. 4, 1. pkt., affattes således:
»Til et medlem, der arbejder på mindre end fuld, sædvanlig  

 arbejdstid, reduceres medlemmets dagpenge med 1/2 pct. pr. arbejdstime, der  

 overstiger 7,4 timer pr. uge.« 3. § 55, stk. 2, affattes således:
»Stk. 2. Efter udløbet af perioden i stk. 1 har medlemmet i  

 en periode på sammenlagt 36 måneder inden for 48 måneder ved deltagelse i  

 tilbud efter lov om en aktiv arbejdsmarkedspolitik, bortset fra tilbud efter  

 lovens kapitel 6 og 8, ret til at modtage et beløb, der sammenlagt med den  

 lediges indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis fuldtidsforsikrede og  

 deltidsforsikrede, jf. § 47 og § 70. Befordringsgodtgørelse medregnes ikke i  

 indtægten efter 1. pkt.
I uger, hvor medlemmet ikke er i tilbud efter lov om  

 en aktiv arbejdsmarkedspolitik, har medlemmet ret til at modtage dagpenge  

 efter § 51, jf. § 47 og § 70.« 4. § 55, stk. 3, affattes således:
»Stk. 3. Afslår medlemmet et tilbud efter § 33 i lov om en  

 aktiv arbejdsmarkedspolitik, jf. stk. 2, bortfalder retten til dagpenge,  

 indtil medlemmet dokumenterer at have haft beskæftigelse i det omfang, der er  

 nævnt i § 53, stk. 2.« 5. § 55, stk. 5, affattes således:
»Stk. 5. Et medlem, der er fyldt 60 år, kan højst få dagpenge  

 i 30 måneder.
Der erhverves ret til påbegyndelse af en ny periode, hvis  

 medlemmet dokumenterer på ny at have haft beskæftigelse i det omfang, der er  

 nævnt i § 53, stk. 2.« 6. I § 55, stk. 6, ændres »80 pct.« til: »70  

 pct.«, og »27.500 kr.« ændres til: »40.000 kr.« 7. § 55, stk. 7, affattes således:
»Stk. 7. Perioder, hvor medlemmet deltager i tilbud efter  

 kapitel 5-10 i lov om en aktiv arbejdsmarkedspolitik, perioder, hvor  

 medlemmet modtager efterløn, og perioder med orlov til sabbat efter lov om  

 orlov medregnes i perioderne efter stk. 1, stk. 2 og stk. 5. Perioder med  

 ydelser, der træder i stedet for dagpenge, medregnes ligeledes i perioderne  

 efter stk. 1, stk. 2 og stk. 5.« 8. I § 55, stk. 9, udgår »stk. 3 og«, og efter  

 »lov om en satsreguleringsprocent« indsættes: », og beløbet  

 afrundes til nærmeste 100 kr.« 9. I § 56, 1. pkt., udgår »eller en uddannelse af den  

 i § 41, stk. 1, nr. 3, litra h, nævnte art«.
 10. I § 57, stk. 1, ændres »§ 84, stk. 7« til:  

 »§ 84, stk. 8«.
 11. § 58, stk. 1, nr. 3, litra b, affattes således:
 »b) dagpenge, der udbetales efter § 55, stk. 2 og 6«.
 12. I § 65, stk. 6, indsættes som 2. pkt.:
»Direktøren for Arbejdsløshedsforsikringen fastsætter efter  

 forhandling med chefen for Arbejdsmarkedsstyrelsen og Landsarbejdsrådet  

 nærmere regler for arbejdsløshedskassernes pligt til at videregive  

 oplysninger til brug for arbejdsformidlingen eller til statistisk brug.« 13. I § 75 d, stk. 3, og § 75 e, stk. 2, indsættes  

 efter 2. pkt.:
»Perioder med ydelser, der træder i stedet for dagpenge, medregnes  

 ligeledes i 30-måneders-perioden.« 14. I § 75 j, stk. 3, indsættes som 4. pkt.:
»Det fradragsfri beløb reguleres en gang årligt den 1. januar med  

 satsreguleringsprocenten, jf. lov om en satsreguleringsprocent, og beløbet  

 afrundes til nærmeste 100 kr.« 15. I § 84 indsættes efter stk. 3 som nyt stykke:
»Stk. 4 . Arbejdsgiverens forpligtelse til at udbetale  

 dagpengegodtgørelse til samme person kan højst indtræde 16 gange i løbet af  

 et kalenderår.« Stk. 4-8 bliver herefter stk. 5-9.
 16. I § 86, stk. 10, ændres »stk. 7« til:  

 »stk. 8«.
 17. I § 97 g, stk. 3, ændres »§ 55 eller § 72«  

 til: »§ 53«.
 18. I § 100, stk. 1 og stk. 5, ændres »§ 84,  

 stk. 6« til: »§ 84, stk. 7«.
§ 3 Loven træder i kraft den 1. april 1995. Dog træder § 1, nr. 30, og § 2,  

 nr. 8, 10, 14, 15 og 18, i kraft den 1. januar 1995.
§ 4 Stk. 1. Ledige, som har påbegyndt et tilbud inden lovens  

 ikrafttræden, kan fortsætte dette efter de hidtil gældende regler.
 Stk. 2. Arbejdsministeren fastsætter nærmere regler for gradvis  

 indføring af lediges ret og pligt til tilbud i delperiode 2.
 Stk. 3. Medlemmer, som ved lovens ikrafttræden er omfattet af de  

 hidtidige regler i § 55, stk. 3 og 6, i lov om arbejdsløshedsforsikring m.v.,  

 eller som opfylder kravet om tilmelding til at blive omfattet af disse  

 regler, og som har indgivet anmodning herom til kassen inden den 23. november  

 1994, bevarer uanset bestemmelserne i § 2, nr. 4 og 6, retten efter § 55,  

 stk. 3 og 6, for en 12-måneders-periode.
 Stk. 4. Bestemmelsen i § 2, nr. 5, finder anvendelse på medlemmer,  

 der melder sig ledige efter den 23. november 1994.
Ændringsforslag Af arbejdsministeren:
 Til § 3 1) I 2. pkt. indsættes efter »§ 2, nr.«:  

 »1,».
Bemærkninger Til nr. 1 Pr. 1. januar 1995 stiger arbejdsmarkedsbidraget fra 5 pct. til  

 6 pct.
Som følge heraf bør bestemmelsen under nr. 1 træde i kraft pr. 1.  

 januar.
Ved en teknisk fejl er ikrafttrædelsestidspunktet i lovforslaget  

 fastsat til 1. april.
