Skriftlig fremsættelse (31. oktober  

 2002) Undervisningsministeren Herved tillader jeg mig for Folketinget at  

 fremsætte:
Forslag til lov om ændring af lov om  

 produktionsskoler (Forenklinger og konsekvensændringer) (Lovforslag nr.
L 45).
 Lovforslaget er et led i regeringens handlingsplan for  

 forenkling og administrative lettelser.
Proceduren for at opgøre, hvad kommunerne hver  

 især skal betale i bidrag til staten, forenkles.
Visse  

 produktionsskoler kommer nemlig ud for at skulle rykke kommuner både en  

 og to gange for bekræftelse af deltagernes hjemstedskommune.
Det  

 foreslås derfor, at en kommune, der konstaterer, at en  

 produktionsskoles liste over deltagere, som kommunen skal betale bidrag for,  

 er fejlagtig, skal meddele dette til skolen sammen med oplysninger om  

 deltagernes rette hjemstedskommune.
I modsat fald skal skolens oplysninger  

 lægges til grund for bidragsopkrævningen.
 Efter lovforslaget skal grundtilskuddet til  

 produktionsskolerne udbetales i januar måned med det fulde  

 beløb, og det vil ikke længere være et krav, at  

 bestemmelse om ydelse af vederlag til bestyrelsesformand og næstformand  

 skal optages i produktionsskolens vedtægter.
 Efter lovforslaget kan en produktionsskoledeltagers  

 hjemstedskommune kræve bidrag refunderet af den kommune, der har  

 anbragt deltageren efter den sociale lovgivning.
Lovforslaget fremsættes endvidere som en konsekvens  

 af lov nr. 149 af 25. marts 2002 om ændring af lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (folkeoplysningsloven) og ophævelse af lov om  

 daghøjskoler m.v. og lov om den fri ungdomsuddannelse samt  

 ændring af lov om refusion af udgifter til uddannelse i forbindelse med  

 aktivering m.m. samt ændring af forskellige love.
Ifølge lovens  

 § 6 omlægges fra den 1. januar 2003 refusionsordningen til en  

 betalingsordning for aktiverede i uddannelse.
Lovforslaget præciserer, at deltagere, for hvem  

 produktionsskolerne opkræver betaling efter lov om betaling for  

 uddannelse i forbindelse med aktivering, ikke udløser statstilskud.  

 Disse deltagere indgår fortsat i beregningen af det samlede  

 årselevtal, der er grundlaget for, at produktionsskolen overholder  

 mindstekravet på 20 årselever for at være  

 tilskudsberettiget.
De vil også efter lovforslaget fortsat være  

 berettiget til ydelser efter bestemmelserne i lov om sikring mod  

 følger af arbejdsskader, hvis de kommer til skade som følge af  

 undervisning under arbejdspladslignende forhold.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
