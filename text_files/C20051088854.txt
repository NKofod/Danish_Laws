Skrivelse  

 om in house-produktion i forbindelse med særligt tilrettelagte kommunale  

 aktiveringsprojekter Dette notat handler om in house-produktion i relation til  

 særligt tilrettelagte projekter.
Begrebet er af betydning for vurderingen af  

 sager om konkurrenceforvridning efter lov om en aktiv beskæftigelsesindsats,  

 idet in house-produktion ikke er omfattet af de danske konkurrenceregler.
Efter § 32, stk. 1, nr. 2, i lov om en aktiv  

 beskæftigelsesindsats kan der gives tilbud om vejledning og opkvalificering  

 til  

 ledige bl.a. i form af særligt tilrettelagte projekter.
Formålet er at  

 udvikle  

 eller afdække den lediges faglige, sociale eller sproglige kompetencer med  

 henblik på opkvalificering til arbejdsmarkedet.
 Formålet med projekterne må ikke være at etablere en produktion,  

 men at give de ledige et relevant aktivt tilbud, der kan bringe dem tættere  

 på  

 arbejdsmarkedet.
Der er ikke i beskæftigelseslovgivningen noget til hinder for,  

 at der i projekterne kan udføres arbejde eller produktion, der også udføres  

 som  

 almindeligt lønnet arbejde i private eller offentlige virksomheder.
Grænserne  

 for, hvilket arbejde der kan udføres i projekterne, ligger derfor i, at  

 formålet  

 med aktiveringen skal opfyldes, herunder at det skal bringe de ledige tættere  

 på arbejdsmarkedet, og at den enkelte ledige skal have tilbudet for at få  

 afdækket eller udviklet arbejdsmarkedsrelevante kompetencer.
Tillige gælder  

 det, at produktionen og afsætningen af produkter ikke må være  

 konkurrenceforvridende, jf. § 33 i lov om en aktiv beskæftigelsesindsats.
Spørgsmålet om konkurrenceforvridning vil dog ikke være aktuelt  

 i de situationer, der kan betegnes som in house-produktion.
Ved in  

 house-produktion  

 forstås, at kommunen selv frembringer varer eller ydelser til eget brug ved  

 egne ansatte eller aktiverede.
Der er ikke klare kriterier for en afgrænsning  

 af, hvad in house dækker, hvorfor begrebet må fortolkes snævert.  

 Der er  

 således kun tale om in house-produktion, hvis produktionen udføres og alene  

 aftages af kommunen selv.
In house-produktion påvirker ikke konkurrencen på markedet,  

 fordi produktionen og forbruget foregår i kommunens eget regi.
Det kan  

 påvirke  

 størrelsen af markedet, at kommunen vælger selv at udføre en opgave i stedet  

 for at overlade det til private virksomheder fx gennem udlicitering.
Dette er  

 dog ikke i modstrid med konkurrencelovgivningen, så længe det kun har  

 indvirkning på markedets størrelse og ikke på konkurrencen mellem udbyderne.
 Det følger af kommunalfuldmagten, hvilke opgaver kommunerne har  

 mulighed for selv at varetage.
Kommunalbestyrelsen vil kunne beslutte at igangsætte særligt  

 tilrettelagte projekter med in house-produktion inden for kommunens  

 forskellige  

 forvaltningsgrene.
For eksempel inden for en kommunal gartnerafdeling, hvor  

 der  

 udføres arbejde i kommunens parker og legepladser eller i en kommunal  

 håndværkerafdeling, hvor der udføres arbejde på kommunens ejendomme.
At en kommune ikke i forvejen har tradition for at udføre et  

 givet stykke arbejde som in house-produktion - fx vedligeholdelse af en  

 kommunal legeplads eller bygning - vil ikke i sig selv være til hinder for,  

 at  

 kommunen kan vælge at lade det overgå til in house-produktion.
Dog gælder det  

 naturligvis,  

 at indgåede kontrakter og udliciteringer ikke kan tilsidesættes.
 Private entreprenørers arbejde for kommunen er ikke in  

 house-produktion.
Hvis der i et kommunalt aktiveringsprojekt udføres arbejde af  

 aktiverede side om side med private håndværksmestre (fx ved renovering af en  

 kommunal bygning), kan arbejdet i aktiveringsprojektet kun betragtes som in  

 house-produktion,  

 hvis dets finansiering og udførelse er klart defineret som en opgave, der  

 udføres af kommunens egne ansatte og aktiverede og under kommunens  

 instruktionsbeføjelse.
Der skal således være tale om en separat ydelse i  

 forhold til de opgaver, der eventuelt udføres af private leverandører.
Hvis aktiverede indgår som arbejdskraft for en privat  

 entreprenør under entreprenørens instruktionsbeføjelse, har kommunen pligt  

 til  

 at sørge for, at der ikke opstår konkurrenceforvridning.
Sådan aktivering vil  

 kunne ske ved virksomhedspraktik eller ansættelse med løntilskud hos den  

 private entreprenør.
Det vil dog også kunne forekomme, hvis et særligt  

 tilrettelagt projekt drives af en privat entreprenør.
Sidstnævnte tilfælde  

 forudsætter, at der fastsættes en markedspris for produktionen fra de  

 aktiverede.
Der kan henvises til kalkulationsmodellen i  

 Arbejdsmarkedsstyrelsens vejledning om afsætning af produktion af 11. januar  

 2005.
Såfremt en kommune leverer produktion til en anden kommune, er  

 der ikke tale om in house-produktion.
Kommunal samproduktion kan heller ikke  

 betragtes som in house-produktion.
 I det omfang, en kommunal opgave er omfattet af regler om  

 udbudspligt eller udfordringsret, skal kommunen tage højde for dette, hvis  

 den  

 ønsker at producere in house, således at udbudspligten eller  

 udfordringsretten  

 ikke tilsidesættes.
