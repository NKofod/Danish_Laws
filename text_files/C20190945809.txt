Cirkulære om tildeling af Justitsministeriets Medalje for Omkomne i Tjeneste § 1. Medalje for Omkomne i Tjeneste tildeles ansatte på Justitsministeriets område, der er omkommet i forbindelse med tjenesten som følge af en retsstridig handling.
 Stk. 2. Tildeling af medaljen foretages af justitsministeren.
 Stk. 3. Tildeling af medaljen sker til nære pårørende.
§ 2. Medaljen præges i sølv og bærer på aversen kongekronen i den udformning, der anvendes af Justitsministeriet, og langs medaljemøntens rand indskriften Justitsministeriet.
På reversen indgraveres Omkommet i Tjeneste, den omkomnes navn og årstal for dødsfaldet indskrevet i en krans af egeblad.
 Stk. 2. Til medaljen hører et hvidt krydsbånd med to smalle mørkeblå striber og én bred mørkeblå stribe.
 § 3. Medaljen tildeles som personlig ejendom.
 § 4. I øvrigt fastsættes de nærmere forhold af Justitsministeriet.
 § 5. Cirkulæret træder i kraft den 1. juni  2019.
