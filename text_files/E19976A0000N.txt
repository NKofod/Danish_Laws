N - Lønindeholdelse af restancer til det offentlige N.1 Lovhjemlen N.2 Iværksættelse af lønindeholdelse N.3 Ydelser, der kan foretages lønindeholdelse i N.4 Forholdet til forældelse N.5 Lønindeholdelsesprocenten N.6 Betaling N.7 Arbejdsgivers underretnings- og opbevaringspligt Ved lønindeholdelse forstås, at Told Skat skriftligt pålægger en skyldners  

 arbejdsgiver at indeholde en del af skyldners løn, samt at afregne det  

 indeholdte beløb til Told Skat.
Ved lov nr. 1203 af 27. december 1996 er der vedtaget regler om et fælles  

 lønindeholdelsesregister.
I lovens § 2, nr. 4 er det blandt andet bestemt, at Hypotekbanken skal modtage indbetalinger fra den indeholdelsespligtige  

 samt fordele og afregne indbetalingerne til myndighederne.
 Det fremgår af lovens § 8, at Finansministeren fastsætter det nærmere  

 tidspunkt for lovens ikræfttræden.
 Kommunerne er bemyndiget til at træffe afgørelse i 1. instans efter KSL §  

 73, stk. 1, 1. pkt. og stk. 6, 1. pkt. (jf. lovbek. nr. 519 af 22. juni 1995  

 med senere ændringer), jf. bek. nr. 527 af 17. juni 1996  

 (udlægningsbekendtgørelsen), § 3, stk. 1, nr. 8.
N.1 Lovhjemlen Lønindeholdelse kan kun iværksættes, når der er udtrykkelig lovhjemmel til  

 det.
Hjemlen til at foretage lønindeholdelse findes i KSL § 73, stk. 1, som  

 ændret ved § 9 i lov nr. 1219 af 27. dec. 1996. Bestemmelsen finder  

 anvendelse på inddrivelse af skatter.
Derudover er der i en række særlove  

 henvist til, at krav i henhold til loven kan inddrives efter samme regler,  

 som gælder for inddrivelse af personlige skatter, herunder ved  

 lønindeholdelse efter reglen i KSL § 73, stk. 1.
N.2 Iværksættelse af lønindeholdelse N.2.1 Krav, der kan lønindeholdes for Lønindeholdelse kan som nævnt kun iværksættes for krav, hvor det i  

 lovgivningen positivt er nævnt, at inddrivelse kan ske på denne måde.
KSL §  

 73, stk. 1, som ændret ved § 9 i lov nr. 1219 af 27. dec. 1996, hjemler  

 lønindeholdelse for indkomstskat til staten, folkepensionsbidrag,  

 amtskommunal - og kommunal indkomstskat samt kirkeskatter.
Lønindeholdelsesadgangen omfatter ligeledes påløbne renter, gebyrer og  

 tillæg.
KSL § 73, stk. 2, hjemler indeholdelse for A-skat samt beløb, som er  

 pålagt indeholdt, men hvor indbetaling ikke er sket.
Sidstnævnte har  

 betydning i tilfælde, hvor en person er arbejdsgiver og lønmodtager på en  

 gang.
 Endvidere kan lønindeholdelse ske for AM-bidrag efter AMFL § 15, stk. 6,  

 som ændret ved § 1 i lov nr. 988 af 22. nov. 1996, for toldkrav efter § 37,  

 stk. 4 i toldloven, for momskrav efter § 59, stk. 3 og 4 i momsloven samt for  

 lønsumsafgift efter § 13 a i lov om afgift af lønsum mv.
 Der er nu mulighed for lønindeholdelse for bøder efter § 20 i SKL, efter §  

 79A i KSL og efter straffelovens § 52.
 I særlovgivingen er der blandt andet givet hjemmel til indeholdelse af  

 forfaldne, men ikke betalte afdrag på gæld til Statens Uddannelsesstøtte og  

 ejendomsskat, og i lov om dødsbo- og gaveafgift, § 39, stk. 2 og 3, er der  

 givet hjemmel til lønindeholdelse for bo- og gaveafgift.
N.2.2 Hvornår kan lønindeholdelse foretages Af KSL § 73, stk. 1, som ændret ved § 9 i lov nr. 1219 af 27. dec. 1996  

 fremgår, at lønindeholdelse kan foretages på det tidspunkt, hvor udlæg kan  

 begæres.
Efter retsplejelovens regler kan udlæg begæres, når der foreligger  

 en restance, det vil sige, ved udløbet af sidste rettidige betalingsdag.  

 Lønindeholdelse skal derfor ikke afvente den i inddrivelseslovens § 9 foreskrevne  

 forkyndelse eller bekendtgørelse.
 Er sidste rettidige betalingsdag overskredet, kan lønindeholdelse  

 iværksættes indtil fordringen er forældet.
 Lønindeholdelse kræver ikke, at udlæg først har været forsøgt, ligesom et  

 foretaget udlæg ikke er til hinder for, at der samtidig iværksættes  

 lønindeholdelse.
N.2.3 Lønindeholdelse hos en skyldner under gældssanering Højesteret har ved kendelse af 14. august 1987, jf.
UfR 1987.755  

 fastslået, at skattemyndighedernes pålæg om lønindeholdelse under  

 behandlingen af en gældssaneringssag ikke kunne omstødes efter konkurslovens  

 §§ 72 og 74, da lønindeholdelse ikke er omfattet af disse regler.
Højesterets kendelse betyder, at lønindeholdelse begæret inden  

 gældssaneringssagens indledning kan fortsættes, ligesom der kan iværksættes  

 indeholdelse efter sagens indledning.
Den anmeldte restance skal reduceres  

 med de beløb, som inddrives ved lønindeholdelse.
 Efter gældssaneringskendelsens afsigelse, kan der kun foretages  

 lønindeholdelse for krav, som ikke er omfattet af kendelsen og for forfaldne,  

 men ikke-betalte afdrag i følge kendelsen.
N.2.4 Lønindeholdelse hos en skyldner under betalingsstandsning Uanset om der er anmeldt betalingsstandsning til skifteretten, kan der ske  

 lønindeholdelse.
Det gælder både for en påbegyndt lønindeholdelse og for  

 iværksættelse af en ny lønindeholdelse.
N.2.5 Lønindeholdelse hos en skyldner under konkurs Er der afsagt konkursdekret for en skyldner, omfatter konkursboet  

 skyldners formue på tidspunktet for konkursdekretets afsigelse, og hvad der  

 under konkursen tilfalder ham, jf. konkurslovens § 32.
 Skyldners indtægter ved egen virksomhed, og hvad der træder i stedet for,  

 er dog ikke omfattet af konkursen, jf. konkurslovens § 33.
Selv om konkursdekret er afsagt, kan en påbegyndt lønindeholdelse  

 fortsættes, og der kan iværksættes en ny indeholdelse.
Den anmeldte restance  

 skal nedskrives med det beløb, som inddrives via lønindeholdelse.
 Konkursen frigør ikke skyldner for den ufyldestgjorte gæld.  

 Lønindeholdelse kan derfor efter konkursens afslutning foretages for den  

 ufyldestgjorte del af fordringen.
N.2.6 Lønindeholdelse hos en skyldner under akkord Konkurslovens § 171, stk. 1 forbyder foretagelse af udlæg og arrest efter  

 åbning af akkordforhandlinger.
Bestemmelsen nævner ikke lønindeholdelse.
Østre Landsret undlod ved kendelse af 17. november 1982, jf.
UfR 1983.  

 252, at underkende en foretagen lønindeholdelse.
Efter akkordens åbning kan en påbegyndt lønindeholdelse derfor fortsættes,  

 og en ny indeholdelse kan iværksættes.
Lønindeholdelse kan ske både for krav,  

 som er omfattet af akkorden og for krav, som ikke er omfattet af akkorden.
 Foretages lønindeholdelse for krav omfattet af akkorden, skal den anmeldte  

 fordring nedskrives med det indeholdte beløb.
Efter stadfæstelse af akkorden kan indeholdelse kun ske for krav, som ikke  

 er omfattet af akkorden.
Misligholder skyldner akkorden, uden at denne  

 ophæves, kan forfaldne - men ikke betalte afdrag - ligeledes inddrives ved  

 lønindeholdelse.
N.3 Ydelser, der kan foretages lønindeholdelse i N.3.1 KSL § 73, stk. 1 Arbejdsvederlag KSL § 73, stk. 1 og 4, som ændret ved § 9 i lov nr. 1219 af 27. dec. 1996,  

 opregner de ydelser, hvori lønindeholdelse kan ske.
 Det drejer sig efter KSL § 73, stk. 1 om løn, provision eller andet  

 arbejdsvederlag samt forskudsvis udbetaling heraf, og endelig A-indkomst, der  

 hidrører fra partsfiskeri.
 Er der tale om arbejdsvederlag, kan ydelsen gøres til genstand for  

 lønindeholdelse, uanset om vederlaget er B-indkomst.
Lønindeholdelse kan også foretages i feriegodtgørelse.
Udbetaler  

 arbejdsgiver løn under ferien, foretages lønindeholdelsen heri.
Indeholdelsen  

 skal foretages ved godskrivning af feriegodtgørelsen.
Denne sker hver måned,  

 jf.
KSLbek. nr. 768 af 19. sept. 1995, § 22, stk. 2, som ændret ved bek. nr.  

 1012 af 2. dec. 1996.
Grundlaget for lønindeholdelse er skyldners bruttoindkomst.
Grundlaget for  

 lønindeholdelse er således det udbetalte eller godskrevne arbejdsvederlag  

 efter fradrag af lønmodtagerbidrag, A-skat, ATP-bidrag samt efter fradrag af  

 arbejdsgiverens pensionsindbetaling, hvis den er omfattet af PBL § 19.
 Der kan således indeholdes i visse løntillæg, for eksempel tantieme,  

 gratiale samt overarbejdsbetaling.
 Skatteværdien af fri kost og logi kan derimod ikke længere gøres til  

 genstand for lønindeholdelse.
I beregningsgrundlaget skal heller ikke medtages beløb, der ved  

 lønforskrivning efter tjenstemandslovens § 57 indeholdes i løn til dækning af  

 tjenestemandslån, jf.
UfR 91.49 (ØLD).
Beløb der ikke udbetales til lønmodtager, men som i stedet betales af  

 arbejdsgiveren til tredjemand på den pågældende lønmodtagers vegne, indgår i  

 grundlaget for lønindeholdelse.
Det gælder arbejdsgiverens betaling af  

 lønmodtagerens private udgifter, og f.eks. pensionsindbetalinger, der ikke er  

 omfattet af PBL § 19. Tilsvarende gælder for arbejdsgivers indbetalinger til  

 en kapitalpensionsordning, medmindre ordningen er omfattet af PBL § 19.
 Godtgørelse for slid og merudgifter, for eksempel værktøjspenge, skurpenge  

 eller befordringsgodtgørelse mv., kan derimod ikke gøres til genstand for  

 lønindeholdelse.
Det afgørende kriterium for, hvilke tillæg der kan foretages  

 lønindeholdelse i, er om ydelsen er et vederlag for udgifter, der er  

 forbundet med tjenesten, eller om ydelsen ikke udbetales eller godskrives  

 lønmodtageren.
I bekræftende fald kan beløbet ikke gøres til genstand for  

 lønindeholdelse.
N.3.2 Lønmodtagere aflønnet med drikkepenge I ansættelsesforhold, hvor arbejdstager lønnes med drikkepenge, der  

 ansættes til en bestemt brøkdel af det beløb, som arbejdstager indtjener på  

 arbejdsgivers vegne, gælder reglen i KSL § 73, stk. 6.
 Lønindeholdelse foretages i disse tilfælde ved, at arbejdsgiveren  

 skriftligt pålægges ved hver afregning med arbejdstager at afkræve det beløb,  

 som skal dække lønindeholdelsen.
Reglen i KSL § 73, stk. 3 skal respekteres også ved indeholdelse i  

 drikkepenge.
Hvor meget, der kan indeholdes, beregnes ud fra det beløb,  

 hvormed drikkepengene medregnes ved opgørelsen af den skattepligtige  

 indkomst.
Hvis lønmodtageren vægrer sig ved at indbetale det beløb, som hans  

 arbejdsgiver er pålagt at indeholde, kan han uanset gældende opsigelsesvarsel  

 afskediges med øjeblikkeligt varsel, jf.
KSL § 73, stk. 6.
 Lønmodtageren underrettes skriftligt om lønindeholdelsen og om muligheden  

 for afskedigelse i tilfælde af manglende afregning.
 N.3.3 KSL § 73, stk. 4 Ventepenge, pensioner mv.
Efter KSL § 73, stk. 4 kan der foretages lønindeholdelse i ventepenge,  

 pension og ligende understøttelser, der udredes af statskassen, kommunale  

 kasser og andre offentlige eller private kasser.
Forinden lønindeholdelse  

 iværksættes i disse ydelser skal skattemyndigheden vurdere, om der er særlige  

 hensyn, der taler imod en sådan lønindeholdelse.
KSL § 73, stk. 4 omfatter  

 endvidere blandt andet folkepension, førtidspension, efterløn, arbejdsløshedsdagpenge, sygedagpenge, invalidepension og  

 tjenestemandspensioner.
 Det kan være vanskeligt at afgrænse de ydelser, der efter KSL § 73, stk. 4  

 kan foretages lønindeholdelse i.
Der kan ikke foretages lønindeholdelse i forsikringsydelser, der udbetales  

 fra forsikringsselskaber, jf.
SD-cirk. 1985-11.
Derimod kan lønindeholdelse foretages i ægtefællepension, jf.
UfR 1988.756  

 ØLD, som anerkendte lønindeholdelse i en ægtefællepension, idet retten fandt,  

 at kapitalgrundlaget for ydelserne var tilvejebragt på den for pensioner  

 sædvanlige måde.
Ved SD-cirk. 1979-3 samt TSS-cirk. 1994-3 om kontanthjælp efter  

 bistandslovens §§ 37a, 43 og 47a, samt SD-cirk. 1984-5 om stipendier fra  

 Statens Uddannelsesstøtte (SU) er det bestemt, at indeholdelse ikke skal ske i  

 sådanne ydelser, selv om de efter deres art er omfattet af KSL § 73, stk. 4.  

 Stipendier fra SU overgik den 1. januar 1992 til at være A-indkomst.
Der  

 foretages på trods heraf ikke lønindeholdelse i disse beløb.
Baggrunden  

 herfor er formålet med og størrelsen af disse beløb samt det forhold, at der  

 ud over indeholdelse af A-skat også indeholdes restskat i SU-ydelsen.
 Lønindeholdelse kan ikke ske i ydelser, der tilkommer skyldners ægtefælle.
 Inddrivelse af restancen hos ægtefællen må derfor ske efter regler i KSL §  

 72, stk. 2 om subsidiært udlæg.
N.4 Forholdet til forældelse Som tidligere nævnt kan begæring om lønindeholdelse tidligst fremsættes  

 ved udløbet af sidste rettidige betalingsdag.
 Retten til at begære lønindeholdelse for et krav bevares så længe selve  

 kravet ikke er forældet.
Statslige og kommunale skatte- og afgiftskrav forældes efter 1908-lovens §  

 1, nr. 4 på 5 år.
Forældelsesfristen regnes fra forfaldsdagen og indtræder,  

 med mindre skyldner inden fristens udløb erkender at skylde beløbet, eller  

 kreditor foretager retslige skridt mod skyldner.
Fremsendelse af en begæring om lønindeholdelse er som hovedregel ikke et  

 retsskridt, der afbryder forældelsen.
Baggrunden herfor er, at der ikke i  

 forbindelse med lønindeholdelsesbegæringer sker en formel tilsigelse af  

 skyldner som ved udlæg, ligesom skyldner ikke har samme mulighed for at  

 indbringe lønindholdelsen for fogedretten.
 Regionerne skal derfor i tilfælde, hvor forældelsesfristen er ved at  

 springe, sørge for at der tillige foretages udlæg for kravet.
N.5 Lønindeholdelsesprocenten Af KSL § 73, stk. 3 fremgår, at lønindeholdelsen højst kan udgøre 20 % af  

 lønudbetalingen efter fradrag af den i KSL § 46 og § 49 indeholdte skat.
I  

 praksis er grundlaget for lønindeholdelsen bruttoindkomsten efter fradrag af  

 lønmodtagerbidrag, A-skat, ATP-bidrag samt arbejdsgiverens  

 pensionsindbetaling, hvis den er omfattet af PBL § 19, jf. ovenfor under  

 N.3.1. Der skal ikke foretages andre fradrag, før indeholdelsesbeløbet  

 beregnes.
Procentsatsen kan ikke forhøjes i tilfælde, hvor der ikke indeholdes  

 A-skat, for eksempel fordi skyldner har frikort eller udelukkende optjener  

 B-indkomst.
I disse tilfælde er beregningsgrundlaget bruttolønnen.
 At der "højst" kan indeholdes 20 % giver mulighed for at  

 indeholde med en lavere procentsats, idet der skal overlades skyldneren det  

 nødvendige til eget og familiens underhold.
 Ved fastsættelsen af lønindeholdelsesprocenten skal der således foretages  

 en vurdering svarende til den i retsplejelovens § 509 vedrørende  

 trangsbeneficiet.
 Som udgangspunkt anvendes de samme indkomstkriterier som ved  

 gældssanering.
N.5.1 Indeholdelse med optil 15 % For så vidt angår indeholdelse efter KSL § 73, stk. 1 (løn m.v.), som  

 ændret ved § 9 i lov nr. 1219 af 27. dec. 1996, er der ved fastsættelsen af  

 en lønindeholdelsesprocent på 15%, som udgangspunkt taget hensyn til, at  

 skyldner ikke må fratages sit eksistensgrundlag.
Konsekvensen heraf er, at  

 indeholdelse generelt kan foretages med 15 %, men at der efter en konkret  

 vurdering kan indeholdes med en lavere procentsats.
 I sager, hvor lønindeholdelse sker med op til 15 %, må regionen ud fra de  

 foreliggende oplysninger om skyldners og hans husstands indkomst-, bolig- og  

 formueforhold vurdere, hvor meget der skal overlades skyldner til eget og  

 familiens underhold.
 Af KSL § 73, stk. 1 fremgår, at vedkommende skattemyndighed skriftligt kan  

 pålægge skatteyderens arbejdsgiver at indeholde i skatteyderens lønning,  

 provision mv.
Ønsker regionen at foretage lønindeholdelse efter reglen i KSL § 73, stk.  

 4 må der ikke være særlige hensyn, som taler imod det.
Kommune eller region  

 skal derfor foretage en vurdering af skyldners betalingsevne og herudfra  

 vurdere, hvor meget der kan fratages ved lønindeholdelse.
N.5.2 Indeholdelse med mere end 15 % Ved lov nr. 391 af 6. juni 1991 er den maksimale lønindeholdelsesprocent  

 forhøjet fra 15 til 20 %, jf.
KSL § 73, stk. 3.
Foretages lønindeholdelse med en procentsats mellem 15 og 20 %, skal  

 myndigheden i hvert enkelt tilfælde foretage en nærmere vurdering af, at der  

 overlades skyldner de nødvendige midler.
Til brug for denne vurdering skal  

 myndigheden have aktuelle oplysninger, som entydigt peger på, at en sådan  

 lønindeholdelse vil være forsvarlig.
Oplysningerne kan for eksempel indhentes  

 fra skyldner selv.
N.6 Betaling N.6.1 Restancemyndigheden Ved lov nr. 1203 af 27. december 1996 er der vedtaget regler om et fælles  

 lønindeholdelsesregister.
I lovens § 2, nr. 4 er det bestemt, at  

 Hypotekbanken skal modtage indbetalinger fra den indeholdelsespligtige samt  

 fordele og afregne indbetalingerne til myndighederne.
I lovens § 8 er det  

 bestemt, at Finansministeren fastsætter tidspunktet for lovens ikræfttræden.
Loven vil  

 træde i kraft senere på året.
Indtil lovens ikræfttræden skal indbetaling ske  

 til den kommune eller den told- og skatteregion, der forestår  

 restanceinddrivelsen.
N.6.2 Indbetalingsfrist Beløb, der indeholdes i løn mv., forfalder til betaling den 1. i den  

 kalendermåned, der følger efter tidspunktet for indeholdelsen, og skal  

 betales senest den 15. i forfaldsmåneden, jf. § 34, stk. 3 i KSLbek. nr. 768  

 af 19. sept. 1995.
Hvis sidste rettidige betalingsdag er en søgne- helligdag forlænges  

 fristen til næstfølgende hverdag.
Som eksempel kan nævnes, at beløb, som  

 indeholdes i januar, forfalder til betaling den 1. februar, og skal afregnes  

 til regionen senest den 15. februar.
 Arbejdsgiveren kan ikke forlange, at regionen selv skal afhente beløbet.
 Indbetaling skal ske til den region, som har givet arbejdsgiveren pålæg om  

 lønindeholdelse, jf. samme bek. § 34, stk. 1. Flytter skyldner, kan regionen  

 pålægge arbejdsgiveren at indbetale indeholdte beløb til den region, hvor  

 skyldner nu har bopæl.
N.6.2.1 Morarente Ved for sen betaling skal der betales morarenter, som er på 1,3 pct. pr.  

 påbegyndt måned fra forfaldsdagen, jf.
KSL § 63, stk. 2.
N.6.2.2 Straffebestemmelser Af KSL § 73, stk. 10 fremgår, at den indeholdelsespligtige kan pålægges  

 ansvar for en række forhold.
N.6.2.2.1 KSL § 69 Hæftelse Arbejdsgiveren hæfter direkte overfor det offentlige for såvel indeholdte,  

 men ikke afregnede beløb, som for beløb der burde være indeholdt.
Sådanne beløb kan derfor inddrives efter reglerne i lov nr. 278 af 25. maj  

 1976 om fremgangsmåden ved inddrivelse af skatter og afgifter mv., jf.
KSL §  

 72. Udlægsadgangen gælder også for renter, gebyrer mv.
Hæftelse for undladelse af at efterkomme et pålæg om lønindeholdelse eller  

 indeholdelse af et for lille beløb forudsætter, jf.
KSL § 69, at den  

 indeholdelsespligtige har udvist forsømmelighed.
Det er den  

 indeholdelsespligtige, som har bevisbyrden for, at han ikke har udvist  

 forsømmelighed (dvs. omvendt bevisbyrde). I praksis har det vist sig, at  

 bevisbyrden er pålagt skattemyndighederne.
N.6.2.2.2 Strafansvar efter KSL § 74 Undladelse af at efterkomme et pålæg om lønindeholdelse kan straffes med  

 en bøde, som udgør 25 % af det ikke indeholdte beløb, dog minimum 300 kr.,  

 jf.
KSL § 74, stk. 1, nr. 1.
Afregnes et indeholdt beløb ikke rettidigt, kan der pålægges en bøde  

 beregnet efter samme principper, som gælder for manglende afregning af  

 A-skatter, jf.
KSL § 74, stk. 1, nr. 2.
 For samtlige nævnte strafbestemmelser gælder, at der kun kan gøres ansvar  

 gældende, hvis den indeholdelsespligtige har handlet forsætligt eller udvist  

 grov uagtsomhed.
Straffesager rejses i praksis primært i forbindelse med manglende  

 overholdelse af reglerne om A-skat.
Det vil dog kunne forekomme, at der  

 rejses tiltale for overtrædelse af reglerne om lønindeholdelse.
N.7 Arbejdsgivers underretnings- og opbevaringspligt N.7.1 Hvem er arbejdsgiver Det er skyldners arbejdsgiver, som med hjemmel i KSL § 73, stk. 1, som  

 ændret ved § 9 i lov nr. 1219 af 27. dec. 1996, kan pålægges at foretage  

 lønindeholdelse, og som skal indeholde A-skat.
 Det er af betydning, om arbejdsforholdet har været af en vis varighed,  

 eller om der kun er tale om levering af enkeltstående tjenesteydelser.
 I tilfælde, hvor arbejdet udføres som led i skyldners selvstændige  

 virksomhed, er lønindeholdelse udelukket.
 Det kan have vejledende betydning, om der skal indeholdes A-skat af beløb,  

 som udbetales til skyldner.
For at foretage lønindeholdelse, skal arbejdsgiveren have hjemting her i  

 landet, eller han skal lade lønudbetaling ske via en befuldmægtiget, som har  

 hjemting her i landet.
Om hjemting se retsplejeloven §§ 235-240 og afsnit  

 C.1.1.1. Lønindeholdelse kan således ikke ske ved fremmede landes  

 diplomatiske repræsentationer i Danmark.
 Derimod er det uden betydning, om skyldner har hjemting i Danmark, eller  

 om han er skattepligtig af indtægten i Danmark, når blot udbetalingen  

 foretages af en person, som har hjemting her, og som på grund af status som  

 arbejdsgiver kan pålægges indeholdelsespligt.
 Ved en udlægsforretning har skyldner pligt til at give regionen oplysning  

 om, hvem hans arbejdsgiver er, jf. retsplejeloven § 497, stk. 1. Nægtelse  

 straffes med bøde.
N.7.2 Arbejdsgivers pligter Den indeholdelsespligtiges pligter i forbindelse med lønindeholdelse er  

 reguleret i KSL § 73, stk. 8 og i KSLbek. nr. 768 af 19. sept. 1995.
 Hvis en arbejdsgiver modtager begæring om indeholdelse for en person, som  

 ikke er beskæftiget hos ham, skal dette meddeles regionen inden 5 dage.
 Ophør af arbejdsforhold skal ligeledes meddeles regionen inden 5 dage  

 efter ophøret, hvis der er begæret lønindeholdelse for en restance, som ikke  

 er fuldt afviklet.
Regionen og lønmodtageren skal endvidere fra arbejdsgiveren have oplysning  

 om størrelsen af det indeholdte beløb, jf.
KSLbek. nr. 768 af 19. sept. 1995,  

 § 34, stk. 4.
Arbejdsgiveren kan ikke kræve vederlag for administrationen af en begæring  

 om lønindeholdelse.
Direkte udgifter, for eksempel porto kan dog kræves  

 dækket hos skyldner.
Endelig skal en indeholdelsespligtig besvare skriftlige henvendelser fra  

 regionen af betydning for indeholdelsen, jf.
KSLbek. nr. 768 af 19. sept.  

 1995, § 35. Regnskabsmateriale vedrørende indeholdelsen skal opbevares i 5 år  

 efter udløbet af det kalenderår, hvor indeholdelsen er foretaget, jf. samme  

 bek. § 36.
