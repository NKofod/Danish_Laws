 Udtalt, at et privat I/S, der i forbindelse med overtagelse af en fast  

 ejendom fra en kommune, havde fået nogle erhvervslejekontrakter vedrørende  

 ejendommen i sin besiddelse, alene måtte opfattes som låner af kontrakterne,  

 da der ikke var taget skridt til at inddrage selskabet under arkivlovens  

 område.
 Inddragelse af selskabet under arkivloven er ifølge § 2, stk. 3, i  

 bekendtgørelse nr. 857 af 21. oktober 1992 om offentlige arkivalier og  

 offentlige arkiveres virksomhed, en betingelse for, at en myndighed kan  

 overdrage dokumenter til en institution uden for den offentlige forvaltning.  

 Rigsarkivet udtalte i forbindelse med sagens behandling, at selskabet, hvis  

 det ikke blev inddraget under arkivloven, måtte anses for låner af  

 dokumenterne, således at selskabet opbevarede disse på kommunens vegne.
 På denne baggrund fundet, at kommunen fortsat havde adgang til og  

 rådighed over erhvervslejekontrakterne.
 Herefter udtalt, at kontrakterne fortsat var omfattet af  

 offentlighedsloven, og at afgørelsen om, hvorvidt der kunne gives aktindsigt  

 i disse, skulle træffes af kommunen, jf. § 15 i offentlighedsloven, hvorefter  

 afgørelser om aktindsigt træffes af den myndighed, der har dokumenterne i sin  

 besiddelse.
RESUME AF INDENRIGSMINISTERIETS BREV AF 28. JUNI 1995 8. Andre udtalelser og afgørelser Om hvorvidt dokumenter vedrørende en kommunalt ejet ejendom, der blev  

 overdraget til et privat I/S, fortsat kunne anses for omfattet af  

 offentlighedsloven, og om hvorvidt afgørelse om aktindsigt skulle træffes af  

 kommunen (Indenrigsministeriets brev af 28. juni 1995 til en klager - 4. k.kt.  

 j.nr. 1994/122/101-111).
