 I henhold til § 58, stk. 1, nr. 3, i lov om arbejdsløshedsforsikring m.v.,  

 jf. lovbekendtgørelse nr. 16 af 11. januar 1994, fastsættes efter forhandling  

 med Landsarbejdsrådet:
Jobtræning/særligt tilrettelagte jobtræningsforløb Delperiode 1 § 1.  For medlemmer, der i henhold til  

 arbejdsløshedsforsikringslovens § 55, stk. 1, har ret til dagpenge i  

 delperiode 1, og som deltager i jobtræning eller i et særligt tilrettelagt  

 jobtræningsforløb på nedsat tid, skal timerne fra jobtræningen eller det  

 særligt tilrettelagte jobtræningsforløb medføre fradrag i dagpengene.
 Stk. 2.  Jobtræning og særligt tilrettelagte  

 jobtræningsforløb er ikke omfattet af reglerne om tidsbegrænsning i retten  

 til supplerende dagpenge, reglerne om nedtrapning af satsen i bekendtgørelsen  

 om udbetaling af supplerende dagpenge og mindsteudbetalingsreglerne.
Delperiode 2 § 2.  Et medlem, der i henhold til  

 arbejdsløshedsforsikringslovens § 55, stk. 2, har ret til dagpenge i  

 delperiode 2, og som deltager i jobtræning eller i et særligt tilrettelagt  

 jobtræningsforløb, har ret til at modtage et supplerende dagpengebeløb, der  

 sammenlagt med indtægten fra jobtræningen eller fra det særligt tilrettelagte  

 jobtræningsforløb svarer til højeste dagpenge.
 Stk. 2.  Hvis et medlem, der deltager i jobtræning eller  

 i et særligt tilrettelagt jobtræningsforløb, har indtægt fra andet arbejde  

 eller indtægter, der efter de almindelige regler vil medføre fradrag i  

 dagpengene, skal disse indtægter modregnes i det supplerende beløb, der kan  

 udbetales efter stk. 1.
 Stk. 3.  Udøvelse af selvstændig virksomhed som  

 bibeskæftigelse medfører nedsættelse i det supplerende beløb, der kan  

 udbetales efter stk. 1. Nedsættelsen svarer til de på virksomheden anvendte  

 timer gange med den gældende omregningssats.
 Stk. 4.  Hvis medlemmets lønindtægt ikke er kendt på det  

 tidspunkt, hvor oplysningerne skal afgives til arbejdsløshedskassen, indgår  

 der et beløb ved modregningen, der svarer til antal arbejdstimer  

 multipliceret med omregningssatsen.
 § 3.  Indtægt fra arbejde, der i henhold til § 2, stk.  

 1 og 2, skal modregnes i dagpengene, skal nedsættes med det indbetalte  

 arbejdsmarkedsbidrag.
 § 4.  I uger, hvor dagpengekortet i henhold til §§  

 9-14 i bekendtgørelse om supplerende dagpenge skal belægges, indgår de  

 belagte timer ved opgørelsen af, om medlemmet har krav på at få udbetalt et  

 supplerende dagpengebeløb i henhold til § 2, stk. 1. En belagt time indgår  

 med en værdi, der svarer til 1/37 af dagpengenes højeste beløb for en uge.
 § 5.  Ved opgørelsen af, om et medlem, der er omfattet  

 af § 2, stk. 1, har overskydende timer og dermed indtægt, der skal overføres  

 til den følgende uge, medtager man ikke timerne fra jobtræning/det særligt  

 tilrettelagte jobtræningsforløb.
 Stk. 2.  Hvis den lønindtægt, der knytter sig til  

 eventuelle overskydende timer, ikke er kendt på det tidspunkt, hvor fradraget  

 skal finde sted, indgår der et beløb ved modregningen, der svarer til de  

 overskydende timer multipliceret med omregningssatsen.
Uddannelsesgodtgørelse og orlovsydelse § 6.  Der skal ske fradrag for arbejde og indtægter,  

 som medlemmet har i perioder, hvor pågældende modtager uddannelsesgodtgørelse  

 i henhold til kapitel 6 i lov om en aktiv arbejdsmarkedspolitik, samt i  

 perioder hvor pågældende modtager orlovsydelse efter lov om orlov.
 § 7.  Hvis medlemmet har indtægter fra arbejde, der  

 svarer til eller overstiger uddannelsesgodtgørelsen eller orlovsydelsen,  

 bortfalder denne.
 Stk. 2.  Hvis indtægterne fra arbejde er lavere end  

 uddannelsesgodtgørelsen eller orlovsydelsen, modregnes indtægterne, så  

 medlemmet i alt får et beløb, der svarer til uddannelsesgodtgørelsen eller  

 orlovsydelsen.
Stk. 3.  Udøvelsen af selvstændig virksomhed som  

 bibeskæftigelse medfører nedsættelse i uddannelsesgodtgørelsen eller  

 orlovsydelsen.
Nedsættelsen svarer til de på virksomheden anvendte timer  

 multipliceret med den gældende omregningssats.
 § 8.  Hvis medlemmet har andre skattepligtige  

 indtægter, som ville medføre fradrag efter reglerne på dagpengeområdet,  

 herunder indtægter fra borgerlige ombud, offentlige og private hverv,  

 modregnes indtægterne i uddannelsesgodtgørelsen eller orlovsydelsen.
 Stk. 2.  Hvis medlemmet under sygdom har modtaget  

 sygedagpenge eller modtaget betaling for 1. og 2. ledighedsdag, skal de  

 modtagne beløb modregnes i uddannelsesgodtgørelsen eller orlovsydelsen.
 Stk. 3.  Hvis medlemmet deltager i en uddannelse,  

 hvortil der er knyttet lønindtægt, skal indtægten modregnes i  

 uddannelsesgodtgørelsen eller orlovsydelsen.
 Stk. 4.  Hvis medlemmet er på orlov eller deltager i en  

 uddannelse med uddannelsesgodtgørelse, kan medlemmet ikke modtage  

 orlovsydelse eller uddannelsesgodtgørelse, mens medlemmet som medbygger eller  

 selvbygger deltager i opførelse eller ombygning af eget hus mv. i et omfang  

 der overstiger, hvad der kan sammenlignes med almindeligt vedligeholdelses-  

 og reparationsarbejde.
 § 9.  Hvis et medlem, der modtager  

 uddannelsesgodtgørelse, har afholdt ferie med løn eller feriegodtgørelse,  

 skal de modtagne beløb modregnes i uddannelsesgodtgørelsen.
 Stk. 2.  Hvis et medlem, der modtager orlovsydelse,  

 under orloven afholder ferie optjent i henhold til lov om ferie, skal hver  

 feriedag ved beregning af orlovsydelsen belægges med 7,4 timer for  

 fuldtidsforsikrede og med hvad der svarer til 1/5 af den gennemsnitlige  

 ugentlige arbejdstid for deltidsforsikrede.
 § 10.  Hvis medlemmets lønindtægt ikke er kendt på det  

 tidspunkt, hvor oplysningerne skal gives til arbejdsløshedskassen, indgår der  

 et beløb ved modregningen efter § 7, stk. 1 og 2, der svarer til det  

 beskæftigede antal timer multipliceret med omregningssatsen.
 § 11.  Indtægter, der skal modregnes i henhold til §  

 7, stk. 1 og 2, § 8, stk. 1 og 3, samt feriegodtgørelse i henhold til § 9,  

 stk. 1, skal nedsættes med det indbetalte arbejdsmarkedsbidrag.
 § 12.  En lønmodtager, der har orlov fra et  

 arbejdsforhold, kan efter aftale med arbejdsgiveren modtage et beløb til  

 supplement af orlovsydelsen, uden at dette beløb medfører fradrag i ydelsen.
Etableringsydelse § 13.  Et medlem, der i henhold til § 21 i lov om en  

 aktiv arbejdsmarkedspolitik modtager etableringsydelse, kan uden fradrag i  

 etableringsydelsen, ved andet arbejde, tjene 27.500 kr. om året reguleret med  

 satsreguleringsprocenten, jf. lov om en satsreguleringsprocent.
 Stk. 2.  Et medlem, der modtager etableringsydelse i 2  

 1/2 år, kan i de sidste 26 uger tjene 13.750 kr. uden, at det medfører  

 fradrag i etableringsydelsen.
 § 14.  Ved opgørelsen af det fradragsfri beløb i  

 henhold til § 13 medtages alle indtægter fra arbejde, der medfører fradrag  

 efter de almindelige regler.
 Stk. 2.  Skattepligtige beløb der modtages for  

 borgerlige ombud, offentlige og private hverv, indgår også i opgørelsen af  

 det fradragsfri beløb.
 Stk. 3.  Indtægter, der i henhold til stk. 1 og stk. 2  

 indgår i opgørelsen af den fradragsfri indtjening, skal nedsættes med  

 arbejdsmarkedsbidraget.
 Stk. 4.  Hvis medlemmets lønindtægt ikke er kendt på det  

 tidspunkt, hvor oplysningerne skal afgives til arbejdsløshedskassen, indgår  

 der ved opgørelsen af den fradragsfri indtjening et beløb, der svarer til det  

 beskæftigede antal timer multipliceret med omregningssatsen.
 § 15.  Udøvelse af selvstændig virksomhed som  

 bibeskæftigelse indgår ved opgørelsen af de i § 13 nævnte beløb.
 Stk. 2.  Ved opgørelsen, jf. stk. 1, indgår et beløb,  

 der svarer til de på virksomheden anvendte timer multipliceret med  

 omregningssatsen.
 § 16.  Et medlem, der som medbygger eller selvbygger  

 deltager i opførelsen eller ombygning af eget hus mv., i et omfang der  

 overstiger, hvad der kan sammenlignes med almindeligt vedligeholdelses- og  

 reparationsarbejde, kan modtage etableringsydelse, hvis arbejdet med  

 byggeriet kan indgå i den fradragsfri indtjening jf. § 13.
 Stk. 2.  Ved opgørelsen, jf. stk. 1, indgår et beløb,  

 der svarer til de på byggeriet anvendte timer multipliceret med  

 omregningssatsen.
 Stk. 3.  Når det fradragsfri beløb er optjent vil der,  

 såfremt medlemmet ikke kan anses for ophørt som medbygger eller selvbygger,  

 ikke længere kunne udbetales etableringsydelse.
 § 17.  Når indtægten overstiger det fradragsfrie beløb  

 i § 13, modregnes indtægterne i etableringsydelsen.
 Stk. 2.  Andre skattepligtige indtægter, der ville  

 medføre fradrag efter reglerne på dagpengeområdet, herunder indtægter fra  

 borgerlige ombud, offentlige og private hverv, skal ligeledes modregnes i  

 etableringsydelsen.
Stk. 3.  Udøvelsen af selvstændig virksomhed som  

 bibeskæftigelse medfører nedsættelse af etableringsydelsen.
Nedsættelsen sker  

 ved at modregne et beløb, der svarer til de på virksomheden anvendte timer  

 multipliceret med omregningssatsen.
 Stk. 4.  Indtægter, der efter stk. 1 og stk. 2 skal  

 modregnes i etableringsydelsen, skal forinden reduceres med  

 arbejdsmarkedsbidraget.
 Stk. 5.  Hvis medlemmets lønindtægt ikke er kendt på det  

 tidspunkt, hvor oplysningerne skal gives til arbejdsløshedskassen, indgår der  

 et beløb ved modregningen efter § 17, stk. 1, der svarer til det beskæftigede  

 antal timer multipliceret med omregningssatsen.
 § 18.  Hvis medlemmet under sygdom har modtaget  

 sygedagpenge, har afholdt ferie med feriegodtgørelse eller modtaget betaling  

 for 1. og 2. ledighedsdag, skal de modtagne beløb modregnes i  

 etableringsydelsen.
 Stk. 2.  Feriegodtgørelse nedsættes med det indbetalte  

 arbejdsmarkedsbidrag, inden der sker modregning efter stk. 1.
Andre bestemmelser § 19.  Bekendtgørelsen træder i kraft den 8. juni  

 1994. § 9, stk. 2, har dog virkning fra den 16. april 1994. Samtidig ophæves  

 direktoratets bekendtgørelse nr. 11 af 7. januar 1994 om fradrag i dagpengene  

 for personer, der deltager i jobtræning eller i særligt tilrettelagte  

 jobtræningsforløb og fradrag i ydelser i henhold til lov om en aktiv  

 arbejdsmarkedspolitik og lov om orlov med tilhørende vejledning.
 Stk. 2.  Der udarbejdes en vejledning til  

 bekendtgørelsen.
