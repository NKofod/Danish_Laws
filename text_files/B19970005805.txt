I medfør af § 19 i Arbejdsmarkedsstyrelsens bekendtgørelse nr. 59 af 24. januar 1997 om de anerkendte arbejdsløshedskassers  

 udbetalinger i henhold til lov om en aktiv arbejdsmarkedspolitik og i medfør af lov om orlov samt om tilsyn, fastsættes følgende:
Indledende bestemmelser § 1.  Revisionen udføres af en statsautoriseret  

 revisor.
 § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.m. (Økonomiministeriets bekendtgørelse nr.  

 489 af 24. juni 1991).
 Stk. 2.  Ved revisionen efterprøves, om regnskabet er  

 retvisende, og om de dispositioner, der er omfattet af regnskabsaflæggelsen,  

 er i overensstemmelse med love og andre forskrifter.
 Stk. 3.  Ved revisionen efterprøves endvidere, hvorvidt  

 der er taget skyldige økonomiske hensyn ved forvaltningen af de udbetalinger,  

 der er omfattet af regnskabet.
Revisionens tilrettelæggelse og omfang § 3.  Revisionen kan udføres ved stikprøvevise  

 undersøgelser.
Revisionen tilrettelægges bl.a. under hensyntagen til omfanget  

 af en intern revision eller anden intern kontrol.
 Stk. 2.  Revisionens omfang afhænger af den enkelte  

 arbejdsløshedskasses administrative struktur og forretningsgange herunder den  

 interne revision eller anden intern kontrol og andre forhold af betydning for  

 regnskabsaflæggelsen.
 Stk. 3.  Revisionens nærmere indhold fastlægges blandt  

 andet efter de retningslinier, der er angivet i bilaget til nærværende  

 bekendtgørelse.
 § 4.  Der foretages sædvanligvis revision i årets løb.  

 Revisor skal mindst en gang årligt foretage uanmeldt kasse- og  

 beholdningseftersyn.
 Stk. 2.  Som led i revisionen, jf. § 3, skal revisor  

 undersøge de eksisterende forretningsgange med henblik på at påse, om den  

 interne kontrol er betryggende.
 § 5.  Arbejdsløshedskassen skal give revisor de  

 oplysninger, som må anses af betydning for bedømmelsen af kassens regnskab.
 Stk. 2.  Arbejdsløshedskassen skal give revisor adgang  

 til at foretage de undersøgelser, denne finder nødvendige, og skal sørge for,  

 at revisor får de oplysninger og den bistand, som revisor anser for nødvendig  

 for udførelsen af sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af betydning i forbindelse med  

 midlernes forvaltning, påhviler det revisor straks at give  

 arbejdsløshedskassen meddelelse derom, samt påse, at arbejdsløshedskassen  

 inden 3 uger giver Arbejdsmarkedsstyrelsen meddelse herom.
I modsat fald er  

 det revisors pligt straks at orientere Arbejdsmarkedsstyrelsen.
Revisors  

 bemærkninger indsendes sammen med meddelelsen.
Revisionsprotokoller § 7.  Revisor fører en revisionsprotokol.
I  

 revisionsprotokollen indføres beretning om det udførte revisionsarbejde,  

 herunder resultatet af foretagne uanmeldte kasse- og beholdningseftersyn,  

 samt om alle væsentlige forhold, der har givet anledning til bemærkninger.  

 Specielt oplyses om revisors undersøgelser af samt vurdering og konklusioner  

 vedrørende arbejdsløshedskassens interne kontrol og registreringssystemer.
 Stk. 2.  Ved revisionen af årsregnskabet indføres  

 beretning om den udførte revision, herunder:
Stk. 3.  Revisionsprotokollen udfærdiges i øvrigt under  

 hensyntagen til Arbejdsmarkedsstyrelsens krav om oplysninger til brug for  

 tilsyn og kontrol, jf. punkt VI i bilaget til nærværende bekendtgørelse.
I  

 revisionsprotokollen indføres endvidere oplysninger om særlige  

 kontrolarbejder, afgivelse af særlige beretninger, rådgivning eller  

 assistance.
 § 8.  Revisor indsender løbende genpart af  

 revisionsprotokollater for arbejdsløshedskassen af uanmeldte kasse- og  

 beholdningseftersyn samt for den løbende revision.
Revisionspåtegninger på reviderede  

 årsregnskaber § 9.  Det reviderede regnskab forsynes med en  

 påtegning om, at regnskabet er revideret i overensstemmelse med nærværende  

 bekendtgørelse.
 Stk. 2.  Er påtegningen uden forbehold, skal revisor  

 tydeligt og fremhævet angive: »Revisionen har ikke givet anledning til  

 forbehold«.
Stk. 3.  Eventuelle forbehold skal af revisor anføres  

 begrundet i påtegningen og klart fremgå af denne.
Forbehold skal angives i et  

 særskilt afsnit med overskriften: »Forbehold«.
 Stk. 4.  Eventuelle supplerende oplysninger skal angives  

 i et særskilt afsnit med overskriften: »Supplerende oplysninger«.
Ikrafttrædelsesbestemmelser § 10.  Bekendtgørelsen træder i kraft den 1. februar  

 1997 og finder anvendelse fra regnskabsåret 1996.
Arbejdsmarkedsstyrelsen, den 24. januar  

 1997 Inge Mærkedahl / Ulla W.
Skjøth Bilag til bekendtgørelse om revision af de anerkendte  

 arbejdsløshedskassers udbetaling af ydelser i henhold til lov om en aktiv  

 arbejdsmarkedspolitik og lov om orlov I.
Revisionen omfatter den løbende revision i arbejdsløshedskassen med  

 tilhørende afdelinger samt revision af arbejdsløshedskassens årsregnskab for  

 aktiverings- og orlovsområdet.
Revisionen af årsregnskabet omfatter  

 refusionsregnskab, resultatopgørelse, status og noter.
Hvis der eksisterer en intern revisionsenhed i arbejdsløshedskassen, og  

 arbejdsløshedskassens revisor ønsker at benytte dennes arbejde i forbindelse  

 med revisionen, skal revisor godkende de arbejdsplaner den interne revision  

 anvender, og den interne revision skal løbende afgive beretning til  

 arbejdsløshedskassens hovedbestyrelse samt til revisor om det udførte  

 revisionsarbejde.
Samme fremgangsmåde skal iagttages, såfremt det tilsvarende  

 arbejde udføres af en intern kontrolenhed i arbejdsløshedskassen.
II.
Uanset at Arbejdsmarkedsstyrelsens tilsynsafdeling foretager  

 stikprøvevis tilsyn med, om sagsbehandlingen i forbindelse med  

 arbejdsløshedskassens udbetaling af ydelser i henhold til lov om en aktiv  

 arbejdsmarkedspolitik samt lov om orlov er foretaget på et korrekt grundlag,  

 skal revisor foretage undersøgelser af udbetalingsgrundlaget i det omfang,  

 det er nødvendigt for at skaffe sig en begrundet overbevisning om  

 forretningsgangens sikkerhed og pålidelighed.
Revisor skal løbende ved  

 oplysning i revisionsprotokollatet underrette Arbejdsmarkedsstyrelsen om  

 resultatet af disse undersøgelser.
III.
Revisor skal blandt andet efterprøve:
 - Om den interne revision, eller hvor en sådan ikke findes den interne  

 kontrol, har fungeret tilfredsstillende, og om den har rapporteret til  

 arbejdsløshedskassens hovedbestyrelse og til revisor i det forudsatte og  

 nødvendige omfang.
 - Om arbejdsløshedskassens kasse- og regnskabsmæssige forretningsgange er  

 betryggende, herunder om der foreligger adskillelse mellem kasse og  

 bogholderi.
 - Om hovedkassen har ført fornøden løbende kontrol med eventuelle  

 afdelingers overholdelse af gældende regler og forskrifter.
 - Om der er etableret tilstrækkelige kontrolforanstaltninger af indtægter  

 og aktiver, herunder evt. afdelingers indtægter og aktiver.
 - Om der er etableret tilstrækkelige kontrolforanstaltninger omkring  

 arbejdsløshedskassens udbetaling af de ydelser, der udbetales i henhold til  

 lov om en aktiv arbejdsmarkedspolitik samt lov om orlov, herunder at  

 ydelsesmodtageren er berettiget til at modtage ydelserne i henhold til  

 gældende regler.
 - Om der er etableret tilstrækkelige kontrolforanstaltninger omkring  

 anvendelse af edb-systemer.
 - Om udgifterne er behørigt dokumenteret ved bilag m.v. og posteret på de  

 rigtige konti.
 - Om attestationsreglerne er blevet overholdt.
 - Om indtægter og udgifter er henført til rette regnskabsår efter gældende  

 regler.
 - Om tilbageholdte beløb, hvor der eksisterer hjemmel hertil, er afregnet  

 overfor rette myndighed og til rette tid.
 - Om tilbagebetalingskrav er bogført, og om tilbagesøgning er iværksat.
 - Om mellemværender med  

 Arbejdsmarkedsstyrelsen/forbundet/arbejdsløshedskassen er afstemt.
IV.
Revisionen kan udføres ved stikprøver efter revisorens skøn,  

 jf. bekendtgørelsens § 3, stk. 1. Disse udvælges blandt andet under  

 hensyntagen til etablerede forretningsganges funktion og omfanget af en  

 eventuel intern revision eller intern kontrol og til den løbende kontrol, der  

 fra hovedkassen føres med afdelingerne.
V.
Ved bedømmelse af, hvorvidt der ved administration af udbetalingen af  

 ydelser, der udbetales i henhold til lov om en aktiv arbejdsmarkedspolitik  

 samt lov om orlov, tages skyldige økonomiske hensyn, skal revisor blandt  

 andet efterprøve:
 1. At arbejdsløshedskassen overholder forskrifterne for udbetaling  

 af forskud m.v., jf. kapitel 2 i Arbejdsmarkedsstyrelsens bekendtgørelse om  

 de anerkendte arbejdsløshedskassers udbetalinger i henhold til lov om en  

 aktiv arbejdsmarkedspolitik og lov om orlov samt om tilsyn.
 At arbejdsløshedskassens midler holdes adskilt fra forbundets  

 midler.
 At forskuddene ikke overstiger det beløb som arbejdsløshedskassen  

 har viderebetalt til ydelsesmodtagerne.
 At refusion ikke overstiger det beløb som arbejdsløshedskassen har  

 viderebetalt til ydelsesmodtagerne.
 Revisor skal endvidere:
 2. Ved et tilstrækkeligt antal stikprøver efterprøve,  

 om kassens forretningsgange m.v. sikrer korrekt udbetaling af  

 uddannelsesgodtgørelse, orlovsydelse m.v.
 3. Efterprøve om arbejdsløshedskassens forvaltning af  

 mellemværender med arbejdsgivere, medlemmerne, offentlige myndigheder m.fl.  

 sker i overensstemmelse med de fastsatte bestemmelser.
VI.
Revisionsprotokollaterne, der skal være fortløbende sidenummererede,  

 skal blandt andet indeholde følgende oplysninger:
 - En kortfattet redegørelse for den udførte revision, herunder en  

 henvisning til de i årets løb afgivne beretninger, såvel de, der er afgivet  

 af den statsautoriserede revisor, som de, der er afgivet af en eventuel  

 intern revisionsenhed, eller intern kontrolenhed.
 - Tidspunktet (datoangivelser) for den udførte revision.
 - De bemærkninger revisionen har givet anledning til.
 - Revisors eventuelle forslag til ændringer i forretningsgange, herunder  

 sådanne ændringer, der i årets løb er aftalt med kassens hovedledelse.
 - Revisors udtalelse om:
 - Revisors oplysninger om den stikprøveudtagning, der ligger til grund for  

 undersøgelsen af, om kassens forretningsgang sikrer korrekt udbetaling af  

 ydelser, der udbetales i henhold til lov om en aktiv arbejdsmarkedspolitik  

 samt lov om orlov samt en redegørelse for resultatet af revisionen.
 Hvis konstaterede fejl og mangler giver anledning til påtale, skal revisor  

 begrunde og uddybe på hvilke revisionsmæssige grundlag, revisor er nået til  

 den anførte konklusion.
 - Revisors udtalelse om, hvorvidt en eventuel intern revision eller  

 kontrol har fungeret tilfredsstillende.
 - Revisors eventuelle kommentarer til de enkelte regnskabsposter.
 - Redegørelse for forløbet af indkassering af eventuelt fejlagtigt  

 udbetalt uddannelsesgodtgørelse, orlovsydelse m.v.
VII.
Påtegning af det reviderede årsregnskab.
 Såfremt der konstateres omstændigheder, der giver anledning til forbehold  

 skal disse detaljeret beskrives.
