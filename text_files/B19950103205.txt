 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som bygningsmaler.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Malerfagets faglige Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer mindst 3 år og 13 måneder og  

 højst 3 år og 26 måneder.
 Stk. 2.  Uddannelsen indledes i praktikvirksomhed eller  

 med 2. skoleperiode.
 Stk. 3.  Der afholdes svendeprøve 4 gange årligt. jf. §  

 26, og afslutningstidspunktet for prøve og uddannelsesaftale er  

 sammenfaldende.
 § 4.  Personer, der er fyldt 25 år, kan indgå  

 uddannelsesaftale med afkortning af uddannelsestiden med den tid, der fremgår  

 af bilag 1. Det faglige udvalg træffer afgørelse efter indhentning af  

 udtalelse fra skolen, jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 5, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 6.
 § 5.  Skoleundervisningen varer 35 uger.  

 Skoleundervisning veksler med praktikuddannelse som vist i figuren nedenfor:
 Stk. 2.  For elever med uddannelsesaftale efter § 4  

 fastsætter skolen i samråd med det faglige udvalg et uddannelsesforløb  

 bestående af perioder med skoleundervisning og praktikuddannelse.
Fritagelse for dele af uddannelsen § 6.  Eleven kan af skolen fritages for dele af  

 skoleundervisningen på baggrund af anden uddannelse jf. bilag 1.
 Stk. 2.  Skilte- og vognmalerelever, der har gennemført  

 2. skoleperiode og ønsker at skifte til bygningsmaleruddannelsen, fritages  

 for 2. skoleperiode i denne uddannelse.
 Stk. 3.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede skal selvstændigt, kreativt og  

 rutineret kunne planlægge, beskrive og udføre korrekt bygningsmalerarbejde  

 under iagttagelse af kvalitets- og produktivitetsmæssige samt æstetiske og  

 farvemæssige hensyn.
Herudover skal den uddannede have kendskab til vogn- og  

 skiltemalernes arbejdsområder og metoder.
 Stk. 2.  Uddannelsen tilrettelægges således, at den  

 uddannede opnår forståelse for arbejdsmiljø og miljøbeskyttelse samt kendskab  

 til reglerne herom.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
Stk. 2.  Skoleundervisningen skal herudover bibringe  

 eleven et kendskab til og nogen færdighed i vogn- og skiltemalernes metoder  

 og teknikker.
Undervisningen i grundfag og skolens udbud af valgfag skal  

 bidrage til at supplere og uddybe den faglige kvalificering.
Stk. 3.  Hvis uddannelsesforløbet er fastsat efter § 5,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang og under respekt  

 af de angivne mål for undervisningen.
Undervisningen skal omfatte valgfag.
 § 9.  Undervisningen omfatter følgende grundfag:
 Stk.2.  Mål, indhold og vejledende uddannelsestid for de  

 enkelte grundfag følger reglerne om grundfag.
 § 10.  Undervisningen omfatter følgende områdefag med  

 den angivne vejledende uddannelsestid og har de undervisningsmål, som er  

 beskrevet i stk. 2-7:
Stk. 2.  Målet i faget farvelære er at give  

 eleven viden og færdigheder i farvesystematik, -sætning, -planlægning,  

 -efterligning og farvepsykologi, således at eleven bliver i stand til  

 selvstændigt og kreativt at anvende sin viden om farvernes fysiske, psykiske,  

 æstetiske og blandingsmæssige egenskaber i planlægningen og udførelsen af  

 praktisk malerarbejde.
Herudover skal eleven blive i stand til at indgå i  

 rådgivning med henblik på farvesætning af rum og miljø ud fra givne  

 funktionelle og æstetiske krav samt selvstændigt at anvende tekniske  

 hjælpemidler i forbindelse med farvesætningsopgaver.
 Stk. 3.  Målet i faget materialelære er at give  

 eleven viden om og færdigheder i analyse af bundens art og tilstand, de  

 enkelte malematerialers egenskaber, behandlingsvurdering og opbygning,  

 fysiske og kemiske påvirkninger samt kvalitetssikring, således at eleven  

 bliver i stand til selvstændigt at vurdere alle forekommende underlag og  

 foretage begrundede materiale- og behandlingsvalg under hensyn til  

 underlagenes tilstand, udfalds- og funktionskrav, de fysiske og kemiske  

 påvirkninger samt arbejdsmiljø. Herudover skal eleven opnå selvstændigt og  

 korrekt at kunne anvende kontrolmetoder til sikring af eget arbejde i forhold  

 til udfalds- og funktionskrav.
 Stk. 4.  Målet med faget tegning og komposition  

 er at give eleven en forståelse af og kendskab til tegningsmæssig afbildning,  

 give eleven mulighed for udvikling af formsans med henblik på at kunne se og  

 vurdere, give eleven mulighed for udvikling af forståelse af komposition samt  

 areal og farvefordeling, således at eleven opnår grundlæggende færdigheder i  

 at udføre arbejdstegninger samt baggrund for at give tegningsmæssige  

 løsninger på givne opgaver og kreativt udnytte de dekorative muligheder, som  

 bygnings-, skilte- og vognmaleren benytter sig af.
 Stk. 5.  Målet med faget påføringsmetoder er at  

 give eleven et sådant kendskab til de arbejdsmetoder, teknikker,  

 anvendelsesområder, værktøj, apparatur og udstyr, at eleven opnår en  

 grundlæggende viden om og begyndende færdigheder i anvendelsen af materialer  

 og teknikker samt korrekt anvendelse af værktøj, apparatur og udstyr.
 Stk. 6.  Målet med faget maleteknik er, at eleven  

 bliver i stand til selvstændigt at foretage korrekt opsætning af mere  

 specielle vægbeklædninger, selvstændigt anvende serigrafi- og  

 applikationsteknikker i forbindelse med løsning af dekorative opgaver samt  

 selvstændigt udføre enkle opgaver i forgyldning, imitations-, chablon- og  

 lasurteknikker.
 Stk. 7.  Målet med faget opmåling og beregning er  

 at give eleven viden om og færdigheder i opmåling, prislisteforståelse,  

 kalkulation, udarbejdelse af akkordregning, herunder forudakkorderingsteknik,  

 emnerelevant EDB samt arbejdsplanlægning, således at eleven bliver i stand  

 til selvstændigt at foretage opmåling, anvende relevant prisliste til  

 udarbejdelse af akkordregning, foretage og udføre en arbejds- og  

 tidsplanlægning af eget arbejde samt anvende tekniske hjælpemidler i  

 forbindelse med opmåling og beregning.
 § 11.  Målet med undervisningen i områdefagene i 2.  

 skoleperiode er at give eleverne en grundlæggende viden om og begyndende  

 færdigheder i bygnings-, skilte- og vognmalernes fælles og specifikke  

 områder, således at den enkelte elev opnår kendskab til og nogen færdighed i  

 disses metoder og teknikker.
 Stk. 2.  Delmål for områdefag i 2. skoleperiode, der er  

 fælles for bygnings-, skilte- og vognmalerelever, er som anført i stk. 3-6.
Stk. 3.  Målet for faget farvelære er at give  

 eleven et sådant kendskab til den systematik og til de æstetiske og  

 kulturelle overvejelser, der ligger til grund for farvesystemers udformning  

 og anvendelse, at eleven opnår en grundlæggende viden om farvernes fysiske,  

 psykiske, æstetiske og blandingsmæssige egenskaber og en begyndende færdighed  

 i at anvende disse.
Herudover skal eleven opnå en grundlæggende forståelse  

 for bygnings-, skilte- og vognmalernes muligheder for kreativ anvendelse af  

 farverne.
Stk. 4.  Målet for faget materialelære er at give  

 eleven en grundlæggende viden om de egenskaber og anvendelsesområder, der  

 knytter sig til de vigtigste materialegrupper, samt give eleven en  

 grundlæggende viden om og begyndende færdighed i at karakterisere de  

 forekommende emners art og tilstand.
Endvidere at give eleven et  

 grundlæggende kendskab til kemiske og fysiske forhold vedrørende funktion og  

 materialer samt en orientering om de anvendte produkter og relevante  

 styringsmaterialer.
Eleven skal opnå en grundlæggende forståelse for  

 materialevalgets betydning i en behandlingsopbygning og skal blive i stand  

 til at finde relevant teknisk litteratur.
 Stk. 5.  Faget tegning og komposition afsluttes i  

 2. skoleperiode.
 Stk. 6.  Faget påføringsmetoder afsluttes i 2.  

 skoleperiode.
§ 12.  Undervisningen i valgfag følger reglerne i  

 hovedbekendtgørelsen.
Der anvendes ca. 6,3 uger til valgfag.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 14.  Uddannelserne bygnings-, skilte- samt vognmaler  

 kan samlæses i 2. skoleperiode.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
§ 16.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøj, som bygningsmaleren anvender.
Eleven skal beskæftiges med  

 varierende arbejdsopgaver og derved gives mulighed for at opnå en alsidig  

 oplæring, rutine og selvstændighed.
Stk. 2.  I praktikperioderne frem til 3. skoleperiode  

 skal eleven blive fortrolig med almindeligt forekommende arbejdsopgaver på  

 lofter, vægge, ind- og udvendigt træværk samt bygningsjern.
Eleven skal have  

 oplæring og træning i korrekt klargøring og opbygning af bund samt  

 færdigbehandling, herunder begyndende kendskab til vægbeklædning.
Eleven skal  

 opnå kendskab til sikkerhedsbestemmelser og materialer samt rensning og  

 vedligeholdelse af maskiner og værktøj.
Derudover skal eleven opnå forståelse  

 for æstetiske og farvemæssige sider samt øvelse i vejledning af kunder.
Stk. 3.  I praktikperioden mellem 3. og 4. skoleperiode  

 skal eleven opnå at kunne udføre almindeligt forekommende arbejdsopgaver.  

 Eleven skal herunder oplæres og trænes i mere omfattende klargøring,  

 opbygning af bund samt færdigbehandling på træ, jern, puds, beton m.v.
Eleven  

 skal arbejde med varierende arbejdsopgaver, der giver mulighed for at arbejde  

 med bygningsmalerområdet i hele dets bredde og her medvirke ved løsning af  

 mere krævende farvemæssige opgaver.
Stk. 4.  I den resterende praktikperiode skal eleven  

 selvstændigt, kreativt og rutineret kunne varetage bygningsmalerens  

 arbejdsopgaver.
Der skal i denne periode under fagligt opsyn gives oplæring  

 og træning i selvstændigt at planlægge, beskrive og udføre alsidigt  

 bygningsmalerarbejde.
 § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
 § 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven,  

 hvorvidt der er arbejdsområder, hvor eleven i forhold til de opstillede mål  

 for den pågældende praktikperiode ikke har opnået et tilfredsstillende  

 niveau, samt om der er supplerende oplysninger om elevens faglige standpunkt,  

 som kan være til gavn for skolens planlægning af elevens undervisning i  

 skoleperioden.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, når  

 praktiktiden i en virksomhed er afsluttet.
Praktikerklæringen er samtidig  

 tilmelding af eleven til svendeprøve.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Praktikvirksomheden kan  

 rekvirere blanketterne på skolen.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når svendeprøve er bestået, jf. § 26, stk. 9.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens  

 betegnelse, jf. § 1, stk. 1, samt oplysning om den opnåede karakter ved  

 svendeprøven, jf. § 26, stk. 9.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 20.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Eleven skal have opnået mindst 6 som karakter  

 ved skolens helhedsbedømmelse, jf. § 25, stk. 3, for at der kan udstedes  

 skolebevis.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 21.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 20, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 20.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 20, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 24.  Ved karaktergivning i skoleundervisningen  

 anvendes 13-skalaen, jf. bekendtgørelsen om karakterskala og anden  

 bedømmelse.
Stk. 2.  Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala: 0 - 5,9 Ikke  

 antaget 6,0 - 9,4 Antaget 9,5 - 10,4 Antaget med ros 10,5 - 11,4 Tildelt malerfagets bronzemedalje 11,5 - 13 Tildelt malerfagets sølvmedalje Skolens afsluttende bedømmelse § 25.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver i øvrigt karakterer i de grundfag,  

 som ikke afsluttes med eksamen.
 Stk. 3.  I områdefag giver skolen ved afslutningen af  

 den sidste skoleperiode en helhedsbedømmelse i forhold til målene for  

 undervisningen i disse fag, jf. § 10.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 26.  Inden udløbet af den fastsatte uddannelsestid  

 afholder det faglige udvalg en svendeprøve.
Prøverne skal placeres således,  

 at de afsluttes om fredagen i ugerne 11, 24, 37 og 50.
Stk. 2.  Det faglige udvalg udpeger en  

 svendeprøvekommission for hver skole.
Kommissionen består af uddannede  

 bygningsmalere.
Der udpeges normalt 4 medlemmer og 4 personlige suppleanter.  

 Kommissionen skal så vidt muligt være paritetisk sammensat.
Stk. 3.  Et kommissionsmedlem kan ikke deltage i  

 bedømmelse af svendeprøven, såfremt medlemmet er eller har været elevens  

 læremester, er beslægtet med eleven eller på anden måde er personligt  

 interesseret i prøvens resultat.
I sådanne tilfælde indtræder den personlige  

 suppleant i kommissionen.
I øvrigt finder forvaltningslovens bestemmelser om  

 inhabilitet anvendelse.
Stk. 4.  Svendeprøve afholdes, når skolebevis er  

 udstedt, jf. § 20, stk. 1, og praktikvirksomheden rettidigt har indsendt den  

 afsluttende praktikerklæring, der samtidig gælder som tilmelding til  

 svendeprøve, jf. § 18, stk. 2. Virksomheden indbetaler samtidig til det  

 faglige udvalg det beløb, der er fastsat i henhold til § 33, stk. 4, i  

 erhvervsuddannelsesloven.
Tilmeldingen sker til Malerfagets faglige  

 Fællesudvalg samtidig med tilmeldingen til sidste skoleperiode.
Stk. 5.  Svendeprøven er af såvel planlægningsmæssig som  

 af praktisk karakter.
Det faglige fællesudvalg stiller opgaverne.
 Stk. 6.  Svendeprøven består af æstetiske og  

 beregningsmæssige planlægningsopgaver samt af praktiske maleopgaver i rum.
 Stk. 7.  Svendeprøvekommissionens 4 medlemmer afgiver  

 hver en karakter for hver af følgende discipliner:
Stk. 8.  Det enkelte medlems afgivne karakterer  

 sammentælles og divideres med 4. Der afrundes til een decimal efter de  

 almindelige regneregler.
Herefter sammentælles medlemmernes karakterer og  

 divideres med 4. Der afrundes til een decimal efter de almindelige  

 regneregler.
 Stk. 9.  De afgivne talkarakterer omskrives til de  

 betegnelser uden tal, som er angivet i § 24, stk. 2.
 § 27.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 28.  Bekendtgørelsen træder i kraft den 1. januar  

 1996.
Stk. 2.  Samtidig ophæves bekendtgørelse af 7. december  

 1990 om uddannelse til bygningsmaler.(* 1) Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 14.  

 december 1995 Ole Vig Jensen / Birger Christensen Bekendtgørelse om uddannelsen til bygningsmaler September 1995 Bilag (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
