 Afgivet udtalelse om anvendelse af bærbare pc'er i forbindelse med et  

 register.
En amtskommune anmodede Registertilsynet om en udtalelse vedrørende  

 oprettelse af et register, som skulle anvendes i forbindelse med  

 kompenserende specialundervisning for voksne.
Registeret skulle føres dels i  

 amtets administration, dels på 3 undervisningscentre, hvor der ville blive  

 registreret oplysninger om det enkelte undervisningscenters elever.
Endvidere  

 ville registeret blive ført på et antal bærbare pc'er, som skulle anvendes af  

 hørelærere, tilsluttet de enkelte undervisningscentre.
På den enkelte bærbare  

 pc ville oplysninger om den enkelte lærers elever blive opbevaret, og i  

 forbindelse med undervisningen af den enkelte elev ville læreren indtaste  

 oplysninger herom på pc'en.
Efter undervisningen ville de indtastede  

 oplysninger blive overført til systemet på det pågældende undervisningscenter  

 via diskette.
Registertilsynet udtalte bl.a.: »For så vidt angår anvendelsen af de  

 bærbare pc'er skal Registertilsynet henstille, at der på baggrund af den  

 øgede sikkerhedsrisiko, som denne frembyder, i forskrifternes kapitel 3  

 indføjes en bestemmelse, hvorefter de bærbare pc'er skal opbevares  

 forsvarligt aflåst i undervisningscentrene, når de ikke anvendes i  

 forbindelse med undervisningen.« Registertilsynet henstillede endvidere, at der i øvrigt udarbejdes  

 formelle og detaljerede retningslinier for opbevaring og anvendelse af de  

 bærbare pc'er.
 Endelig gjorde Registertilsynet opmærksom på, at de bærbare pc'er  

 forudsattes indrettet således, at sikkerhedsbestemmelserne, som fastsattes  

 for registeret i øvrigt, kunne opfyldes.
 (* 1) Registertilsynets Årsberetning 1992 side 124.
