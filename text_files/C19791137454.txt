 Da direktoratet har bragt i erfaring, at der har udviklet sig en  

 forskellig praksis på tjenestestederne i forbindelse med tildeling af  

 tjenestefrihed med henblik på deltagelse i Hjemmeværnets og Civilforsvarets  

 skoler og kurser, fastsættes herved følgende:
 Tjenestefrihed (jfr. lønnings- og pensionsdepartementets cirkulære nr. 53  

 af 18. marts 1968 og »Vejledende bestemmelser« § 2 side 4 og 5) kan  

 kun gives til deltagelse i uddannelser, der foregår på  

 Hjemmeværnets/civilforsvarets skoler eller kursusejendomme respektive til  

 deltagelse i større øvelser m.v., der fra centralt hold arrangeres i  

 uddannelsesmæssigt øjemed.
 Tjenestefrihed kan således ikke gives til deltagelse i øvelser,  

 udrykninger, øvelsesmæssige alarmeringer m.v., der arrangeres af den enkelte  

 hjemmeværnsenhed.
 Sluttelig skal det præciseres, at tjenestefrihed på disse områder generelt  

 kun kan gives, såfremt tjenesteforholdene på det enkelte tjenestested  

 tillader det.
 E.B.
Ilse Cohn Kriminalforsorgens anstalter, afdelinger, pensioner samt  

 arrestinspektørerne.
