 Bekjendtgørelse angaaende en mellem Danmark og Frankrig afsluttet  

 Deklaration om Udlevering i visse Tilfælde af Efterladenskaber og  

 tilgodehavende Hyrebeløb, der tilkomme danske og franske Sømænd.
Under 1st April d.
A. er der imellem Udenrigsminister Baron Rosenørn-Lehn  

 og den herværende franske Gesandt Bouree blevet udvexlet følgende:
 Deklaration.
 Da Hans Majestæt Kongen af Danmarks Regjering og den franske Republiks  

 Regjering ønske at give Regler i visse Tilfælde for Udbetalingen af  

 Hyrebeløb, der tilkomme danske og franske Søfolk, ligesom for Behandlingen af  

 Efterladenskaber efter afdøde Søfolk af begge disse Nationer, ere  

 Undertegnede, efter dertil at have erholdt fornøden Bemyndigelse, komme  

 overens om følgende Bestemmelser.
 Artikel 1.
 Dersom en dansk Sømand, der er forhyret ombord paa et fransk Skib, eller  

 en fransk Sømand, der er forhyret ombord paa et dansk Skib, befindes at være  

 fraværende i det Øijeblik, Skibet afmønstres, skal hans tilgodehavende Hyre  

 umiddelbart udleveres af vedkommende franske eller danske Øvrighed i den  

 Havn, hvor Afmønstringen foregaar, til Konsulen for den Nation, hvortil den  

 fraværende Sømand hører.
 Artikel 2.
 Dersom en med et fransk Skib forhyret dansk Sømand døer enten ombord eller  

 paa fransk Territorium, skal den franske Regjering vaage over, at bemeldte  

 Sømands Efterladenskab saavidt muligt bevares urørt.
Dersom denne Sømand døer, medens han er forhyret med et fransk Skib, hvad  

 enten Dødsfaldet finder Sted i en fransk Havn eller paa samme Nations  

 Territorium, skal den franske Regjering drage Omsorg for, snarest muligt, at  

 udlevere Efterladenskabet til den danske Konsul i den Havn, hvor Dødsfaldet  

 er indtruffet, eller paa den Plads, der ligger nærmest ved dette Sted.
Døer  

 han i aaben Sø ombord paa et fransk Skib, skal Efterladenskabet udleveres til  

 den danske Konsul i den første Havn, Skibet anløber efter Dødsfaldet.
 Den danske Regjering vil følge tilsvarende Regler med hensyn til  

 Behandlingen af Efterladenskabet efter en fransk Sømand, som, medens han er  

 forhyret ombord paa et dansk Skib, døer enten i en dansk havn eller paa dansk  

 Territorium eller paa aaben Sø.
 Hvis en ombord paa et fransk Skib forhyret dansk Sømand døer paa dansk  

 Territorium eller omvendt, hvis en ombord paa et dansk Skib forhyret fransk  

 Sømand døer paa fransk Territorium, skal den Afdødes Efterladenskab, med  

 fradrag af Omkostninger, udleveres til den nærmeste franske eller danske  

 Konsul, for at denne kan oversende det til vedkommende Øvrighed i det land,  

 hvor den Afdøde har hjemme.
 Hvis en Sømand, der henhører til en af de to Nationer er forhyret ombord  

 paa et af den anden Nations Skibe, døer paa en tredie Stats Territorium, skal  

 denne Sømands Efterladenskab, efter at være deponeret i den Havn, hvor  

 Dødsfaldet har fundet Sted, hos Konsulen for den Nationalitet, hvortil Skibet  

 hører, udleveres med Fradrag af Omkostninger, til den anden Nations Konsul i  

 samme Havn.
 I Tilfælde af, at den paa Folkelisten enten som dansk eller fransk  

 Undersaat opførte Sømands Nationalitet skulde stille sig tvivlsom for den  

 Regjering, som er i Besiddelse af Efterladenskabet, skal denne ikke  

 destomindre drage Omsorg for det nævnte Efterladenskab og snarest muligt  

 tilstille den anden Regjering en Liste over samme med Angivelse af dets Værdi  

 og ledsaget af alle de Oplysninger om den Afdøde, hvoraf den er i Besiddelse.  

 Den vil ligeledes have at udlevere Efterladenskabet til den anden Regjering  

 umiddelbart efter fra Samme at have faaet Forsikring om, at den Afdøde i  

 Virkeligheden var dens Undersaat.
 Det er vedtaget, at samtidigt med, at en fraværende Sømands Hyre eller en  

 afdød Sømands efterladte Værdigenstande og Effekter udleveres, skal  

 Overleveringen altid være ledsaget, i første Tilfælde af en Afregning, i  

 andet Tilfælde af en Inventarliste.
 Artikel 3.
 Udtrykket »Sømand« omfatter, hvor det bruges i denne  

 Deklaration, ethvert Individ der i en eller anden Egenskab er forhyret ved  

 eller som Passager er omborg paa et Skib.
 Udtrykket »Efterladenskab« omfatter tilgodehavende Hyre, Penge,  

 Effekter eller Gjenstande, som en afdød Sømand maatte have efterladt ombord  

 paa et Skib.
 Udtrykket »Konsul« omfatter Generalkonsuler, Konsuler,  

 Vicekonsuler samt enhver Person, til hvem Bestyrelsen af et Generalkonsulat,  

 Konsulat eller Vicekonsulat midlertidigt er overdraget.
 Til Bekræftelse heraf have de undertegnede underskrevet nærværende  

 Deklaration, som vil træde i Kraft den første Maj atten Hundrede og seks og  

 firs, og forsynet den med deres Vaabensegl.
 Sket i Kjøbenhavn i dobbelt Udfærdigelse den første April 1886.
(undert.) O.D.
Rosenørn-Lehn (L.S.) (undert.) M.
Bouree (L.S.) hvilket herved bringes til offentlig Kundskab.
 Udenrigsministeriet, den 9de April 1886.
O.D.
Rosenørn-Lehn.
