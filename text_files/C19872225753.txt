 Undervisningsministeriet har, efter forhandling med Dansk Teknisk  

 Lærerforening, udsendt et cirkulære om retningslinier vedrørende  

 kursusdeltagelse for de lærere ved de tekniske skoler, der er omfattet af  

 tjenestetidsaftalen af 29. juni 1979 (V-469 af 28. august 1980), afløst af  

 aftale af 26. juli 1982 (I-381 af 16. december 1982).
 I cirkulærets afsnit III pålægges hver skole at oprette et  

 lærerkursusudvalg, som er rådgivende med hensyn til anvendelsen af den  

 bevilling, der er tildelt skolen til lærernes kursusdeltagelse, og som kan  

 bidrage til skolens overordnede strategi om lærerkvalifikationer med henblik  

 på at sikre lærerne og skolen de bedst mulige lærerkvalifikationer.
I cirkulærets afsnit IV er lærerkurserne opdelt i kategorier, der har  

 betydning for lærernes vilkår ved kursusdeltagelse, og det er fastsat, at  

 Direktoratet for Erhvervsuddannelserne, efter forhandling med DTL, skal  

 afgøre, hvorvidt og hvor længe kurser anses for omfattet af kategori 2.a.
Med  

 hensyn til lærernes deltagelse i de under 2.c. særlige kurser, er det  

 samtidig fastsat, at direktoratet i hvert enkelt tilfælde efter høring af DTL  

 skal afgøre, hvorledes lærernes vilkår skal være med hensyn til de under V  

 nævnte forhold.
 Der er mellem DTL og direktoratet og efter aftale med Sammenslutningen af  

 ledere af tekniske skoler enighed om at udsende denne uddybende vejledning  

 bl.a. til brug for kursusudvalget på skolen.
 Kursuskategorier og vilkår for deltagelse i lærerkurset.
1.a.
Ansættelseskvalificerede kurser Definition:
 Omfatter kurser, der af Undervisningsministeriet kræves gennemført inden  

 for prøvetiden som en forudsætning for fastansættelse.
 Vilkår:
 Kursusdeltagelse sidestilles med opfyldelse af undervisningspligt, således  

 at en uges kursusdeltagelse svarer til årsnorm/40 (undervisningstimer pr.  

 uge).
 Ved kurser af kortere varighed end een uge registreres kursusdeltagelsen  

 med årsnorm/40 X 5 (undervisningstimer pr. dag).
 Kurser, der henføres til kategori 1.a.:
 Den samlede pædagogikumuddannelse.
 Med hensyn til vilkår under vejledning i praktisk undervisningsfærdighed,  

 konferencetimer og prøver henvises til særlige retningslinier herom.
2.a.
Kompetancegivende kurser.
 Definition:
 Kurser, der anses som en nødvendig forudsætning for at give læreren  

 kompetance til at varetage undervisningen i et bestemt område eller til at  

 varetage en funktion.
 Vilkår:
 Kursusdeltagelse sidestilles med opfyldelse af undervisningspligt, således  

 at en uges kursusdeltagelse svarer til årsnorm/40 (undervisningstimer pr.  

 uge). Ved kurser af en kortere varighed end een uge registreres  

 kursusdeltagelsen med årsnorm/40 X 5 (undervisningstimer pr. dag).
 Kurser, der henføres til kategori 2.a.:
 I Studievejlederkurser, praktikantvejlederkurser og specialpædagogisk  

 kursus.
 II Efg-introduktionskursus.
 III Kurser, der giver undervisningskompetance:
 - Retningsfagskurser: Faglige kurser begrundet i en gennemgribende  

 omlægning af undervisningen, f.eks. ny basisuddannelse og helt ny teknologi.
 - Fællesfagskurser: Virksomhedslære, samfundslære m.fl., samt kurser  

 begrundet i en gennemgribende omlægning af undervisningen, f.eks. ny  

 basisuddannelse.
 IV Andre efteruddannelseskurser, virksomhedsophold eller tilsvarende, der  

 af lærerkursusudvalget - i det enkelte tilfælde under hensyn til skolens  

 daglige undervisning - indstilles til at være omfattet af definition 2.a.  

 (d.v.s. »anses som en nødvendig forudsætning for at give ...«).
2.b.
Almindelige efter- og videreuddannelseskurser.
 Definition:
 Kurser, konferencer, virksomhedsophold m.v., der har til formål at give  

 læreren mulighed for at følge den pædagogiske, teoretiske og praktiske  

 udvikling inden for lærerens undervisningsområde.
 Vilkår:
 Kan ikke sidestilles med opfyldelse af undervisningspligt, idet deltagelse  

 er omfattet af lærernes almindelige tjenestepligter.
 Kurser, der henføres til kategori 2.b.:
 Alle øvrige kurser, det vil sige som enten ikke er nævnt ovenfor, eller  

 kurser som af lærerkursusudvalget i det enkelte tilfælde ikke indstilles til  

 at være omfattet af definition 2.a. eller 2.c.
2.c.
Særlige kurser.
 Definition:
 Kompetancegivende kurser, virksomhedsophold m.v., der udbydes på et  

 videregående niveau.
 Vilkår:
 Ved konkret ansøgning fra skolens ledelse til Direktoratet for  

 Erhvervsuddannelserne vil der kunne gives nedsættelse af  

 undervisningspligten.
 Kopi af ansøgningen fremsendes til DTL.
 Samtidig ophæves direktoratets skrivelse af 21. august 1981 (V-502).
 P.d.v.
