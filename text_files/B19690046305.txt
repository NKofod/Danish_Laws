 I henhold til § 18, stk. 2, og § 67 i lov nr. 206 af 21. maj 1969 om  

 retsafgifter fastsættes følgende:
 § 1.  For udpantning for skatter og afgifter, der  

 opkræves eller inddrives af toldvæsenet, amtstuerne (amtsskatteinspektoratet)  

 eller kommunerne, indtræder afgiftspligten ved forretningens påbegyndelse,  

 jfr. herved retsplejelovens § 518.
 Stk. 2.  For andre udpantninger for skatter og afgifter  

 til det offentlige indtræder afgiftspligten, når der første gang over for  

 fogden fremsættes begæring vedrørende kravet.
§ 2.  Amtstuerne (amtsskatteinspektoraterne) oppebærer  

 afgiften for udpantning for de skatter og afgifter, som de opkræver.
Afgiften  

 for udpantning for de afgifter, der opkræves af toldvæsenet, oppebæres af  

 dette.
 Stk. 2.  Afgiften for kære oppebæres af den myndighed,  

 hvis afgørelse påkæres.
 Stk. 3.  Afgiften for udskrifter, genparter m.v., der  

 udfærdiges af skibsregisteret, registeret over rettigheder i luftfartøjer, af  

 politiet eller af toldvæsenet, oppebæres af vedkommende myndighed.
 § 3.  De afgifter, der i retsafgiftslovens §§ 43 og 48  

 er fastsat for udskrifter og attester m.v., berigtiges med stempelmærker.  

 Dette gælder dog ikke afgift for udskrift af pantefogedbogen, der tilfalder  

 vedkommende kommune.
 § 4.  Bekendtgørelsen træder i kraft den 1. oktober  

 1969, således at bestemmelserne i § 1 og § 2, stk. 1, kun gælder for afgift  

 af udpantningsforretninger, hvor begæring til fogden indgives den 1. oktober  

 1969 eller senere.
 Finansministeriet, den 18. september  

 1969.
 Poul Møller.
 /Poul Ridler.
