Cirkulæreskrivelse om organisationsaftale for befarne skibsassistenter under Forsvarskommandoen (Metal Søfart) Personalestyrelsens Cirkulære om fællesoverenskomst mellem Finansministeriet og Offentligt Ansattes Organisationer  Det Statslige Område (OAO-S Fællesoverenskomsten), for tiden cirkulære af 15. oktober 2008 (Perst. nr. 066-08).
1. GENERELT 1.1. Formål Nærværende cirkulære er Forsvarets Personeltjenestes bemærkninger og derved arbejdsgiverbemærkninger til Organisationsaftale for befarne skibsassistenter under Forsvarskommandoen af 30. juni 2009 (vedlagte bilag).
 Cirkulæret fastsætter yderligere en række personaleadministrative anvisninger.
1.2. Afgrænsning Personalegruppen omfatter følgende personalekategori (PKAT):
 PKAT 521Skibsassistenter m.fl.
Personalekategorien har følgende stillingskode (STIKO) STIKO 14062 C100 Befaren skibsassistent 1.3. Anvendelsesområde Cirkulæret med tilhørende organisationsaftale (vedlagte bilag) er gældende for Forsvars-kommandoens myndighedsområde.
1.4. Indledende bemærkninger Organisationsaftalen dækker civile befarne skibsassistenter under Forsvarskommandoen.
Personalet er primært tjenestegørende ved de tre statsisbrydere.
1.5. Lov- og bekendtgørelsesmæssige bindinger Ansættelse som skibsassistent forudsætter kvalifikationer erhvervet efter Økonomi- og Erhvervsministeriets bekendtgørelse nr. 500 af 29. juni 1998 vedrørende uddannelse til skibsassistent m.v.  eller tilsvarende.
 Ansættelse som befaren skibsassistent forudsætter mindst 12 måneders sejltid (udmønstring) som ubefaren skibsassistent.
 Der henvises endvidere til den til enhver tid gældende lov om skibes besætning.
2. SPECIFIKKE BESTEMMELSER 2.1. Bemærkninger til organisationsaftalens dækningsområde (§ 1) Statens Isbrydere er dækket af dobbeltoverenskomst, på den ene side ved nærværende organisationsaftale indgået med Metal Søfart, på den anden side med 3F Sømændene, jf.
FPTBST 563-630.
2.2. Bemærkninger til overgangsordning (ny løn) (§ 5) Det særlige fartøjstillæg kan ikke oppebæres af nyansatte.
2.3. Bemærkninger til pension (§ 7) Personale ansat i henhold til denne organisationsaftale har en nettoficeret pensionsprocent på 15 pct.
Den lavere pensionssats på 10,28 pct., der fastsættes i OAO-S Fælles-overenskomsten finder ikke anvendelse.
 De øvrige pensionsbestemmelser i henhold til OAO-S Fællesoverenskomsten er gældende.
2.4. Bemærkninger til godtgørelse af merudgifter (§ 8) Der henvises til FPTBST 564-42 Bestemmelser om godtgørelse af merudgifter under deltagelse i øvelser, sejlads med Søværnets skibe mv. samt ophold i øvelses-/skydelejre mv. for personel under Forsvarsministeriets område.
2.5. Bemærkninger til arbejdstøj (§ 11) Der er lokalt indgået aftale vedr. vederlagsfri arbejdsbeklædning, jf. 1. Eskadres skrivelse af 25. februar 2009.
3. SAGSBEHANDLENDE ENHED Ved fortolkningsspørgsmål mv. vedrørende nærværende cirkulæreskrivelse kontaktes Forsvarets Personeltjeneste, Overenskomst- og Aftaleafdelingen, Civilelsektionen.
4. IKRAFTTRÆDEN Nærværende cirkulære har virkning fra 1. januar 2010.
Forsvarsministeriet, den 13. juni 2014 Nicolai Wammen / Niels Bundsgaard Bilag 1 Organisationsaftale for befarne skibsassistenter under Forsvarskommandoen Disse institutionsspecifikke bestemmelser supplerer og/eller fraviger OAO-S fællesoverenskomst, indgået mellem Finansministeriet og Offentligt Ansattes Organisationer.
§ 1. Organisationsaftalens område Stk. 1. Organisationsaftalen er gældende for befarne skibsassistenter ansat under Forsvarskommandoens myndighedsområde (statens isbrydere).
§ 2. Basisløn Stk. 1. Rammeaftalen om nye lønsystemer gælder, hvor intet andet er nævnt i denne aftale.
 Stk. 2. Lønsystemet inden for denne aftales område er et basislønsystem med en landsdækkende basisløn suppleret med aftalte funktions- og/eller kvalifikationstillæg samt engangsvederlag og resultatløn, jvf. nedenfor.
Stk. 3. Der kan indgås forhåndsaftaler/ aftales retningslinjer, hvori kriterierne og formen for tillægsdannelse er fastlagt.
Tillæggene udmøntes i overensstemmelse hermed, når én eller flere medarbejdere opfylder de aftalte kriterier.
Stk. 4. De befarne skibsassistenter aflønnes med en basisløn angivet i årligt grundbeløb på (niveau 1. oktober 1997): kr. 204.800,00 Stk. 5. Basislønnen og funktionstillæg reguleres svarende til de generelle stigninger, der aftales centralt ved aftale- og overenskomstfornyelserne eller udmøntes via en generel reguleringsordning.
 Stk. 6. Ansættelse finder sted på månedsløn.
 Stk. 7. Ved ansættelse på nedsat tid ydes forholdsmæssig løn.
§ 3. Funktions- og kvalifikationstillæg Stk. 1. Der kan centralt og lokalt aftales tillæg for særlige funktioner, der varetages i stillingen.
 Stk. 2. Der kan centralt og lokalt aftales tillæg for kvalifikationer m.v. på grundlag af:
a.
Den ansattes faglige og personlige kvalifikationer.
b.
Kvaliteten i opgavevaretagelsen.
c.
Balancen i forhold til tilsvarende stillinger på det øvrige arbejdsmarked.
d.
Hensyn til rekruttering og fastholdelse.
Stk. 3. Tillæg efter stk. 1 og 2 kan aftales i form af varige tillæg, midlertidige tillæg, engangsvederlag, eller resultatløn.
Tillæggene angives i grundbeløb (niveau 1. oktober 1997).
 Stk. 4. Tillæg ydet i henhold til stk. 1 og 2 er pensionsgivende medmindre andet aftales.
 Stk. 5. Engangsvederlag er ikke pensionsgivende med mindre andet aftales.
§ 4. Overgangsordning (Ny Løn) Stk. 1. Det ydes et særligt fartøjstillæg på kr. 1.000,00 (niveau 1. oktober 1997) til ansatte der pr. 30. marts 2008 var omfattet af bestemmelsen i § 10, stk. 5 i Organisationsaftale mellem Forsvarskommandoen og Metal Søfart for Ansatte ved Statens Isbrydere af 22. oktober 2001.
 § 5. Forhandlinger og indgåelse/opsigelse af aftaler m.v.
 Stk. 1. Forhandlingssystemet, herunder procedure og løsning af tvister samt opsigelse af decentrale aftaler, fremgår af det til enhver tid gældende Cirkulære om Rammeaftale for Nye lønsystemer mellem Finansministeriet og Centralorganisationerne.
§ 6. Pension Stk. 1. Ansatte efter denne organisationsaftale er omfattet af SAMPENSION.
 Stk. 2. Pensionsprocenten aftales til 15 %, jf. resultatet af forhandlingerne mellem Finansministeren og Centralorganisationernes Fællesudvalg 2008.
§ 7. Godtgørelse af merudgifter Stk. 1. Under udstationering og sejlads ydes godtgørelse i henhold til den til enhver tid gældende FPTBST 564-42: Bestemmelser om godtgørelse af merudgifter under deltagelse i øvelser, sejlads med Søværnets skibe mv. samt under ophold i øvelses- og skydelejre mv. for personel under Forsvarsministeriets område.
§ 8. Feriebestemmelser Stk. 1. Til de ansatte ydes ferie med løn i henhold til den til enhver tid gældende bekendtgørelse om ferie for søfarende.
Der ydes et ferietillæg på 1,5 %.
 Stk. 2. Med ferieløn forstås løn samt faste månedlige tillæg.
Stk. 3. De ansatte er omfattet af aftalen mellem Finansministeriet og Centralorganisationerne om særlige feriefridage.
Der henvises til Cirkulære om aftale om særlige feriefridage.
 § 9. Arbejdstid - tjenestetid m.v.
 Stk. 1. De ansatte er omfattet af det til enhver tid gældende cirkulære om arbejdstid for tjenestemænd i staten.
Stk. 2. Fridøgn for tjeneste til søs.
For hvert sejldøgn på lørdage, søndage og helligdage optjenes en fridag for tjeneste til søs.
Fridagene afvikles i henhold til de til enhver tid gældende arbejdstidsregler for tjenestemænd i staten.
Kan der undtagelsesvist ikke ske afvikling af fridagene honoreres de med kr. 994,- (niveau 1. oktober 1997) pr. dag.
§ 10. Arbejdstøj Bestemmelser om arbejdstøj udarbejdes lokalt mellem den lokale myndighed og tillidsrepræsentanten med udgangspunkt i det eksisterende pointsystem.
§ 11. Uddannelse/Efteruddannelse Organisationsaftalens parter opfordrer såvel tjenestestedet som den ansatte til at drage omsorg for, at der skabes mulighed for, at den ansattes uddannelse løbende kan ajourføres ved deltagelse i relevante interne og eksterne kurser af teknisk/faglig karakter.
 Der er mellem Forsvarets Personeltjeneste og Metal Søfart enighed om følgende:
 Stk. 1. Når tjenestestedet forud har godkendt, at ansattes deltagelse i efteruddannelseskursus er formålstjenstlig for tjenestestedet betales sædvanlig løn.
Stk. 2. Ansatte aflønnes efter dokumenteret gennemførelse af relevante efteruddannelseskurser.
Den lokale ansættelsesmyndighed udarbejder i samarbejde med tillidsmanden for de ansatte en liste med kurser, der anses for relevante for isbryderpersonale.
Stk. 3. Under deltagelse i de i stk. 2 nævnte kurser ydes fuld løn.
Arbejdsgiveren er berettiget til fuld refusion, hvor dette kan opnås.
 Stk. 4. Ved eventuelle ændringer i kursernes indhold er det en forudsætning, at Forsvarets Personeltjeneste fortsat kan godkende indholdet af kurserne.
Stk. 5. Det påhviler den ansatte at dokumentere, at de nævnte kurser er gennemført med tilfredsstillende resultat.
Dokumentation sker ved forevisning af dokumentation, der er godkendt af forsvaret.
§ 12. Organisationsaftalens varighed Stk. 1. Denne organisationsaftale har virkning fra 1. april 2008 og kan skriftligt opsiges af begge parter med 3 måneders varsel til ophør en 31. marts, dog tidligst den 31. marts 2011.
 Stk. 2. Selv om organisationsaftalen er opsagt eller udløbet, er parterne forpligtet til at overholde dens bestemmelser, indtil anden overenskomst træder i stedet eller arbejdsstandsning er iværksat.
Holmen, 30. juni 2009 For Dansk Metal Søfart John Ibsen For Forsvarets Personeltjeneste E.b.
