I de af direktoratet fastsatte regler om syns indhold er det bl.a.  

 fastsat, at et periodisk hovedsyn skal omfatte en undersøgelse af skibsbunden  

 udvendig.
Dette bundsyn er hidtil i amindelighed blevet krævet udført med  

 skibet i dok.
Skibstilsynet har dog i nogle tilfælde tilladt visse bundsyn  

 udført med skibet på vandet.
De herved indvundne erfaringer samt den tekniske udvikling af  

 bundbehandlingssystemer, stævnrørspakninger, ventilkonstruktioner m.m. gør  

 det efter skibstilsynets opfattelse forsvarligt for passagerskibe, der skal  

 underkastes bundsyn hvert år, generelt at tillade hvert andet bundsyn udført  

 uden dok- eller beddingssætning.
Bundsynet vil herefter uden særlig  

 tilladelse fra direktoratet i de år, der kommer efter år, hvor bundsyn er  

 afholdt med skibet dokket eller beddingsat, kunne afholdes efter de i A eller  

 B anførte regler: Bundsynet kan finde sted plus/minus 3 måneder fra  

 certifikatdatoen.
A.
Såfremt skibet er klasset, kan bundsyn på vandet afholdes efter det  

 pågældende klassifikationsselskabs regler for sådant syn.
Såfremt årligt  

 bundsyn ikke er et krav for opretholdelse af skibets klasse, skal særlig  

 rapport om synet indsendes af vedkommende klassifikationsselskab til  

 direktoratet.
Rapporten skal indeholde oplysning om synets afvikling,  

 observerede skader samt andre oplysninger, der kan belyse tilstanden af den  

 udvendige bund, propellerarrangement, søventiler m.v.
B.
Såfremt skibet ikke er klasset, eller såfremt rederiet for et klasset  

 passagerskib ønsker, at bundsynet på vandet skal indgå i det af skibstilsynet  

 afholdte hovedsyn, vil dette kunne ske under følgende forudsætninger og efter  

 følgende regler:
 1. Skibet må ikke være mere end 15 år gammelt regnet  

 fra køllægningsdatoen.
 2. Undervandsskroget skal være opmærket såldes, at  

 inspektøren overalt kan identificere sin position, og følgende opmærkning  

 anses for at være minimum:
Tværskibs- og langskibs referencelinier med en minimumlængde på 300 mm og  

 minimumbredde på 25 mm skal normalt placeres ud for inddelingen af  

 tankskodder.
I centerlinien opmærkes med punkteret linie som angivet ovenfor,  

 fra for til agter.
Hvert 10. spant opmærkes i centerlinien og ved kimingen Langskibsskodder for inddeling af tanke skal mærkes.
 Ved skibssiden og i centerlinien skal positionen af tværskibsskodder  

 mærkes, men mærkerne behøver dog ikke at strække sig over 12 m fra  

 basislinien eller over dybeste lastevandlinie.
 Åbninger i klædningspladerne for søventiler og overbordventiler skal  

 mærkes udvendigt.
 Propellerblade skal nummereres.
 Foringer på aksler og pintles samt bøsninger i ror og agterstævne skal  

 mærkes på en sådan måde, at relative bevægelser kan observeres.
 3. Riste for søforbindelse skal være hænglsede eller  

 på anden måde flytbare, mens skibet flyder, således at søventilkasser kan  

 synes indvendigt.
Alle sø- og overbordventiler skal gennemgås om bord af en skibsinspektør  

 sammen med en af skibets maskinofficerer, ventilernes funktion afprøves, og  

 deres tæthed kontrolleres ved åbning af slambokse, drænventiler eller  

 lignende.
Dersom det findes nødvendigt at adskille en ventil for nærmere  

 undersøgelse, skal denne afblændes.
 4. Cederwalskærmene skal være forsynede med  

 inspektionshuller.
 Dykkeren skal omhyggeligt undersøge:
Bladene for revner eller beskadigelser Skruehoved for skader, defekter og ved stilbare propeller tegn på lækage  

 ved tætning mellem blade og skruehoved Cederwalskærme undersøges for evt. beskadigelser, løsgåede bolte e.a.
Tolerancer i agterenden af propellerboss Møtrikker og sikringer herfor for aksler og pintles Pakdåse undersøges for tegn på lækage og evt. fiskegarn eller net,  

 unormalt slid eller andre fejl, bl.a. gennem inspektionshullerne i  

 cederwalskærme.
 Endvidere kontrolleres, om mærker på propellerblade og skruehoved på  

 variable propeller står over eet, når maskintelegrafen viser nul.
 Tilstanden af andre undervandsdele, f.eks. bovpropellere og  

 stabilisatorer, skal undersøges og vurderes i hvert enkelt tilfælde.
Identifikation 5. Et sæt farvefotografier, taget efter skibets  

 opmærkning for bundsyn, skal sammen med tegninger være tilgængelige for  

 skibsinspektøren, før et bundsyn påbegyndes.
 6. Fotografierne skal vise:
 Bundmærkningssystem, søventilkasser, ror og skrue med detaljer af områder,  

 hvor tolerancer skal måles, låsemøtrikker for rorstamme og pintles,  

 bovpropeller, stabilisatorer etc., hvor disse er monteret, slingrekøle,  

 eventuelle anoder med påtrykt strøm samt deres fastgørelse til skrog, anoder  

 for katodisk beskyttelse og yderligere enkeltdele, som kan være af interesse.
 7. Tegningerne skal omfatte:
Klædningstegning med alle svejsesømme og stød samt alle åbninger i  

 klædningen.
Stævn.
Agterstævn/rorstævn.
Ror og roraksler med bøsninger.  

 Propeller samt identifikation af hvert blad.
Anoder og fastgørelse af disse.  

 Slingrekøle.
Tegning, som viser opmærkning af bunden.
Alle andre tegninger og  

 instruktioner, som er nødvendige for, at dykkeren kan udføre sit arbejde.  

 Nævnte tegninger og fotografier skal første gang indsendes til statens  

 skibstilsyn sammen med rederens anmodning om afholdelse af bundsyn i vandet.
Synets udførelse 8. Den udenbords del af bundsynet skal foretages af et  

 dykkerfirma, der før synets påbegyndelse skal være godkendt af statens  

 skibstilsyn.
 Dykkeren skal have kendskab til skibskonstruktioner.
 9. Undervandsbundsyn skal udføres i tilstrækkeligt  

 klart vand.
 10. Skibet skal være så let som muligt, dog skal det  

 påses, at de tilladelige påvirkninger på skroget ikke overskrides.
 11. Skroget under vandlinien skal være rent.
 12. Dykkeren skal under besigtigelsen være i  

 forbindelse med skibsinspektøren på overfladen igennem et  

 tovejs-kommunikationssystem.
 13. Overførsel af informationerne vedrørende skibets  

 tilstand skal ske ved brug af et fjernsynskamera, der betjenes af dykkeren  

 samt en fjernsynsskærm, hvor skibsinspektøren kan følge med i besigtigelsen.
 Andre måder til overførsel af informationer kan anvendes, såfremt disse på  

 forhånd godkendes af skibstilsynet.
 14. De modtagne informationer fra dykkeren skal være  

 af en sådan tydelighed, at de er til skibstilsynets fulde tilfredshed.
 15. Hvis der observeres væsentlige skader, kan  

 skibsinspektøren forlange, at skibet umiddelbart efter synets afslutning  

 sættes i tørdok, og at det nødvendige reparationsarbejde foretages.
