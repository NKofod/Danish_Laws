B.1 Diverse lønmodtagerindkomster I dette afsnit behandles reglerne om indeholdelse af A-skat, AM-bidrag  

 og SP-bidrag vedrørende personer, der har lønindkomst mv. fra  

 beskæftigelse udført her i landet for en dansk  

 arbejdsgiver.
B.1.1 Afgrænsning af personkredsen B.1.1.1 A-indkomst -  

 Lønmodtagerbegrebet Bestemmelsen i KSL 43, stk. 1, jf. lovbekendtgørelse nr. 1086 af 28.  

 november 2005,  udgør det centrale område for A-indkomst, hvor  

 indeholdelsen skal foretages i enhver form for vederlag i penge samt fri  

 kost og logi, der ydes som betaling for personligt arbejde eller  

 tjenesteydelse i tjenesteforhold.
Dette gælder uanset vederlagets  

 fremtrædelsesform, ligesom det er uden betydning, om der er tale om hoved-  

 eller bibeskæftigelse.
Lønmodtagergruppen omfatter ikke alene tjenestemænd, arbejdere og  

 funktionærer, men også alle andre personer, der modtager vederlag for  

 arbejde udført i et tjenesteforhold.
Således anses også løsarbejdere for  

 at erhverve deres indtægt i et tjenesteforhold.
AMFL § 7, stk. 1, litra a, jf. lovbekendtgørelse nr. 863 af 2.  

 september 2005, definerer en lønmodtager som en person beskæftiget i  

 et ansættelsesforhold.
Der sigtes med udtrykket beskæftigelse som  

 udgangspunkt til samme indhold som anvendes i f.eks.
ATP-loven og lov om  

 arbejdsformidling og arbejdsløshedsforsikring, der er love med  

 sikringslignende karakter.
Ifølge ATP-loven, jf. lovbekendtgørelse , nr. 887 af 24. august  

 2004, er en lønmodtager en person, der udfører lønarbejde for en  

 arbejdsgiver, til hvem der er et tjenesteforhold, uanset aflønningsformen.  

 Der er dog afgrænsninger i personkredsen i ATP-loven, som ikke finder  

 anvendelse i AMFL.
Efter ATP-loven er medlemmer af Arbejdsmarkedets  

 Tillægspension kun lønmodtagere i alderen 16 år til 66 år.
I TfS 1994,153  

 præciserer skatteministeren, at også lønmodtagere, som på grund af alder -  

 f.eks. unge under 16 år - ikke skal betale ATP, er omfattet af  

 bidragspligten.
 Desuden fremgår det af bemærkningerne til AMFL § 7, stk. 2, at  

 afgrænsningen mellem lønmodtagere og selvstændigt erhvervsdrivende kan  

 afgøres med udgangspunkt i den praksis, der anvendes på skatteområdet, jf.  

 således nedenstående gennemgang af cirkulære nr. 129 af 4. juli 1994 om  

 PSL jf.lovbekendtgørelse nr. 1087 af 28. november 2005 .
 Selvstændig erhvervsvirksomhed er kendetegnet ved, at der for egen  

 regning og risiko udøves en virksomhed af økonomisk karakter med det  

 formål at opnå et overskud.
 Der er imidlertid ikke i skattelovgivningen en definition på, hvad der  

 skal forstås ved henholdsvis lønmodtagervirksomhed (typisk modtagere af  

 A-indkomst) og selvstændig erhvervsvirksomhed (typisk modtagere af  

 B-indkomst).
 Afgrænsningen må i tvivlstilfælde foretages ved en samlet bedømmelse af  

 det konkrete beskæftigelsesforhold.
Det er dog muligt at opstille nogle generelle retningslinier for,  

 hvorledes afgrænsningen skal foretages.
Skatteministeriet har fremhævet en  

 række forhold, der er angivet i cirkulære nr. 129 af 4. juli 1994 til PSL,  

 pkt. 3.1.1. Det understreges i cirkulæret, at kriterierne indgår i  

 forskellige sammenhænge og ikke har lige stor betydning i alle  

 situationer.
 Ved vurderingen af, om indkomstmodtageren står i et tjenesteforhold til  

 hvervgiveren, kan følgende tillægges betydning:
 I bedømmelsen indgår udgifter til transport, egen bil, fortæring og  

 overnatning eller andre lignende udgifter kun med begrænset vægt.
 Omvendt taler det for selvstændig erhvervsvirksomhed, hvis følgende  

 forhold er til stede:
 Se endvidere LV  

 E.A.4.2 ,  

 E.A.4.3  

 og  

 E.B.8.2.1 .
Det er forholdet mellem indkomstmodtageren og den enkelte hvervgiver,  

 der skal bedømmes.
Det betyder, at indkomstmodtageren på samme tid i  

 forhold til visse hvervgivere kan anses som lønmodtager, og i forhold til  

 andre kan anses for selvstændigt erhvervsdrivende.
 Endvidere skal afgrænsningen foretages på samme måde, uanset i hvilken  

 relation inden for skattelovgivningens område spørgsmålet er relevant.
Det betyder, at samme indkomstmodtager enten anses som lønmodtager  

 eller som selvstændigt erhvervsdrivende overfor samme hvervgiver i alle de  

 situationer, hvor sondringen har betydning.
Men man kan naturligvis ikke i  

 enhver henseende slutte modsætningsvis.
Det forhold, at hvervgiveren rent  

 faktisk indeholder A-skat, fører derfor ikke til, at indkomstmodtageren  

 ikke kan kvalificeres som selvstændigt erhvervsdrivende.
 Sondringen lønmodtagerforhold og selvstændig erhvervsvirksomhed er  

 afgørende for sondringen mellem A-indkomst og B-indkomst og ikke omvendt.  

 Det vil sige, at en ligningsmæssig afgørelse kan medføre en ændring af  

 opkrævningsmåden.
 Til belysning af afgrænsningen mellem selvstændigt erhvervsdrivende og  

 lønmodtagere kan følgende domme nævnes:
 Vedrørende afgrænsningen til honorarmodtagere, se afsnit  

 B.2 .
Ud over vederlag for personligt arbejde i tjenesteforhold er de  

 indkomstarter, der er nævnt i KSL § 43, stk. 2, A-indkomst i det omfang,  

 skatteministeren har truffet bestemmelse herom.
De indkomstarter, der er  

 gjort til A-indkomst, fremgår af KSLbek. (bekendtgørelse nr 993 af  

 19. oktober 2005)  § 15. Der er således en række indkomstarter, der  

 udbetales med skattetræk efter en særlig hjemmel, uden at der af den grund  

 er tale om lønindkomst.
Om honorarer, pensioner og overførselsindkomst se  

 afsnit  

 B.2 ,  

 B.3  

 og  

 B.5 .
Endvidere kan skatteministeren bestemme, at en vis indkomst eller en  

 vis art af indkomst, der er omfattet af det almindelige A-indkomstbegreb i  

 KSL § 43, ikke skal anses som A-indkomst, jf.
KSL § 45, stk. 1. Det  

 betyder, at visse særligt opregnede indkomstarter, som af natur er  

 vederlag for personligt arbejde i tjenesteforhold, er gjort til  

 B-indkomst.
Disse indkomster er opregnet i KSLbek. § 16, jf. afsnit  

 B.1.2 .
 Der forekommer således en række B-indkomster, uden at  

 indkomstmodtageren af den grund anses som selvstændigt  

 erhvervsdrivende.
 Hvis en fysisk person vil drive sin virksomhed i selskabsform, vil  

 formodningen være, at indkomsten som hovedregel også i skattemæssig  

 henseende anses som selskabsindkomst.
Det er dog gennem lovgivningen bestemt, at visse særlige former for  

 virksomhed ikke kan drives af et selskab, men kun af en fysisk person.
Det  

 gælder virksomhed som landinspektør, skibs- og varemægler, dispachør og  

 bevillingshaver til hyrevognskørsel, jf. nærmere LV  

 S.C.1.1.1 .
Endvidere kan indkomsterhvervelsen være så nært knyttet til den  

 pågældende - typisk selskabets hovedaktionær/hovedanpartshaver - at man må  

 anse indkomsten for erhvervet af personen, uanset at den er indtægtsført i  

 selskabet, jf. herom TfS 1996, 604 (ØLD). Om rette indkomstmodtager se  

 endvidere  

 SKM2001.109.VLR ,  

 SKM2002.154.HR ,  

 SKM2004.142.ØLR  

 og  

 SKM2004.229.ØLR . Der  

 kan ligeledes være situationer, hvor det er vanskeligt at konstatere, hvem  

 der rent faktisk har erhvervet indkomsten, hvorfor der må en egentlig  

 bevisvurdering til.
Dette kan f.eks. forekomme i selskaber, hvor der er  

 sket en sammenblanding af selskabets og hovedaktionærens  

 dispositioner.
Når kunstnere, forfattere, musikere, professionelle sportsfolk m.fl.  

 organiserer deres virksomhed i selskabsform, må der foretages en egentlig  

 vurdering af, om det er den enkelte person eller selskabet, som er den  

 forpligtede udadtil.
Fælles for disse persongruppers indkomsterhvervelse  

 er ofte, at indkomsten udspringer af en virksomhed, som er nært knyttet  

 til den enkelte person, hvilket dog ikke afskærer den pågældende fra at  

 udøve virksomheden i selskabsform.
Se nærmere TfS 1998, 485 (HRD) , hvor  

 Højesteret fandt, at en operasanger kunne drive sin kunstneriske  

 virksomhed gennem et anpartsselskab.
Reglerne om indeholdelse af A-skat, AM-bidrag og SP-bidrag udelukker  

 således ikke, at et selskab eller en anden juridisk enhed kan indgå  

 aftale om levering af tjenesteydelser for hvilke selskabet, og ikke de  

 personer der udfører arbejdet, modtager vederlaget.
Det kræver dog, at  

 selskabet er den forpligtende part, og at der består et reelt  

 tjenesteforhold mellem selskabet og de personer, der udfører arbejdet,  

 således at selskabet er indeholdelsespligtig af vederlag til disse  

 personer.
 Det er en almindelig forudsætning for at anse en indkomst som  

 A-indkomst, at indkomstmodtageren er fuldt eller begrænset skattepligtig  

 her til landet.
KSL §§ 1 og 2 indeholder reglerne om fysiske personers subjektive  

 skattepligt.
Disse regler er nærmere beskrevet i afsnit  

 C.1.1.1  

 og LV D.A.
B.1.1.2 AM-bidrag - Fuld eller begrænset  

 skattepligt Bidragspligten for en lønmodtager forudsætter bl.a., at den pågældende  

 er fuldt eller begrænset skattepligtig her til landet efter KSL § 1 eller  

 § 2, stk. 1, litra a (lønindtægt, herunder arbejde på fly), litra c  

 (udlejning af arbejdskraft), litra g (direktører m. fl. der får stillet  

 helårsbolig, sommerbolig eller lystbåd til rådighed som led i et  

 ansættelsesforhold her i landet) eller litra j (lønindtægt for arbejde på  

 skibe), jf.
AMFL § 7, stk. 1, litra a.
 Bidragspligtige er således lønmodtagere, der arbejder her i landet, og  

 lønmodtagere, der arbejder i udlandet for en dansk arbejdsgiver, og som  

 enten er fuldt eller begrænset skattepligtige her til landet.
 Danske og udenlandske statsborgere, der har lønindkomst fra arbejde  

 udført i Danmark, og som er fuldt eller begrænset skattepligtige efter KSL  

 § 1 eller § 2, stk. 1, litra a, c, g eller j, er således som udgangspunkt  

 bidragspligtige, uanset om arbejdsgiveren er dansk eller udenlandsk.Se til  

 illustration heraf  

 SKM2004.69.LSR .
Personer, nævnt i AMFL § 7, stk. 1-2 er bidragsfritaget i det omfang,  

 det følger af EF-forordning nr. 1408/71 om social sikring for  

 arbejdstagere mv. eller af mellemfolkelige aftaler om social sikring, at  

 de pågældende ikke er undergivet dansk sikringslovgivning, jf.
AMFL § 7,  

 stk. 3-4.
De i KSL § 3 nævnte personer, som er undtaget fra skattepligten, er  

 heller ikke bidragspligtige.
Tilsvarende gælder dog ikke for  

 herværende diplomater omfattet af Wienerkonventionerne om rettigheder og  

 immuniteter for diplomatiske og konsulære forbindelser.
Se afsnit  

 C.1.2.5 .  

 om indførelse af bidragspligt pr. 1. juli 2004 for ansatte ved udenlandske  

 ambassader og konsulater her i landet.
 Selvom der foreligger bidragspligt efter AMFL § 7, stk. 1, litra a,  

 skal der i nogle tilfælde ikke betales bidrag, hvis lønindtægten ikke skal  

 medtages ved beregning af bidragsgrundlaget efter AMFL § 8.
 For så vidt angår internationale forhold henvises i øvrigt til afsnit  

 C.
 B.1.2 Løn og vederlag mv.
Der skal indeholdes A-skat, AM-bidrag og SP-bidrag af vederlag i penge  

 for personligt arbejde i tjenesteforhold, jf.
KSL § 43, stk. 1, AMFL § 8,  

 stk. 1, litra a og ATP-lovens § 17 f. (Om midlertidig suspension af  

 opkrævning af SP-bidrag se afsnit  

A.3.1  

.).
 Vedrørende betingelsen om personligt arbejde i tjenesteforhold henvises  

 til afsnit  

 B.1.1 .
 Som eksempler på vederlagstyper nævnes løn, feriegodtgørelse, honorar,  

 tantieme, provision og drikkepenge.
 Opregningen er ikke udtømmende, og som vederlag i penge betragtes  

 derfor den almindelige periodiske arbejdsløn, uanset om den benævnes løn,  

 overarbejdsbetaling, rådighedstillæg, akkordfortjeneste,  

 produktionstillæg, bonus, honorar, provision eller andet.
 Begrebet dækker også det ferietillæg, der ydes lønmodtagere med ret til  

 løn under ferie.
Også søgnehelligdagsbetaling er omfattet af begrebet løn.
Udbetales  

 søgnehelligdagsbetaling løbende eller som forskud i løbet af  

 indtjeningsåret, skal der indeholdes A-skat, AM-bidrag og SP-bidrag i den  

 lønperiode, hvor udbetalingen sker, jf.
KSL § 46, stk. 2 og AMFL § 11,  

 stk. 1. Hvis tilgodehavende søgnehelligdagsbetaling hensættes på en kort-  

 eller mærkeordning, skal der indeholdes A-skat, AM-bidrag og SP-bidrag  

 senest 31. december i optjeningsåret.
 Godtgørelse for udgifter til rejse- og befordring er omfattet,  

 medmindre betingelserne for skattefrihed er opfyldt, jf. afsnit  

 B.1.7 .
 Om hævninger i selskaber mv., se SD-cirk. 1979-12 og LV S.F.
 Der skal for visse naturalier indeholdes A-skat, AM-bidrag og  

 SP-bidrag, jf. afsnit  

 B.1.6 .
Af visse særligt opregnede indkomstarter, der er gjort til B-indkomst  

 jf.
KSL § 45, skal der ikke indeholdes A-skat, AM-bidrag og SP-bidrag ved  

 udbetaling.
Det drejer sig om løn mv. ved civil værnepligt, løn mv. til  

 hushjælp o.l. i privat husholdning, værdi af fri kost og logi, som ydes i  

 forbindelse med løn, hvis værdien ikke kan fastsættes efter Ligningsrådets  

 normalsatser, diæter til valgstyrere og tilforordnede vælgere samt årlige  

 vederlag på maks. 1.500 kr. fra en forening for arbejde udført for  

 foreningen som led i dennes skattefri virksomhed, jf.
KSLbek. § 16 og  

 AMFLbek. (bek. nr. 136 af 17. februar 2005) § 8, stk. 1. Told-og  

 skatteforvaltningen beregner i forbindelse med årsopgørelsen AM-bidraget  

 og SP-bidraget på grundlag af de oplysninger, der er lagt til grund ved  

 skatteansættelsen, jf.
AMFL § 11, stk. 4 og AM-bidraget og SP-bidraget  

 opkræves i forbindelse med udsendelsen af årsopgørelsen, jf.
AMFL § 13,  

 stk. 3.
B.1.2.1 Løn/dagpenge ved ledighed, sygdom og  

 barsel Der skal indeholdes A-skat af dagpenge, der udbetales ved ledighed,  

 sygdom eller barsel efter lovgivningen herom, jf.
KSL § 43, stk. 2, litra  

 d, jf.
KSLbek. § 15, nr. 5, 6 og 8 a.
Der skal derimod ikke indeholdes AM-bidrag af dagpengene, idet der i  

 AMFL's forstand er tale om offentlig overførselsindkomst, der ikke har  

 karakter af vederlag for personligt arbejde.
Dagpengene er derfor ikke  

 omfattet af AMFL § 8, stk. 1, litra a.
Der skal derimod betales SP-bidrag  

 for personer omfattet af ATP-lovens § 2 a af de i bestemmelsen nævnte  

 dagpenge, kursusgodtgørelse mv. jf.
ATP-lovens § 17 f, stk. 3.
Arbejdsgivere, der i den såkaldte arbejdsgiverperiode udbetaler  

 dagpenge efter lovgivningen herom, skal således indeholde A-skat, jf.  

 KSLbek. § 15, nr. 6 og 8 a, men ikke AM-bidrag.
For så vidt angår  

 SP-bidrag henvises til afsnit  

 B.5 .  

 Der skal indeholdes A-skat og SP-bidrag af feriedagpenge,  

 sygeferiedagpenge, supplerende dagpenge, jf.
KSLbek. § 15, nr. 5, samt af  

 kontanthjælp m.v., jf.
KSLbek. § 15, nr. 3, der udbetales til ledige.
Men  

 der skal ikke indeholdes AM-bidrag.
Der skal indeholdes A-skat af  

 orlovsydelser som udbetales til personer, der er på børnepasningsorlov,  

 jf.
KSLbek. § 15, nr. 11, 33 og 34 , eller modtager efterløn og  

 overgangsydelse efter lovgivningen herom, jf.
KSLbek. § 15, nr. 5. Af de  

 her nævnte dagpenge mv. skal der ikke indeholdes AM-bidrag.
For så vidt  

 angår SP-bidrag henvises til afsnit  

 B.5 .
Der skal ikke indeholdes A-skat af dagpenge, der erstatter B-indkomst  

 eller som ydes som frivillig sikring efter lov om dagpenge ved sygdom  

 eller fødsel, § 20, jf.
KSLbek. § 15, nr. 8 a.
Udbetaler arbejdsgiveren i henhold til kollektiv overenskomst,  

 individuel aftale eller lov løn under sygdom og barsel mv., skal der  

 indeholdes A-skat, jf.
KSL § 43, stk. 1. Af lønnen skal der videre  

 indeholdes AM-bidrag og SP-bidrag, jf.
AMFL § 8, stk. 1, litra a og  

 ATP-lovens § 17 f.Der skal således også indeholdes AM-bidrag af den løn,  

 der udbetales i den såkaldte arbejdsgiverperiode.
Det gælder, uanset om  

 den løn, der udbetales ligger under, over eller svarer til de maksimale  

 dagpenge og uanset om beløbet kaldes dagpenge eller lignende, og uanset om  

 arbejdsgiveren modtager dagpengerefusion fra det offentlige.
For så vidt  

 angår spørgsmålet om bidragspligt ved sygdom og barsel, må det således  

 konkret vurderes, om det beløb, der udbetales, er løn, der er erhvervet et  

 retligt krav på, eller der er tale om egentlige dagpenge.
Eventuel dagpengerefusion må ikke modregnes, inden der indeholdes  

 A-skat, AM-bidrag og SP-bidrag.
Hvis en ansat, der får udbetalt dagpenge  

 fra det offentlige, af arbejdsgiveren får udbetalt forskellen mellem  

 dagpengene og den almindelige løn, skal arbejdsgiveren indeholde A-skat,  

 AM-bidrag og SP-bidrag af den supplerende løn.
 Arbejdsgivere, der dels udbetaler dagpenge, dels løn under sygdom, skal  

 indeholde A-skat, AM-bidrag og SP-bidrag af den samlede udbetaling.
B.1.2.1.1 Selvstændigt  

 erhvervsdrivende Syge- og barselsdagpenge, der udbetales til selvstændigt  

 erhvervsdrivende er hidtil blevet behandlet som virksomhedsindkomst  

 og er dermed medregnet ved opgørelsen af overskuddet fra selvstændig  

 erhvervsvirksomhed.
De nævnte ydelser har derfor hidtil været anset  

 for omfattet af bidragsgrundlaget efter AMFL § 10, se TfS 1995, 201  

 (DEP).  I  

 SKM2003.416.ØLR  

 har landsretten imidlertid fastslået, at der ikke skal betales  

 AM-bidrag af sygedagpenge, der udbetales til en selvstændigt  

 erhvervsdrivende, som anvender virksomhedsordningen.
Der er udsendt  

 et genoptagelsescirkulære, tidligere TSS-cirkulære  

 2004-23  ,  

 hvor der er taget stilling til dommens rækkevidde, herunder vedrørende  

 personkreds og andre lignende overførselsindkomster.
Af cirkulæret  

 fremgår, at for selvstændigt erhvervsdrivende og medarbejdende ægtefæller  

 skal hverken sygedagpenge eller andre lignende overførselsindkomster  

 anses for indtægter ved selvstændig erhvervsvirksomhed men som bidragsfri  

 personlig indkomst uden for virksomheden.
Det gælder, ud over  

 sygedagpenge, for barselsdagpenge, forældre- og uddannelsesorlovsydelser,  

 iværksætterydelse og etableringsydelse.
Se endvidere  

 SKM2005.18.TSS  

 om fortolkningsbidrag til TSS-cirkulære  

 2004-23 .  

 Se endelig  

 SKM2005.231.TSS ,  

 hvor Told- og Skattestyrelsen er blevet spurgt, om ydelser udbetalt ved  

 sygdom og barsel til læger i almen praksis og praktiserende speciallæger  

 samt praktiserende tandlæger er omfattet af genoptagelsescirkulæret.  

 Styrelsen er ligeledes blevet spurgt om tilskud til fleksjob til  

 selvstændigt erhvervsdrivende er omfattet af cirkulæret.Det er styrelsens  

 opfattelse, at udbetalinger ved sygdom og barsel fra private  

 aftalebaserede ordninger ikke er omfattet af genoptagelsescirkulæret,  

 hvorimod tilskud til fleksjob til selvstændigt erhvervsdrivende anses for  

 bidragsfri indkomst uden for virksomheden.Om sygedagpenge mv. til en  

 ægtefælle, der deltager i driften, se afsnit  

 B.7.2  

 og  

 B.7.3 .
B.1.2.2 Udbetalinger fra  

 medarbejderfonde Medarbejderfonde kan principielt opdeles i:
 Om udbetalinger af pensionslignende ydelser fra fonde til tidligere  

 ansatte hos en bestemt arbejdsgiver, se afsnit  

 B.3.5.2 .  

 Om ydelser fra PBL § 52-fonde, se afsnit  

 B.1.11 .
B.1.3 Feriegodtgørelse Der skal indeholdes A-skat, AM-bidrag og SP-bidrag af feriegodtgørelse,  

 jf.
KSL § 43, stk. 1 og AMFL § 8, stk. 1, litra a.
De nærmere regler for  

 indeholdelsestidspunktet fremgår, jf.
KSL § 46, stk. 2, af KSLbek. § 22,  

 stk. 2 og 3, samt af AMFLbek. § 9, stk. 2.
B.1.3.1 Ferie uden løn Med mindre andet er aftalt ved overenskomst udgør feriegodtgørelsen  

 12,5 pct. af lønnen for lønmodtagere med timeløn, ugeløn eller lignende  

 med løbende optjening af feriegodtgørelse, jf. ferielovens ( lovbek.  

 nr 407 af 28. maj 2004 ), § 24.
 For lønmodtagere uden ret til ferie med løn skal indeholdelse af  

 A-skat, AM-bidrag og SP-bidrag  foretages på grundlag af  

 den feriegodtgørelse, som er optjent af den løn m.v.,som er opgjort med  

 henblik på udbetaling i måneden.
 En lønmodtager med ret til ferie med løn kan i stedet vælge at få  

 udbetalt 12 pct. i feriegodtgørelse, jf. ferielovens § 23, stk. 5. I dette  

 tilfælde skal der indeholdes A-skat, AM-bidrag og SP-bidrag månedligt i  

 optjeningsåret på samme måde som ovenfor anført.
 Se afsnit  

 F.4.3 .  

 om de særlige regler for beregning af fradrag ved indeholdelse af A-skat.  

 Se også TfS 1997, 218 (TSS).
B.1.3.2 Ferie med løn For lønmodtagere med ret til ferie med løn beskattes ferielønnen først  

 i det år, hvori ferien holdes, selvom udbetalingen støtter sig på en i det  

 foregående indkomstår optjent ferieret, idet der først erhverves endelig  

 ret til ferielønnen i det år ferien holdes, jf.
KSLbek. § 17, stk. 1.
For den særlige feriegodtgørelse, der kommer til udbetaling i  

 forbindelse med overgang til det nye ferieår, skal indeholdelse foretages  

 på udbetalingstidspunktet.
Med mindre andet er aftalt ved overenskomst,  

 udgør tillægget til ferielønnen 1 pct., jf. ferielovens § 23, stk. 2.
 Vedrørende fravalg af ferie med løn, se  

 B.1.3.1 .
 Når en lønmodtager fratræder en stilling med ret til ferie med løn,  

 skal der beregnes feriegodtgørelse, jf. ferielovens § 23, stk. 6.
Feriegodtgørelsen beskattes i fratrædelsesåret.
Indeholdelse af A-skat  

 skal foretages i fratrædelsesmåneden, jf.
KSLbek. § 17, stk. 3.  

 Indeholdelse af AM-bidrag og SP-bidrag skal ske på samme tidspunkt, jf.  

 AMFLbek. § 9, stk. 2, sidste pkt.
B.1.3.3 Overgang til anden stilling Ved overgang fra en stilling uden ret til ferie med løn til en stilling  

 med ret til ferie med løn skal der indeholdes A-skat, AM-bidrag og  

 SP-bidrag af den indtil overgangen optjente feriegodtgørelse.
Desuden skal  

 der indeholdes A-skat, AM-bidrag og SP-bidrag af modtaget ferieløn og  

 tillæg til ferieløn.
Hvis det i forbindelse med overgangen aftales mellem lønmodtager og  

 arbejdsgiver, at lønmodtageren får ferie med løn mod at afgive sin  

 tidligere indkomstbeskattede feriegodtgørelse til arbejdsgiveren, skal  

 alene forskelsbeløbet medregnes som indkomst fra arbejdsgiveren i  

 tiltrædelsesåret.
Forskelsbeløbet, jf. nedenfor, udgør grundlaget for  

 indeholdelse af A-skat, AM-bidrag og SP-bidrag.
Forskelsbeløbet opgøres  

 som forskellen mellem den nye bruttoferieløn - reduceret med den i  

 feriegodtgørelsen fra tidligere ansættelse indeholdte A-skat, AM-bidrag og  

 SP-bidrag og den fra tidligere ansættelse til arbejdsgiveren afleverede  

 nettoferiegodtgørelse.
 Se eksempel i afsnit  

 F.4.3 .
B.1.3.4 Særlige forhold Erstatning til tjenestemænd for bortfaldet ferie ydes ved udløbet af  

 det ferieår, i hvilket den bortfaldne ferie skulle være holdt som  

 tillægsferie, og beløbet beskattes i dette år.
Ved udbetalingen skal der  

 indeholdes A-skat, AM-bidrag og SP-bidrag, jf.
KSL § 43, stk. 1, AMFL § 8,  

 stk. 1, litra a og ATP-lovens § 17 f.
Gives der tjenestemænd  

 tjenestefrihed af en sådan varighed, at der ikke optjenes ferieret i  

 tjenestefrihedsperioden, ydes der ved tjenestefrihedens begyndelse den  

 pågældende feriegodtgørelse, som om han var fratrådt tjenesten.
Denne  

 feriegodtgørelse beskattes i det år, hvor tjenestefriheden påbegyndes og  

 feriegodtgørelsen godskrives den pågældende.
Der skal indeholdes A-skat i  

 fratrædelsesmåneden, jf.
KSLbek. § 17, stk. 3. Indeholdelse af AM-bidrag  

 og SP-bidrag skal ske på samme tidspunkt, jf.
AMFLbek. § 9, stk. 2, sidste  

 pkt.
Virksomhedernes betaling for ferie- og fridage, som udbetales i henhold  

 til lov nr. 264 af 7. maj 1998 om fornyelse af visse kollektive  

 overenskomster og andre kompensationsbeløb der udbetales som f.eks.  

 godtgørelse for særlige feriefritimer, afspadseringsgodtgørelse og kontant  

 godtgørelse for opsparet/konverteret frihed, er løn omfattet af  

 kildeskattelovens § 43, stk. 1, og AMFL § 8, stk. 1, litra a.
Der skal  

 indeholdes A-skat, AM-bidrag og SP-bidrag af beløbene på  

 udbetalingstidspunktet jf.
KSLbek. § 17, stk. 4.
 Ansatte, der er omfattet af de pågældende overenskomster, har på visse  

 betingelser ret til øget frihed.
 Fridag iht. den nævnte lovs § 1, jf. mæglingsforslagets afsnit VI:
Der ydes fuld løn, dog maksimalt 100 kr. pr. time.
Der skal derfor  

 indeholdes både A-skat, AM-bidrag og SP-bidrag.
 Feriedag iht. lovens § 2:
På overenskomstområder, hvor der ydes løn under sygdom, ydes der også  

 løn på feriedagen.
Indeholdelse af A-skat, AM-bidrag og SP-bidrag skal ske  

 på udbetalingstidspunktet, når feriedagen holdes.
På overenskomstområder, hvor der ikke ydes løn under sygdom, ydes der  

 betaling på feriedagen med et beløb svarende til den ansattes  

 sygedagpenge.
Selvom det er satsen for sygedagpenge, der benyttes, er der  

 tale om løn.
Der skal derfor indeholdes A-skat, AM-bidrag og SP-bidrag på  

 udbetalingstidspunktet, når feriedagen holdes.
Hvis feriedagen ikke er afholdt inden kalenderårets udløb, betales der  

 kompensation herfor med et beløb svarende til den betaling, der ville være  

 udbetalt, hvis feriedagen havde været afholdt.
På udbetalingstidspunktet  

 skal der indeholdes A-skat, AM-bidrag og SP-bidrag, jf.
KSLbek. § 17, stk.  

 4.
 Omsorgsdage iht. lovens §§ 3 og 4:
Ansatte med børn kan på visse betingelser opnå ret til et antal  

 fridage.
Ansatte med ret til at holde barns første sygedag får en  

 tilsvarende betaling for omsorgsdagene.
Ansatte uden ret til at holde  

 barns første sygedag får et beløb svarende til den ansattes  

 sygedagpenge.
 I begge tilfælde er der tale om løn, og der skal følgelig indeholdes  

 A-skat, AM-bidrag og SP-bidrag på udbetalingstidspunktet.
Hvis omsorgsdagene ikke er afholdt inden kalenderårets udløb, betales  

 der kompensation herfor med et beløb svarende til den betaling, der ville  

 være udbetalt, hvis omsorgsdagene havde været afholdt.
På  

 udbetalingstidspunktet skal der indeholdes A-skat, AM-bidrag og  

 SP-bidrag.
 Se afsnit  

 B.1.11.6  

 om indeholdelse af A-skat, AM-bidrag og SP-bidrag i forbindelse med  

 lønmodtagerens dødsfald.
B.1.4 Jubilæumsgratialer Reglerne for beskatning af jubilæumsgratiale og gaver i den anledning  

 findes i LL § 7 U , lovbekendtgørelse. nr. 887 af 20. september  

 2005.
Bundfradraget for bl.a. jubilæumsgratialer og gaver i den anledning  

 er 8.000 kr.
Beløbet reguleres ikke.
Der skal indeholdes A-skat af  

 beløb derudover, jf.
KSL § 46, jf.
KSL § 43, stk. 1. Der skal derimod  

 indeholdes AM-bidrag og SP-bidrag af hele jubilæumsgratialet jf.
AMFL § 8,  

 stk. 1, litra a, og ATP-lovens § 17 f.
Gaver/gratialer i form af  

 naturalier er A-indkomst som følge af KSLbek. § 15, nr. 24, hvorimod der  

 som hidtil ikke skal indeholdes AM-bidrag og SP-bidrag af tingsgaver. (Om  

 midlertidig suspension af opkrævning af SP-bidrag se afsnit  

 A.3.1 .).Ved  

 virksomhedens jubilæer er det en betingelse for at opnå ret til  

 bundfradraget, at der ydes samme gratiale til alle fuldtidsansatte  

 medarbejdere og et forholdsmæssigt gratiale til deltidsansatte.
Reglen finder anvendelse på personlige jubilæer ved ansættelse i  

 virksomheden i 25 år og 35 år samt ved jubilæer derefter, der er delelige  

 med 5 år.
Reglen finder også anvendelse, når virksomheden har jubilæum i  

 anledning af sin beståen i et med 25 år deleligt antal år.
Der er kun ét bundfradrag pr. indkomstår, dvs. ét bundfradrag for de  

 samlede jubilæumsgratialer, fratrædelsesgodtgørelser og gaver i den  

 anledning.
Hvis udbetalingen fordeler sig over flere år kan der i hvert af  

 årene gives ét bundfradrag for årets samlede udbetalinger af  

 jubilæumsgratialer, fratrædelsesgodtgørelser og gaver i den anledning.
Det  

 afgørende er, om udbetalingen er sket i indkomståret, eller om der er  

 erhvervet endelig ret til ydelsen senest 6 måneder inden indkomstårets  

 udløb, jf. reglerne i KSL § 46 herom.
Se endvidere LV  

 A.B.1.4 .
Der skal  indeholdes A-skat, AM-bidrag og SP-bidrag af beløbene på  

 udbetalingstidspunktet, dog senest 6 måneder efter endelig  

 retserhvervelse, jf.
KSL § 46, stk. 2.
Reglerne gælder kun personer, der står i tjenesteforhold til den  

 udbetalende.
Det er ikke nok, at der er tale om lønnet beskæftigelse.
Det  

 betyder også, at ægtefæller, som ikke er ansat i virksomheden, er afskåret  

 fra at opnå den lempelige beskatning.
 Jubilæumsgratialer og gaver kan indbetales på en pensionsordning efter  

 de herom gældende regler, se afsnit B.1.11.2.. Man skal dog være opmærksom  

 på, at det skal ske i forbindelse med udbetalingen og senest på  

 indeholdelsestidspunktet efter KSL § 46, stk. 2. Der gælder særlige regler  

 ved konkurs, se KSLbek. § 17, stk. 1.
B.1.5 Tillæg/tilskud og diverse godtgørelser fra  

 arbejdsgiveren B.1.5.1 Flyttegodtgørelse Der skal som udgangspunkt indeholdes A-skat, AM-bidrag og SP-bidrag af  

 flyttegodtgørelse, jf.
KSL § 43, stk. 1, AMFL § 8, stk. 1, litra a, og  

 ATP-lovens § 17 f, stk. 1.
Ved TSS-cirk. 1992-13 er der fastsat regler for den skattemæssige  

 behandling af flyttegodtgørelse.
Skatteministeren har orienteret om  

 beskatning af flyttegodtgørelse i et svar til Folketinget, jf.
TfS 1994,  

 204. Se i øvrigt LV  

 A.B.1.8.1 .  

 og LV  

 A.F.1.5 .Reglerne  

 gælder for såvel privat som offentligt ansatte.
Ved forflyttelse under samme arbejdsgiver gælder, at hvis  

 arbejdsgiveren godtgør ellers fradragsberettigede flytteudgifter mod  

 dokumentation ved eksterne udgiftsbilag, skal godtgørelsen holdes uden for  

 den ansattes indkomst.
Der skal derfor ikke indeholdes A-skat, da der kun  

 skal indeholdes A-skat i skattepligtig indkomst, jf.
KSL § 41, stk. 1, 2.  

 pkt.
Godtgørelsen vil således ikke være omfattet af KSL § 43, stk. 1. Der  

 skal ikke indeholdes AM-bidrag og SP-bidrag, da der ikke er tale om  

 vederlag for beskæftigelse.
 Der er tale om følgende udgifter:
Udgifter til fast ejendom, herunder renteudgifter, anses ikke for  

 huslejetab.
Disse udgifter kan derfor ikke godtgøres uden indeholdelse af  

 A-skat, AM-bidrag og SP-bidrag.
Udgifter til advokat- og mæglersalær i  

 forbindelse med køb og salg af fast ejendom kan efter praksis ikke  

 fradrages.
Denne praksis er stadfæstet af Vestre Landsret, se TfS 1993,  

 345. Disse udgifter kan derfor ikke godtgøres uden indeholdelse af A-skat,  

 AM-bidrag og SP-bidrag.
Dommen fastslår, at en supplerende  

 flyttegodtgørelse, hvis størrelse er uden sammenhæng med hvilke udgifter,  

 der rent faktisk afholdes, ikke kan betegnes som udlæg for  

 arbejdsgiveren.
Tjenesteskift fra én statslig institution til en anden anses for  

 flytning under samme arbejdsgiver.
Tilsvarende gælder tjenesteskift fra  

 statsligt til kommunalt civilforsvar.
Flytteudgifter afholdt i forbindelse  

 hermed er derfor fradragsberettiget, se f.eks.TfS 1988, 611 LSR Se  

 endvidere  

 SKM2001.325.LSR  

 Studerende på Danmarks Jounalisthøjskole, der i en praktikperiode var  

 ansat på et dagblad, fik af dette udbetalt en flyttegodtgørelse.
Da der  

 ikke var tale om flytning inden for samme arbejdsgiver, skulle der  

 indeholdes A-skat af flyttegodtgørelsen.
B.1.5.2 Erstatningsbeløb for opgivelse af  

 tjenestebolig Erstatningsbeløb, som ydes tjenestemænd for opgivelse af  

 tjenesteboliger, anses for erstatning for indtægtstab og derfor  

 A-indkomst, jf. skd. 26.205. Der skal indeholdes A-skat, jf.
KSL § 43,  

 stk. 1, samt AM-bidrag og SP-bidrag, jf.
AMFL § 8, stk. 1, litra a, og  

 ATP-lovens § 17 f.
B.1.5.3 Erstatningsbeløb for tabt  

 arbejdsfortjeneste Begrebet tabt arbejdsfortjeneste dækker i praksis over en række  

 forskellige ydelser.
Der kan være tale om løn eller løntillæg, betaling  

 for personligt arbejde udført uden for et ansættelsesforhold eller beløbet  

 kan være udbetalt uden krav om en egentlig arbejdsydelse.
Godtgørelse for tabt arbejdsfortjeneste, der reelt har karakter af en  

 lønudbetaling, dvs. har en nær tilknytning til lønmodtagerens  

 tjenesteforhold, er omfattet af KSL § 43, stk. 1, AMFL § 8, stk. 1, litra  

 a, og ATP-lovens § 17 f.
Eksempelvis kan nævnes erstatning for bortvisning  

 og fratrædelsesgodtgørelse efter FUL, lovbekendtgørelse nr. 68 af 21.  

 januar 2005, § 2, litra a og b, jf. afgørelse fra Ankenævnet for Bidrag  

 til Arbejdsmarkedsfondene, TfS 1995,756.
Udbetaler en forening erstatning for tabt arbejdsfortjeneste i  

 forbindelse med, at en frivillig ulønnet medhjælper repræsenterer  

 foreningen - f.eks. ved deltagelse på udvalgt hold e.l. - anses beløbet  

 ikke for vederlag.
En sådan udbetaling ydes for at friholde medhjælperen  

 for udgifter som følge af indsatsen for foreningen.
Der vil derfor være  

 tale om en bidragsfri B-indkomst.
Udbetaler en forening derimod erstatning for tabt arbejdsfortjeneste  

 til medhjælpere osv. for at udføre en personlig arbejdsydelse for  

 foreningen, anses erstatningen for løn, og der skal derfor indeholdes  

 A-skat, AM-bidrag og SP-bidrag.
For årlige vederlag på højst 1.500 kr.  

 anses beløbet dog for B-indkomst, jf.
KSLbek. § 16, nr. 5, og der skal  

 ikke indeholdes AM-bidrag, jf.
AMFLbek. § 9, stk. 1, litra c, eller  

 SP-bidrag.
Den ansatte skal i så fald angive beløbet på selvangivelsen og  

 vil i forbindelse med årsopgørelsen blive afkrævet skat, AM-bidrag og  

 SP-bidrag.
Se ligeledes afsnit  

 B.1.11.5  

 vedrørende erstatningsbeløb fra tidligere arbejdsgiver.
 En arbejdsgiver kan som erstatningsansvarlig for personskade bl.a.  

 skulle betale erstatning for tabt arbejdsfortjeneste efter  

 erstatningsansvarslovens § 2. I erstatningen fradrages løn under sygdom,  

 dagpenge fra arbejdsgiver eller kommunalbestyrelse og forsikringsydelser,  

 der har karakter af en virkelig skadeserstatning, samt lignende ydelser  

 til den skadelidte lønmodtager.
Der skal hverken indeholdes AM-bidrag eller SP-bidrag af erstatning for  

 tabt arbejdsfortjeneste, herunder eventuel erstatning i form af  

 indbetalinger til en arbejdsmarkedspensionsordning, der udbetales i  

 henhold til erstatningsansvarslovens § 2. Dette gælder for erstatning  

 udbetalt til en skadelidt lønmodtager, der hverken overenskomstmæssigt,  

 efter individuel kontrakt eller på anden vis har krav på hel eller delvis  

 løn mv. fra arbejdsgiveren i uarbejdsdygtighedsperioden, idet erstatningen  

 ikke har karakter af vederlag for beskæftigelse i et ansættelsesforhold og  

 dermed ikke er omfattet af bidragsgrundlaget efter AMFL § 8, stk. 1, litra  

 a.
Dette gælder selv om den skadelidtes ansættelsesforhold er opretholdt i  

 sygeperioden, og den pågældende derfor principielt er omfattet af  

 bidragspligten efter AMFL § 7, stk. 1, litra a.
Erstatningen vil af samme grund ikke være omfattet af KSL § 43, stk. 1.  

 Erstatningen er endvidere ikke gjort til A-indkomst efter KSL § 43, stk.  

 2, jf.
KSLbek. § 15 modsætningsvis.
Beløbet vil således være  

 B-indkomst.
Vedrørende sygedagpenge udbetalt fra det offentlige, som  

 skadelidte modtager i sygeperioden, henvises der til afsnit  

 B.1.2.1 .
B.1.5.4 Løntillæg - Udgiftsdækning Tillæg til løn, som gives til dækning af lønmodtagerens udgifter i  

 forbindelse med arbejdet, f.eks. skur- og tærepenge, smudstillæg,  

 skattepligtig rejse- og befordringsgodtgørelse, kilometerpenge, natpenge,  

 uniformsgodtgørelse, kontorholdsgodtgørelse, fejltællingspenge,  

 svindgodtgørelse, værktøjspenge og hundeførertillæg skal medregnes ved  

 indkomstopgørelsen, jf.
LL § 9, stk. 5, 1. pkt.
Der er tale om vederlag i penge i et tjenesteforhold, hvorfor der skal  

 indeholdes A-skat, AM-bidrag og SP-bidrag af disse tillæg, jf.
KSL § 43,  

 stk. 1, AMFL § 8, stk. 1, litra a, og ATP-lovens § 17 f.
Dette gælder  

 uanset om beløbet eventuelt kan fratrækkes på selvangivelsen.  

 Skatteministeren har redegjort for beskatning og indeholdelse af A-skat af  

 hundeførertillæg i et svar til Folketinget, jf.
TfS 1995, 254. Der er tale  

 om beskatning af et løntillæg, der udbetales til den ansatte for at denne  

 i forbindelse med sit arbejde anvender et arbejdsredskab, der således  

 stilles til rådighed for arbejdsgiveren.
I lighed med andre løntillæg er  

 hundeførertillæg skattepligtigt, og arbejdsgiveren skal i lighed med anden  

 pengeløn indeholde A-skat i løntillægget.
Der skal ikke indeholdes A-skat, AM-bidrag og SP-bidrag, hvis  

 arbejdsgiveren afholder alle udgifter til arbejdsredskaber eller  

 hjælpemidler i forbindelse med arbejdet eller refunderer udgifterne efter  

 reglerne om udlæg efter regning.
Se afsnit  

 B.1.7.3  

 om udlæg for arbejdsgiveren.
Er arbejdsredskabet mv. også til rådighed for  

 privat brug, eller bruges det privat, foreligger der principielt et  

 skattepligtigt gode.
Se nærmere afsnit  

 B.1.6  

 om personalegoder.
B.1.5.5 Konkurrenceklausuler Vederlag for påtagelse af indskrænkninger i adgangen til fri  

 erhvervsudøvelse kan ydes under tjenesteforholdets beståen eller i  

 forbindelse med tjenesteforholdets ophør.
I begge tilfælde kan vederlaget  

 erlægges som en éngangsydelse eller i løbende ydelser.
Der skal indeholdes A-skat af vederlag for påtagelse af indskrænkninger  

 i adgangen til fri erhvervsudøvelse, der ydes som et engangsvederlag under  

 tjenesteforholdets beståen eller i forbindelse med tjenesteforholdets  

 ophør, jf.
KSLbek. § 15, nr. 27. Der skal ikke indeholdes AM-bidrag og  

 SP-bidrag, idet vederlaget ikke er omfattet af bidragsgrundlaget i AMFL §  

 8, stk. 1, litra a, da vederlaget ikke er ydet for personligt arbejde, men  

 derimod for, at modtageren ikke skal påtage sig andet personligt arbejde,  

 eller for en anden form for rådighedsindskrænkelse.
Et engangsvederlag,  

 der ydes under tjenesteforholdets beståen eller i forbindelse med  

 tjenesteforholdets ophør, kan erlægges i rater, uden at det betyder, at  

 vederlaget bliver bidragspligtigt.
 Vederlag for påtagelse af indskrænkninger i adgangen til fri  

 erhvervsudøvelse, der betales i form af tidsubestemte løbende ydelser, er  

 kendetegnet ved, at der er usikkerhed om det samlede beløb, der  

 udbetales.
Ydes vederlaget under tjenesteforholdets beståen, er der tale om et  

 løntillæg, og der skal indeholdes A-skat, jf.
KSL § 43, stk. 1. Der skal  

 tillige indeholdes AM-bidrag, jf.
AMFL § 8, stk. 1, litra a, og SP-bidrag,  

 jf.
ATP-lovens § 17 f.
Ydes vederlaget i forbindelse med  

 tjenesteforholdets ophør, er der tale om A-indkomst, jf.
KSLbek. § 15, nr.  

 2, og der skal derfor indeholdes A-skat.
Der skal ligeledes indeholdes  

 AM-bidrag, jf.
AMFL § 8, stk. 1, litra d og SP-bidrag, jf.
ATP-lovens § 17  

 f.
B.1.6 Personalegoder Efter LL § 16 skal personalegoder som udgangspunkt værdiansættes til  

 markedsværdien, men der er i bestemmelsen gjort en række undtagelser  

 herfra.
Det gælder fx. rådighed over bil, sommerbolig, lystbåde og pc til  

 privat brug, samt køb af virksomhedens produkter.
Visse personalegoder skal medregnes til den indkomst, der skal  

 indeholdes A-skat af.
Det drejer sig om fri kost og logi omfattet af  

 Ligningsrådets satser, fri bil og telefongodtgørelse, jf.
KSLbek. § 20.  

 Øvrige skattepligtige personalegoder, der hverken er omfattet af KSL § 43,  

 stk. 1, eller KSL § 43, stk. 2, jf.
KSLbek. § 21 er B-indkomst.
Der skal  

 desuden indeholdes AM-bidrag og SP-bidrag af de A-skattepligtige  

 personalegoder med de værdier, som indgår i grundlaget for A-skattetræk,  

 jf.
AMFL § 11, stk. 1 og stk. 9, og ATP-lovens § 17 f, stk. 1. Derimod  

 skal der som udgangspunkt ikke indeholdes AM-, og SP-bidrag i  

 personalegoder, der ikke er A-skattepligtige.
Et skattepligtigt personalegode er et gode, som den ansatte som led i  

 ansættelsesforholdet får overdraget til privat brug uden at betale fuldt  

 vederlag herfor.
Det gælder både varer og tjenesteydelser, som forbruges  

 umiddelbart, goder, som overdrages til den ansattes ejendom, og goder, som  

 alene overdrages til låns.
 Personalegoder sidestilles med løn, og værdien af godet skal medtages  

 ved opgørelsen af den ansattes skattepligtige indkomst.
De arbejdsredskaber/hjælpemidler, der stilles til rådighed for  

 udførelsen af arbejdet på arbejdspladsen, er ikke personalegoder.
Andre  

 arbejdsredskaber og lignende skal som udgangspunkt alene beskattes, i det  

 omfang de er til rådighed for privat brug.
 Reglerne finder kun anvendelse på personalegoder, der er ydet af en  

 arbejdsgiver eller som led i en aftale om ydelse af personligt arbejde.  

 Det er ikke en betingelse, at arbejdsgiveren er ejer af godet eller har  

 købt godet til den ansatte.
Personalegoder, som arbejdsgiveren i overvejende grad har stillet til  

 rådighed af hensyn til den ansattes arbejde, beskattes kun, hvis den  

 samlede værdi af disse goder overstiger en satsreguleret bagatelgrænse,  

 5.000 kr. i 2005.Hvis godernes samlede værdi overstiger bagatelgrænsen,  

 sker der beskatning af den fulde værdi, når grænsen overskrides.
Der skal  

 således også betales skat af alle de goder, der ellers er omfattet af  

 bagatelgrænsen, hvis de sammenlagt (efter fradrag af evt. egenbetaling til  

 arbejdsgiveren mv.) har en værdi, der overstiger bagatelgrænsen.
Ved bedømmelsen af, om grænsen overskrides, skal der kun medregnes de  

 goder, der hovedsageligt er stillet til rådighed af hensyn til den  

 ansattes arbejde.
Der skal være en direkte sammenhæng mellem godet og  

 arbejdets udførelse.
Dvs. at goderne kun falder ind under bagatelgrænsen,  

 når det hovedsageligt er af hensyn til det konkrete arbejde, at  

 arbejdsgiveren har stillet dem til rådighed.
 Det typiske for de goder, som er omfattet af bagatelgrænsen, er, at den  

 ansatte, hvis vedkommende selv afholder udgifterne til goderne, vil have  

 mulighed for at få fradrag for den del af udgifterne, som skyldes  

 arbejdet.
 Der skal alene ske beskatning af et personalegode, når det er muligt at  

 henføre en værdi til den enkelte medarbejder.
 Goder omfattet af bagatelgrænsen værdiansættes til markedsprisen, jf.  

 LL § 16, stk. 3, 1. pkt.
Grænsen gælder ikke for en række goder, hvor værdien i forvejen fremgår  

 af loven eller er kendt, fx fordi der er indberetningspligt, eller fordi  

 værdien er fastsat af Ligningsrådet.
Arbejdsgiveren har også  

 indberetningspligt for disse goder.
Det er den ansattes opgave at holde øje med, dels om godet er af en  

 karakter, der er omfattet af bagatelgrænsen, og dels om den skattefri  

 beløbsgrænse er overskredet.
Derimod har arbejdsgiveren ingen  

 skattemæssige forpligtelser i relation til bagatelgrænsen og skal derfor  

 ikke administrere eller føre kontrol med den.
 Bagatelgrænsen samt de omfattede goder er nærmere beskrevet i  

 Ligningsvejledningen  

 A.B.1.9.1 .
Betaler arbejdsgiveren den ansattes private udgifter, skal der  

 indeholdes A-skat, AM-bidrag og SP-bidrag.
Det samme gælder, hvis løn  

 konverteres til naturalieydelser.
 Er der tale om naturalieydelser, der hverken er konverteret løn, fri  

 kost og logi i tjenesteforhold eller fri bil , skal der som udgangspunkt  

 ikke indeholdes A-skat, AM-bidrag og SP-bidrag.
Der kan dog være tilfælde, hvor grænsen mellem naturalieydelser og  

 betaling af private udgifter er flydende.
Hvorvidt der er tale om det ene  

 eller det andet, må afgøres i hvert enkelt tilfælde.
I den sammenhæng vil  

 det være vejledende, men ikke afgørende, hvem regningen er stilet til.
I særlige tilfælde kan ydelsen ikke betragtes som et personalegode.  

 Ydelsen skal derimod betragtes som maskeret udbytte, og beskatning  

 foretages efter reglerne herom.
Se herom LVS  

 S.F.1.2 .
 Vedrørende værdiansættelsen af personalegoder og personkredsen, der er  

 omfattet af LL § 16, henvises til LVA  

 A.B.1.9.1 .
B.1.6.1 Firmabil Efter  

 KSLbek.       § 15, nr. 22 , skal arbejdsgiveren indeholde A-skat af værdien  

 af hel  

 eller delvis vederlagsfri bil, som arbejdsgiveren stiller til rådighed for  

 den ansatte, jf.
LL § 16, stk. 4.
For særlige køretøjer, hvor beskatning sker efter LL § 9 C, stk. 6,  

 eller LL § 16, stk. 3, skal der ikke indeholdes A-skat, idet disse  

 køretøjer ikke er omfattet af den omtalte bestemmelse i KSLbek.
Grundlaget  

 for indeholdelsen af A-skat af firmabil er den skattepligtige værdi af  

 personalegodet, og A-indkomsten beregnes i forhold til længden af den  

 lønperiode, hvori formuegodet er til rådighed, jf.
KSLbek.§ 18, stk.  

 2.
Ifølge denne bestemmelse skal indeholdelse ske på samme tidspunkt som  

 indeholdelse i anden A-indkomst for den pågældende lønperiode.
Kan  

 indeholdelse ikke ske i udbetalt eller godskrevet A-indkomst, skal det  

 resterende beløb så vidt muligt indeholdes i A-indkomst, der udbetales  

 eller godskrives for den følgende lønperiode inden for samme  

 kalenderår.
 Beløb, som ikke kan indeholdes inden for samme kalenderår, opkræves  

 ikke særskilt, men vil blive opkrævet i forbindelse med lønmodtagerens  

 årsopgørelse.
 Ifølge AMFL § 8, stk. 1, litra b, og ATP-lovens § 17 f, stk. 1, skal  

 der betales AM-bidrag og SP-bidrag af værdien af privat anvendelse af bil,  

 der helt eller delvis vederlagsfrit stilles til rådighed som led i et  

 ansættelsesforhold eller som led i en aftale om ydelse af personligt  

 arbejde i øvrigt.
Grundlaget for indeholdelsen af AM-bidraget og SP-bidraget udgøres af  

 de værdier, der danner grundlag for indkomstbeskatningen, jf.
AMFLbek. §  

 9, og ATP-lovens § 17 f, stk. 1.
Opgørelse og indeholdelse skal foretages på samme tidspunkt som  

 opgørelse af og indeholdelse i anden bidragspligtig indkomst, der  

 udbetales eller godskrives for den pågældende lønperiode.
Kan indeholdelse  

 ikke ske i den udbetalte eller godskrevne bidragspligtige indkomst, skal  

 det resterende beløb om muligt indeholdes i den bidragspligtige indkomst,  

 der udbetales eller godskrives for den følgende lønperiode inden for samme  

 kalenderår.
Bidrag, som ikke kan indeholdes inden for samme kalenderår,  

 opkræves for bidragspligtige efter lov om en arbejdsmarkedsfond § 7, stk.  

 1, særskilt af de statslige told- og skattemyndigheder på grundlag af de  

 oplysninger, der er lagt til grund for skatteansættelsen, jf AMFLbek. § 9,  

 og ATP-lovens § 17 f, stk. 1, sidste pkt.
 A-skat, AM-bidrag og SP-bidrag skal indeholdes for mindst en hel måned  

 (eller to 14 dages perioder), selvom bilen kun har været til rådighed for  

 en del af en måned.
Hvis perioden, hvor der har været fri bil til rådighed, har været  

 afbrudt i en sammenhængende periode på mindst 30 dage, kan arbejdsgiveren  

 ved den førstkommende lønberegning efter denne periode undlade at beregne  

 værdi af fri bil for én måned og dermed undlade at indeholde A-skat,  

 AM-bidrag og SP-bidrag.
Skifter en ansat med fri bil til rådighed  

 arbejdsgiver midt i en måned og får han ligeledes fri bil til rådighed hos  

 den nye arbejdsgiver, skal den første arbejdsgiver beregne fri bil til  

 rådighed for hele måneden.
Den nye arbejdsgiver skal som udgangspunkt også  

 beregne værdi af fri bil for hele tiltrædelsesmåneden, men kan tage hensyn  

 til, om den tidligere arbejdsgiver har indeholdt A-skat, AM-bidrag og  

 SP-bidrag for fri bil for den pågældende periode mod dokumentation fra den  

 tidligere arbejdsgiver.
Stiller den nye arbejdsgiver en dyrere bil til rådighed, skal der kun  

 indeholdes A-skat, AM-bidrag og SP-bidrag af forskelsbeløbet i  

 tiltrædelsesmåneden.
Hvis den nye arbejdsgiver stiller en billigere bil  

 til rådighed, skal der ikke indeholdes A-skat, AM-bidrag og SP-bidrag af  

 den fri bil i tiltrædelsesmåneden.
Det er rådigheden over den fri bil, der beskattes.
Det skattepligtige  

 beløb fastsættes derfor uafhængigt af privatkørslens omfang.
Ansatte, der kører i en firmabil på gule plader, hvor arbejdsgiverne  

 ikke har betalt moms ved anskaffelsen, anses ikke for at have firmabil til  

 rådighed, hvis kørslen er lovlig efter momsreglerne, dvs. erhvervsmæssig  

 kørsel, der vedrører firmaets momspligtige aktivitet.
I den forbindelse  

 accepteres det, at der lejlighedsvis køres mellem bopælen og det faste  

 arbejdssted.
Ved lovlig kørsel forstås også kørsel ud over 60-dages-reglen  

 mindre end en gang ugentlig.
Dette gælder også, hvis arbejdsgiveren har  

 lejet firmabilen, og lejemomsen trækkes fra fuldt ud.
Tilsvarende gælder  

 offentligt ansattes lovlige kørsel i tjenestebil, når bilen er af en type,  

 der ville have kunnet indregistreres på gule plader, hvis den var ejet af  

 en privat virksomhed.
For biler på gule plader, hvor der ikke er betalt tillæg for  

 privat anvendelse efter vægtafgiftsloven, finder LL § 16, stk. 4 om  

 beskatning af fri bil ikke anvendelse.
Er bilen indregistreret første gang  

 den 2. juni 1998 eller tidligere og er momsen er fradraget i  

 forbindelse med anskaffelsen, fordi bilen udelukkende anvendes  

 erhvervsmæssigt, finder LL § 16, stk. 4 om beskatning af fri bil ikke  

 anvendelse, jf.
LL § 16, stk. 4, pkt. 11. Hvis det viser sig, at der  

 alligevel køres privat i bilen, vil det være en overtrædelse af  

 momsreglerne og vægtafgiftsloven.
Der kan også være tale om en  

 overtrædelse af reglerne i SKL.
Der er køretøjer, der ikke umiddelbart anses for omfattet af reglerne  

 om fri bil til rådighed.
Det gælder fx lastvogne, kranvogne, og andre  

 specialkøretøjer.
Det gælder endvidere lukkede kassevogne med  

 fastmonterede hylder samt fastmonteret værkstøjsindretning, der  

 anses som specielt indrettede værkstedvogne.
Det betyder, at  

 benyttelse af vognene til befordring mellem bopæl og arbejdsplads, ikke  

 udløser beskatning af bil til rådighed, men alene medfører bortfald af  

 befordringsfradraget for den pågældende strækning.
Disse køretøjer anses ikke for egnede som alternativ til en privat bil,  

 og privat kørsel i sådanne køretøjer udløser derfor ikke beskatning efter  

 LL § 16, stk. 4. Arbejdsgiveren skal ikke indeholde A-skat, idet  

 eventuel privat kørsel i et sådant køretøj beskattes efter LL § 16, stk.  

 3, der ikke er omfattet af bestemmelsen i KSLbek. § 15, nr. 22 Se LV  

 A.B.1.9.2 .  

 Ansatte, der har tilkaldevagter fra bopælen, og som tager bilen med hjem,  

 fordi den skal bruges i forbindelse med tilkaldene, anses ikke af den  

 grund for at have bil til rådighed for privat kørsel.
Det er dog en  

 betingelse, at tilkaldene sker til uvisse adresser, der ikke har karakter  

 af et fast arbejdssted.
Det må antages, at det forhold, at der  

 undtagelsesvis køres mellem hjemmet og virksomheden ikke udelukker, at der  

 kan være tale om uvisse adresser.
Det er endvidere en betingelse, at  

 rådighedspligten er reel.
Det indebærer, at den ansatte skal have pligt  

 til at møde i rådighedsperioden.
En telefonkæde, hvor den ansatte blot kan  

 lade mødepligten overgå til den næste på listen, anses ikke som reel.
Den  

 ansatte skal i rådighedsperioden endvidere være pålagt reelle  

 begrænsninger i privatlivet.
Den ansatte skal f. eks. kunne møde udhvilet  

 og ædru i hele rådighedsperioden.
Den ansatte skal endvidere være  

 afskåret fra at anvende bilen til private formål og arbejdsgiveren skal  

 føre kontrol hermed, jf.  

 SKM2004.118.VLR.
Den skattepligtige værdi af bil til rådighed fastsættes til 25 pct. af  

 den del af bilens værdi, der ikke overstiger 300.000 kr. og 20 pct. af  

 resten.
Bilens værdi sættes dog fortsat til mindst 160.000 kr.
For biler, der kun er til rådighed en del af året, medregnes et  

 forholdsmæssigt beløb.
Den skattepligtige værdi beregnes ud fra det antal  

 måneder, hvor bilen helt eller delvis har været til rådighed.
 Se nærmere LVA  

 A.B.1.9.2 .
 Værdien, der lægges til grund ved beregningen af den skattepligtige  

 indkomst, afhænger dels af bilens alder, dels af om arbejdsgiveren har  

 anskaffet bilen som brugt.
For nye biler og for biler, som på anskaffelsestidspunktet er 3 år og  

 derunder, anvendes nyvognsprisen som beregningsgrundlag.
Dette gælder kun  

 i det indkomstår, hvor bilen er indregistreret første gang samt de 2  

 følgende indkomstår.
I det 4. og de efterfølgende indkomstår nedsættes  

 værdien til 75 pct. af nyvognsprisen, dog ikke til et beløb under 160.000  

 kr.
Landsskatteretten har i  

 SKM.2002.585.LSR  

 fastsat værdien af en mere end 3 år gammel fri bil til 75 pct af  

 nyvognsprisen, idet der blev set bort fra et mellemliggende salg mellem to  

 selskaber med til dels sammenfaldende ejerkreds og samme  

 direktør.
 Ved værdiansættelsen af biler, der ikke er indregistreret her i landet  

 eller er omfattet af registreringsafgiftslovens § 3 a stk. 6, skal den  

 værdi anvendes, som ville blive lagt til grund ved værdiansættelsen af en  

 tilsvarende bil efter LL § 16, stk. 3 eller 4.
 Treårsreglen er fraveget for hyrevogne, der af firmaet er erhvervet  

 uden berigtigelse af yderligere registreringsafgift (dvs. at bilen har  

 kørt mindst 250.000 km og er mere end to år gammel). I disse tilfælde  

 foretages værdiansættelsen efter reglen for "gamle biler". Hvis en  

 udenlandsk indregistreret bil indføres i Danmark, kan der ved opgørelsen  

 af den skattemæssige værdi lægges en tilsvarende registrering i et  

 udenlandsk register til grund til bedømmelse af, hvornår bilen er  

 indregistreret første gang.
 Der er mulighed for at fastsætte priserne på nye biler individuelt.
Den pris, som forhandleren faktisk benytter ved afgiftsberigtigelsen,  

 udgør beregningsgrundlaget inkl. registreringsafgift, moms,  

 leveringsomkostninger og alt normalt tilbehør ved værdiansættelse af fri  

 bil efter LL § 16, stk. 4, 3. pkt., jf.
TfS 1996, 724 (TSS).
 Den værdi, som forhandleren skal benytte ved  

 registreringsafgiftsberigtigelsen for et nyt køretøj, er bl.a. køretøjets  

 almindelige pris, jf. registreringsafgiftslovens §§ 8 og 9.
Registreringsafgiften beregnes nu som hovedregel af salgsprisen.
Der er  

 fastsat en mindstebeskatningspris, idet den afgiftspligtige værdi skal  

 indeholde en mindsteavance for forhandleren, og importøravancen må ikke  

 være negativ.
I den afgiftspligtige værdi af nye køretøjer indregnes altid  

 mindst 9 pct. i forhandleravance, jf.   

 LBK nr       977 af 02/12/2002  , § 8, stk. 1. (om registreringsafgift af  

 motorkøretøjer).
Hvis bilen på anskaffelsestidspunktet er over 3 år, regnet fra datoen  

 for 1. indregistrering, anvendes købsprisen inkl. moms som grundlag for  

 beregningen af den skattemæssige værdi, og der foretages ingen  

 efterfølgende regulering.
Se også TfS 1998, 713, hvor den bil, der skulle  

 værdiansættes, tidligere var udført til England og indregistreret på  

 grænseplader uden moms og registreringsafgift.
Da bilen blev hjemtaget her  

 til landet anerkendte LSR, at værdiansættelsen af fri bil blev ansat  

 skønsmæssigt med udgangspunkt i bilprisen for en tilsvarende bil.
Anskaffelsessummen tillægges de istandsættelsesudgifter, som  

 virksomheden afholder, eventuelle leveringsomkostninger samt udgifter til  

 normalt tilbehør.
Se endvidere TfS 1996, 487 (TSS). Udgifter til  

 reparation af en bil udført 1½ år efter arbejdsgiverens erhvervelse af  

 bilen skulle ikke medregnes ved opgørelsen af grundlaget for beregning af  

 fri bil.
Reparationen skyldtes mangler ved motoren og LSR anså ikke  

 reparationen for foretaget i forbindelse med erhvervelsen af bilen, jf.  

 TfS 1999, 32.
Betaler den ansatte arbejdsgiveren for at have bil til rådighed,  

 reduceres den skattepligtige værdi af firmabilen med det betalte beløb.  

 Betalingen skal være foretaget i det indkomstår, for hvilket beskatningen  

 foretages, og betalingen skal være foretaget af beskattede midler direkte  

 til firmaet, jf. kendelse gengivet i TfS 1997, 658, hvor LSR udtalte, at  

 udgangspunktet for beskatning af fri firmabil er, at arbejdsgiveren  

 afholder alle omkostninger vedrørende firmabilen, herunder udgifter til  

 benzin.
Beløb, som den ansatte selv anvender til fx køb af benzin til  

 firmabilen, kan således ikke anvendes til reduktion af den skattepligtige  

 værdi.
En reduktion i den skattepligtige værdi forudsætter derfor en  

 kontant indbetaling til arbejdsgiveren.
Se ligeledes Told- og  

 Skattestyrelsens udtalelse gengivet i TfS 1996, 488.
Ved normalt tilbehør forstås tilbehør, der forekommer i privatejede  

 biler.
Uden for falder særligt virksomhedstilbehør som fx trækspil,  

 telefax, diktafon og lign.Told- og Skattestyrelsen har nærmere præciseret  

 begrebet normalt tilbehør, jf.
TfS 1996, 487 TSS.
Styrelsen udtalte, at  

 hvor der ikke er tale om særligt virksomhedstilbehør, medregnes alene  

 registreringsafgiftspligtigt tilbehør/ekstraudstyr til  

 beregningsgrundlaget for fri firmabil.
Efter registreringsafgiftslovens §  

 8, stk. 3, kan ekstraudstyr, der leveres af forhandleren i forbindelse med  

 køretøjets salg til bruger og efter særskilt aftale mellem forhandleren og  

 brugeren, undtages fra registreringsafgift.
Det er dog en betingelse, at  

 montering eller udførelse af arbejdet i øvrigt på køretøjet ikke foretages  

 af fabrikations- eller importørvirksomheden.
I registreringsafgiftsmæssig  

 henseende indrømmes der et fradrag for særligt trafiksikkerhedsfremmende  

 udstyr, jf. registreringsafgiftslovens § 3, stk. 2-3. Dette fradrag  

 reducerer ikke yderligere beregningsgrundlaget for værdien af fri  

 firmabil.
Beregningsgrundlaget vil i et sådant tilfælde fortsat være  

 nyvognsprisen.
LL § 16, stk. 4, finder ikke kun anvendelse på biler, som firmaet ejer,  

 men også på biler, som firmaet har lejet (leaset). Stiller firmaet en  

 lejet bil til fri rådighed for en ansat, beskattes den ansatte efter LL §  

 16, stk. 4, idet den skattepligtige værdi fastsættes, som om bilen var  

 erhvervet til eje af firmaet på lejetidspunktet.
LSR har i en kendelse  

 fastslået, at den skattemæssige værdi for en tidligere leaset firmabil kan  

 fastsættes til arbejdsgiverens købspris, når firmaet anskaffer bilen mere  

 end 3 år efter første indregistrering.
Der var tale om et salg mellem  

 interesseforbundne parter, og både før og efter købet var firmabilen til  

 rådighed for den samme person.
LSR lagde til grund, at den aftalte  

 salgspris var udtryk for den reelle handelspris.
Der var således ikke tale  

 om et uafbrudt forløb, blot fordi den samme firmabil var til rådighed for  

 den samme skatteyder før og efter salget/købet, jf.
TfS 1997, 183.
Anderledes i  

 SKM2003.589.LR ,  

 hvor et selskab påtænkte at overdrage en mere end 3 år gammel bil til et  

 af de to holdingselskaber, som ejede henholdsvis 40% og 60% af selskabet.  

 Bilen, der var stillet til rådighed for selskabets direktør, skulle  

 herefter leases tilbage til selskabet.
Spørgsmålet var, om markedsværdien  

 på overdragelsestidspunktet kunne anvendes ved fastsættelsen af værdi af  

 fri bil for direktøren.
Ligningsrådet svarede, at bestemmelsen i  

 ligningslovens § 16, stk. 4, efter sit formål skal anvendes således, at en  

 bil skal anses for anskaffet på det tidspunkt, hvor arbejdsgiveren første  

 gang erhvervede eller leasede den pågældende bil.
Bilen, der oprindeligt  

 var anskaffet af det ene holdingselskab, var overdraget til selskabet ved  

 skattefri tilførsel af aktiver pr. 1. januar 2001. Hvis direktøren fik  

 stillet bilen til rådighed som led i en ansættelsesaftale med dette  

 holdingselskab, skulle værdi af fri bil fastsættes på grundlag af  

 holdingselskabets oprindelige anskaffelsestidspunkt i august 2000.
I  

 SKM2002.585.LSR  

 blev der bortset fra et mellemliggende salg og tilbagesalg af en bil  

 mellem to selskaber med til dels sammenfaldende ejerkreds og samme  

 direktør.
Se endvidere  

 SKM2005.86.LSR ,  

 hvor Landsskatteretten fandt, at der ikke var  grundlag for at  

 tilsidesætte et sale og lease back arrangement vedr. en bil, der af et  

 selskab var stillet til rådighed for en hovedaktionærs ægtefælle.
Værdi af  

 fri bil skulle beregnes på grundlag af værdien af bilen på det tidspunkt,  

 hvor selskabet leasede bilen.
Landsskatteretten har herved bl.a.  

 henset til, at der gennemføres en omregistrering af bilen, at der er  

 indgået en skriftlig leasingaftale, der efterleves, samt at bilen  

 efterfølgende videresælges til trediemand fra holdingselskabet.  

 Landsskatteretten finder, at sagen  herved  adskiller sig fra  

 SKM2002.585.LSR .
Privat kørsel i en firmabil, der føres af en af arbejdsgiveren betalt  

 chauffør, er ikke omfattet af bestemmelsen i LL § 16, stk. 4. Kørslen skal  

 derimod værdiansættes til markedsværdien efter hovedreglen i LL § 16, stk.  

 3, dvs. at der sker beskatning af et beløb svarende til, hvad det koster  

 den pågældende at leje en bil med chauffør.
Personalegodet er B-indkomst,  

 og der skal ikke betales AM-bidrag og SP-bidrag, idet fri bil med chauffør  

 hverken er omfattet af KSL § 43, stk. 2, jf.
KSLbek. nr. § 15, eller AMFL  

 § 8, stk. 1, litra a eller b, og ATP-lovens § 17 f.
Er der tale om kørsel  

 mellem hjem og arbejdsplads, beskattes kørslen ved bortfald af  

 fradragsretten for kørsel mellem hjem og arbejde, jf.
LL § 9 C, stk.  

 6.
Ligningsrådet har godkendt, at medarbejdere, der undtagelsesvis  

 kører mellem arbejdsgiverens adresse og den sædvanlige bopæl, ikke  

 beskattes af denne kørsel, når bilen udelukkende skal anvendes  

 erhvervsmæssigt den efterfølgende dag, og den ansatte iøvrigt er afskåret  

 fra at anvende bilen privat.
Ligningsrådet fandt endvidere, at  

 medarbejderne heller ikke skulle beskattes, når de - under tilsvarende  

 betingelser - efter at have anvendt bilen udelukkende erhvervsmæssigt  

 kører hjem om aftenen og den efterfølgende dag kører direkte fra den  

 sædvanlige bopæl til arbejdspladsen.
Det var i afgørelsen lagt til grund,  

 at medarbejderen forpligter sig til at føre regnskab over de kørte  

 kilometer.
I den forbindelse skal medarbejderen udfylde det udleverede  

 kørselsregnskab, som vedrører bilen, jf  

 SKM2003.13.LR .  

 Skatterådet har i  

 SKM2006.90.SR  fastsat lejlighedsvis kørsel til højst 25  

 gange om året.
En hovedaktionær, der modtager udbytte fra selskabet i form af, at der  

 stilles en bil til rådighed, skal ved opgørelsen af den skattepligtige  

 indkomst medregne værdien af godet tillagt evt. sparet privatforbrug i  

 relation til godet.
Værdien ansættes efter reglerne i LL § 16, stk. 4. Der  

 er tale om B-indkomst.
Selskabet skal ikke indeholde AM-bidrag og  

 SP-bidrag.
Hovedaktionæren skal betale bidrag af værdien af den fri bil.  

 De statslige told- og skattemyndigheder opgør på grundlag af de  

 oplysninger, der er lagt til grund ved skatteansættelsen bidragsgrundlaget  

 og beregner bidragets størrelse, jf.
AMFL § 8, stk. 1, litra g og § 11,  

 stk. 8. Biler indgår i beregningsgrundlaget med den værdi, der indgår i  

 grundlaget for indkomstbeskatningen.
 Der skal foretages indberetning om udbytte i form af bil, der er  

 udloddet til en hovedaktionær, jf. skattekontrollovens § 7 C.
B.1.6.2 Fri telefon Værdien af hel eller delvis vederlagsfri telefon til rådighed uden for  

 arbejdsstedet er B-indkomst.
Ved fri telefon forstås, at en telefon enten  

 er oprettet i arbejdsgiverens navn, eller at arbejdsgiveren fuldstændigt  

 eller op til et bestemt beløb refunderer den skattepligtiges  

 telefonudgifter.
Arbejdsgiveren skal indberette værdien af fri  

 telefon, jf. skattekontrollovens § 7 A, stk. 2, punkt 15.
Værdien af fri telefon udgør for 2006 3.000 kr. (250 kr. pr. måned),  

 jf.   

 SKM2005.510.SKAT hvis  

 arbejdsgiveren har betalt telefonregningen hele året, og ellers den  

 forholdsmæssige værdi, dog højst arbejdsgiverens faktiske udgift.  

 Tilsvarende gælder, hvor arbejdsgiveren har maksimeret sin betaling.  

 Værdiansættelsen omfatter abonnementsudgifter, samtaleudgifter samt  

 traditionelle telefonserviceydelser, såsom telefonvækning,  

 telefonsvarefunktion, "visnummerfunktion" mv.
Derimod er fx  

 indsamlingsbidrag, der opkræves over telefonregningen, ikke omfattet af  

 værdiansættelsen for den fri telefon.
Beløbet dækker heller ikke selve  

 telefonapparatet, idet det ikke anses for indeholdt i basisabonnementet,  

 ligesom nyopretning af et fastnetstelefonabonnement ikke er omfattet.  

 Beløbet dækker abonnementsudgiften og den private del af  

 samtaleudgifterne, uanset om der er stillet én eller flere telefoner til  

 rådighed.
Der skal således ikke ske yderligere beskatning, hvis en  

 lønmodtager udover telefon til rådighed i hjemmet får stillet flere  

 telefoner til rådighed, fx mobiltelefon eller telefon i sommerhus.
 Hvis den ansatte selv bærer en del af udgiften til telefon ved at  

 betale et månedligt beløb til arbejdsgiveren, fragår egenbetalingen i det  

 beløb, der skal indberettes som B-indkomst.  Har den ansatte i øvrigt  

 afholdt udgifter til privat telefon i husstanden påvirker sådanne udgifter  

 ikke størrelsen af det beløb, der skal indberettes, men den ansatte kan  

 ved indkomstopgørelsen nedsætte værdien af fri telefon med de afholdte  

 udgifter.
 Fri telefon i forbindelse med en datakommunikationsforbindelse, der  

 giver adgang til arbejdsgiverens netværk beskattes ikke, og der er heller  

 ikke indberetningspligt vedr. en sådan forbindelse se  

 SKM2002.450.TSS  

 SKM2003.67.TSS  

 og  

 SKM2003.323.TSS .
 Reglerne om beskatning af telefon er nærmere beskrevet i LVA  

 A.B.1.9.4 .
B.1.6.3 Godtgørelse af  

 telefonudgifter Arbejdsgiverens godtgørelse eller tilskud til telefon uden for  

 arbejdsstedet beskattes fuldt ud, jf.
LL § 16, stk. 1. Den ansatte kan få  

 fradrag for erhvervsmæssige samtaler, i det omfang udgifterne sammen med  

 øvrige lønmodtagerudgifter overstiger 5.100 kr. i 2006 , jf.
LL § 9,  

 stk. 1. Abonnementsudgiften betragtes som en privat udgift, uanset hvilken  

 brug der gøres af telefonen, og er derfor ikke fradragsberettiget.
 Bestemmelsen omfatter også tilskud til telefon i sommerhus eller  

 mobiltelefon.
LL § 16, stk. 1, forudsætter normalt, at tilskuddet ydes til en  

 telefon, der er oprettet i et andet navn end firmaets, typisk i den  

 ansattes navn.
Se LVA  

 A.B.1.9.3  

 og  

 A.B.1.9.4  

 om afgrænsning i forhold til fri telefon.
Betaler arbejdsgiveren kun for  

 telefonsamtaler fra hjemmet, der efter særskilt bestilling for hver enkelt  

 samtale kan dokumenteres som erhvervsmæssig ved bilag fra  

 telefonselskabet, foreligger der ikke et skattepligtigt telefontilskud,  

 men en situation hvor firmaet betaler sine udgifter efter regning.
Der skal indeholdes A-skat, AM-bidrag og SP-bidrag af  

 telefongodtgørelse/tilskud, jf.
KSL § 43, stk. 1, AMFL § 8, stk. 1, litra  

 a, og ATP-lovens § 17 f, stk. 1.
B.1.6.4 Helårsbolig Den ansatte beskattes af værdien af hel eller delvis fri helårsbolig  

 til rådighed.
Dette personalegode værdiansættes ud fra boligens  

 markedsleje, jf.
LL § 16, stk. 3, dog således at der ved værdiansættelsen  

 tages hensyn til en evtuel bopæls- og/eller fraflytningspligt, jf.
LL §  

 16, stk. 7-9.
I meddelelsen  

 SKM2005.510SKAT ,  

 der vedrører værdiansættelsen af visse personalegoder for 2006, er der  

 offentliggjort, hvad der skal forstå ved markedslejen.
Der kan i øvrigt  

 henvises til LVA  

 A.B.1.9.5 .
Værdien af hel eller delvis fri helårsbolig er ikke omfattet af KSL §  

 43, stk. 1, eller § 43, stk. 2, jf.
KSLbek. nr. § 15. Der er derfor tale  

 om B-indkomst, men arbejdsgiveren har pligt til at indberette, at der  

 stilles helårsbolig til rådighed for privat brug, hvis den leje, boligens  

 bruger betaler, ligger under skemalejen/markedslejen.
 Værdi af hel eller delvis fri helårsbolig er ikke omfattet af AMFL § 8,  

 stk. 1, litra a og b, og ATP-lovens § 17 f, stk. 1, hvorfor der ikke skal  

 indeholdes AM-bidrag og SP-bidrag (SP-bidraget er 0 i 2006-7).
Der er fastsat særlige beskatningsregler for direktører og andre  

 medarbejdere med væsentlig indflydelse på egen aflønningsform.
Den  

 skattepligtige værdi af fri bolig sættes ifølge LL § 16, stk. 9, 2.  

 pkt.  til 5 pct. af beregningsgrundlaget, og forhøjes med 1  

 pct. af den del af beregningsgrundlaget efter EVSL § 4 a, der ikke  

 overstiger 3.040.000 kr., og 3 pct. af resten jf.
LL § 16, stk. 9, 10.  

 pkt., svarende til det beregningsgrundlag for ejendommen, der skulle have  

 været anvendt, hvis ejendommen havde været omfattet af  

 ejendomsværdiskatteloven.
Beløbet er B-indkomst, jf.
KSLbek. § 16. Om  

 beregningsgrundlaget se Ligningsvejledningens alm del afsnit  

 A.B.1.9.5 . Selskabet  

 skal ikke indeholde AM-bidrag og SP-bidrag, men den pågældende direktør  

 eller medarbejder er bidragspligtig af værdien.
De statslige told- og  

 skattemyndigheder opgør på grundlag af de oplysninger, der er lagt til  

 grund ved skatteansættelsen bidragsgrundlaget og beregner bidragets  

 størrelse, jf.
AMFL § 8, stk. 1, litra b og g, og § 11, stk. 8.  

 Helårsboliger indgår i beregningsgrundlaget med den værdi, der indgår i  

 grundlaget for indkomstbeskatningen, jf.
AMFL § 8, stk. 1, litra b.
 Hovedaktionærer mv. der bor i ejendomme med beboelsespligt efter  

 landbrugslovens regler mv., som vedkommende opfylderer, er ikke  

 omfattet af disse regler, og beskattes af markedslejen efter den hidtil  

 gældendende praksis for hovedaktionærer, se SKM2002,539LR.
En hovedaktionær, der modtager udbytte fra selskabet i form af, at der  

 stilles en helårsbolig til rådighed, skal ved opgørelsen af den  

 skattepligtige indkomst medregne værdien af godet tillagt evt. sparet  

 privatforbrug i relation til godet.
Værdien skal ansættes efter reglerne i  

 LL § 16, stk. 9. Der er tale om B-indkomst.
Selskabet skal ikke indeholde  

 AM-bidrag og SP-bidrag, jf.
AMFL § 11, stk. 8, jf. § 8, stk. 1, litra b og  

 g, og ATP-lovens § 17 f, stk. 1, modsætningsvis, men den pågældende  

 direktør mv. er bidragspligtig af værdien, jf.
AMFL § 7, stk. 1, litra e  

 og § 8, stk. 1, litra g .
De statslige told- og skattemyndigheder  

 opgør på grundlag af de oplysninger, der er lagt til grund ved  

 skatteansættelsen bidragsgrundlaget og beregner bidragets størrelse, jf.  

 AMFL § 8, stk. 1, litra b og g, og § 11, stk. 8. Helårsboliger indgår i  

 beregningsgrundlaget med den værdi, der indgår i grundlaget for  

 indkomstbeskatningen.
Se Ligningsvejledningens alm del afsnit  

 A.B.1.9.5 .
 Der skal foretages indberetning om udbytte i form af helårsbolig, der  

 er udloddet til en hovedaktionær, jf. skattekontrollovens § 7 C.
B.1.6.5 Sommerbolig En ansat, der af arbejdsgiveren får stillet en sommerbolig til rådighed  

 i ugerne 22-34, beskattes af et beløb svarende til 1/2 pct. pr. uge af  

 ejendomsværdien for sommerboligen.
For årets øvrige uger udgør  

 procentsatsen 1/4 pct. pr. uge, jf.
LL § 16, stk. 5.
 Værdien af en sommerbolig til rådighed er B-indkomst, og den ansatte  

 skal ikke betale AM-bidrag og SP-bidrag af værdien.
For direktører og andre medarbejdere med væsentlig indflydelse på egen  

 aflønning er der i LL § 16, stk. 5, fastsat en formodningregel,  

 hvorefter sommerboligen anses for at være til disposition hele året.
Er  

 sommerboligen stillet til rådighed for flere direktører eller andre  

 medarbejdere med væsentlig indflydelse på egen aflønningsform, fordeles  

 den skattepligtige værdi ligeligt.
Den skattepligtige værdi nedsættes i  

 forhold til antallet af dage, sommerboligen stilles til rådighed for eller  

 udlejes til andre personer, der ikke er nærtstående.
Direktører og  

 andre medarbejdere med væsentlig indflydelse på egen aflønning er  

 bidragspligtige af værdien af en sommerbolig til rådighed, jf.
AMFL  

 § 8, stk. 1, litra b.
En hovedaktionær, der modtager udbytte fra selskabet i form af, at der  

 stilles en sommerbolig til rådighed, skal ved opgørelsen af den  

 skattepligtige indkomst medregne værdien af godet tillagt evtuelt sparet  

 privatforbrug i relation til godet.
Værdien skal ansættes efter reglerne i  

 LL § 16, stk. 5. Der er tale om B-indkomst.
Selskabet skal ikke indeholde  

 AM-bidrag og SP-bidrag, jf.
AMFL § 11, stk. 8, jf. § 8, stk. 1, litra b og  

 g, og ATP-lovens § 17 f, stk. 1, modsætningsvis, men den pågældende  

 direktør m.v. er bidragspligtig af værdien, jf.
AMFL § 7, stk. 1, litra e  

 og § 8, stk. 1, litra g.
De statslige told- og skattemyndigheder opgør på  

 grundlag af de oplysninger, der er lagt til grund ved skatteansættelsen  

 bidragsgrundlaget og beregner bidragets størrelse, jf.
AMFL § 8, stk. 1,  

 litra b og g, og § 11, stk. 8. Sommerboliger indgår i beregningsgrundlaget  

 med den værdi, der indgår i grundlaget for indkomstbeskatningen.
Se  

 endvidere LVA  

 A.B.1.9.6 .
 Der skal foretages indberetning om udbytte i form af sommerbolig, der  

 er udloddet til en hovedaktionær, jf. skattekontrollovens § 7 C.
B.1.6.6 Lystbåd Benyttelse af en lystbåd, der stilles til rådighed af arbejdsgiveren,  

 beskattes med 2 pct. pr. uge af bådens anskaffelsessum inkl. moms og  

 levering, jf.
LL § 16, stk. 6. De nærmere regler er beskrevet i LVA  

 A.B.1.9.7 .
Værdien af lystbåd til rådighed er ikke omfattet af KSL § 43, stk. 1,  

 eller § 43, stk. 2, jf.
KSLbek. nr. § 15, hvorfor der ikke skal indeholdes  

 A-skat.
Der skal heller ikke indeholdes AM-bidrag og SP-bidrag, jf.
AMFL §  

 8, stk. 1, litra a og b, modsætningsvis og ATP-lovens § 17 f, stk. 1,  

 modsætningsvis.
For ansatte direktører og andre medarbejdere med væsentlig indflydelse  

 på egen aflønningsform er der indført en formodningsregel, hvorefter  

 lystbåden anses for at være til disposition hele året.
Er lystbåden  

 stillet til rådighed for flere direktører eller andre medarbejdere med  

 væsentlig indflydelse på egen aflønningsform, fordeles den skattepligtige  

 værdi ligeligt.
Den skattepligtige værdi nedsættes i forhold til antallet  

 af dage, lystbåden stilles til rådighed for eller udlejes til andre  

 personer, der ikke er nærtstående.
Værdien af lystbåd til rådighed er  

 for ansatte direktører og andre medarbejdere med væsentlig indflydelse på  

 egen aflønningsform B-indkomst, jf.
KSLbek. § 16. Selskabet skal ikke  

 indeholde AM-bidrag og SP-bidrag, men den pågældende direktør eller  

 medarbejder er bidragspligtig af værdien, jf.
AMFL § 8, stk. 1, litra  

 b.
 Reglerne finder ikke anvendelse, såfremt arbejdsgiveren har det som  

 hovederhverv at producere lystbåde, eller dele af lystbåde, og hvor det er  

 et nødvendigt led i produktionen heraf at testsejle virksomhedens lystbåde  

 og den ansatte direktør eller medarbejderen har det som overvejende  

 beskæftigelse at producere og afsætte lystbåde eller dele af lystbåde, se  

 nærmere om betingelserne for denne undtagelse i LVA  

 A.B.1.9.7 .
En hovedaktionær, der modtager udbytte fra selskabet i form af, at der  

 stilles en lystbåd til rådighed, skal ved opgørelsen af den skattepligtige  

 indkomst medregne værdien af godet tillagt evt. sparet privatforbrug i  

 relation til godet.
Værdien skal ansættes efter reglerne i LL § 16, stk.  

 6. Der er tale om B-indkomst.
Selskabet skal ikke indeholde AM-bidrag og  

 SP-bidrag, jf.
AMFL § 11, stk. 8, jf. § 8, stk. 1, litra b og g, og  

 ATP-lovens § 17 f, stk. 1, modsætningsvis, men den pågældende direktør  

 m.v. er bidragspligtig af værdien, jf.
AMFL § 7, stk. 1, litra e og § 8,  

 stk. 1, litra g.
De statslige told- og skattemyndigheder opgør på grundlag  

 af de oplysninger, der er lagt til grund ved skatteansættelsen  

 bidragsgrundlaget og beregner bidragets størrelse, jf.
AMFL § 8, stk. 1,  

 litra b og g, og § 11, stk. 8. Lystbåde indgår i beregningsgrundlaget med  

 den værdi, der indgår i grundlaget for indkomstbeskatningen.
 Der skal foretages indberetning om udbytte i form af lystbåd, der er  

 udloddet til en hovedaktionær, jf. skattekontrollovens § 7 C.
 B.1.6.7 Radio- og tv-licens og lign.
Arbejdsgiverens betaling af den ansattes radio- og tv-licens er  

 skattepligtig, idet udgiften hertil uanset den ansattes erhverv anses for  

 privat.
Betalte abonnementsudgifter til betalingskanaler er også  

 skattepligtige.
 Værdiansættelsen sker med udgangspunkt i LL § 16, stk. 3, således at  

 den ansatte beskattes af den faktisk dækkede udgift.
 Beløbet er B-indkomst, og den ansatte skal ikke betale AM-bidrag og  

 SP-bidrag.
B.1.6.8 Personalelån Ansatte i finanssektoren, der har optaget lån hos eller gennem  

 arbejdsgiveren, skal i henhold til LL § 16, stk. 3 alene beskattes i det  

 omfang, lånet er ydet til en lavere rente, end hvad der svarer til  

 arbejdsgiverens omkostninger i forbindelse med lånet (kostprisen for de  

 penge der udlånes).
 For andre ansatte, der har optaget lån hos eller gennem arbejdsgiveren  

 til en lavere rente end på almindelige markedsvilkår, skal den herved  

 opnåede fordel beskattes.
Med udtrykket "gennem arbejdsgivere" menes, at lån kan optages på anden  

 måde end direkte hos arbejdsgiveren, men der skal være tale om, at  

 arbejdsgiveren også hæfter for lånet.
Hvis arbejdsgiveren blot formidler  

 lån, og yder et tilskud til udgiften for at nedbringe den renteudgift, som  

 den ansatte skal betale til långiver, er der tale om et tilskud til  

 lønnen, som skal beskattes efter de almindelige regler herom, se SKATs  

 meddelse i  

 SKM2005.510Skat .
Den ansatte vil som udgangspunkt være skattepligtig af værdien af  

 forskellen mellem den betalte rente og mindsterenten, jf.
KGL § 38.  

 Låntageren kan imidlertid fratrække et tilsvarende beløb som yderligere  

 renteudgift (kapitalindkomst).
 Beløbet er B-indkomst og den ansatte skal ikke betale AM-bidrag og  

 SP-bidrag.
Hvis den betalte rente er lavere end mindsterenten, jf.
KGL § 38, men  

 svarer til den rente, der henholdsvis modsvarer arbejdsgiverens  

 omkostninger eller den rente, der kan opnås på almindelige markedsvilkår,  

 skal der ikke ske beskatning.
B.1.6.9 Avis Arbejdsgiverens betaling af avis, der erstatter almindeligt  

 avishold i husstanden, er skattepligtig.
Aviser, der leveres på  

 arbejdspladsen til anvendelse der, skal således ikke beskattes.
Værdien af  

 fri avis, som er ydet af hensyn til den ansattes arbejde, medregnes ved  

 opgørelsen af den skattefri bagatelgrænse på 5.000 kr., se  

 endvidere  

 A.B.1.9.1 .  

 Til belysning af anvendelsen af bagatelgrænsereglen, se  

 SKM2004.456.LR .  

 Ligningsrådet fandt, at det forhold, at en arbejdsgiverbetalt avis indgår  

 ordning, hvor den ansatte kan vælge fri avis mod nedsættelse af den  

 kontante løn, ikke i sig selv udelukker, at den skattepligtige værdi af  

 den fri avis er omfattet af bagatelgrænsen i ligningslovens § 16, stk. 3,  

 3. pkt., men det vil indgå ved bedømmelsen af, om avisen kan siges i  

 overvejende grad at være stillet til rådighed for arbejdet.
Såfremt avisen  

 efter en konkret vurdering i overvejende grad må antages at være stillet  

 til rådighed af hensyn til arbejdet vil værdien være omfattet af  

 ligningslovens § 16, stk. 3, 3. pkt.
 Værdien af arbejdsgiverbetalt avis er B-indkomst og den ansatte skal  

 ikke betale AM-bidrag og SP-bidrag.
B.1.6.10 Kost og logi For nogle ansatte er kost og logi en naturlig del af lønnen.
Dette  

 gælder fx medhjælpere ved landbrug m.v. og sygehuspersonale.  

 Arbejdsgiverens betaling af kost og logi er som udgangspunkt  

 skattepligtig, medmindre den ansatte er på rejse eller arbejder på et  

 midlertidigt arbejdssted, jf.
LL § 16, stk. 11. Efter denne bestemmelse  

 skal ansatte ikke beskattes af værdien af sparet hjemmeforbrug i  

 forbindelse med arbejde på et midlertidigt arbejdssted.
Værdiansættelsen  

 skal ske med udgangspunkt i markedsværdien af godet, jf.
LL § 16, stk. 3.  

 Ved   

 Bek. nr.       1292 af 13. december 2005   har Skatterådet for 2006  

 vedtaget  

 anvisning for nogle lønmodtagergrupper om normalværdien af kost og logi.  

 Det gælder de lønmodtagergrupper, hvor kost og logi er en naturlig del af  

 lønnen, eksempelvis medhjælpere ved landbruget, sygehuspersonale mv.
Se  

 nærmere om praksis i LVA A.B.1.9.11.
I de tilfælde, hvor fri kost og logi er ydet i forbindelse med kontant  

 løn til de lønmodtagergrupper, der er omfattet af Skatterådets anvisning,  

 anses værdien som A-indkomst, jf.
KSL § 43, stk. 1, og KSLbek. nr. § 16,  

 nr. 3, modsætningsvis.
 Værdien skal ligeledes medregnes til AM- og SP-bidragsgrundlaget, jf.  

 AMFL § 8, stk. 1, litra a, og ATP-lovens § 17 f, stk. 1.
Ydes der fri kost og logi til andre lønmodtagergrupper, skal  

 værdifastsættelsen heraf ske med udgangspunkt i markedsværdien - det vil  

 sige det beløb, som den ansatte har sparet ved ikke selv at afholde  

 udgiften til privatforbrug, jf.
LL § 16, stk. 3. Værdien beskattes som  

 B-indkomst, og der skal ikke betales AM-bidrag og SP-bidrag heraf.
Ansatte, der benytter sig af adgangen til at købe mad i arbejdsgiverens  

 kantine til en pris, der er lavere end virksomhedens  

 indkøbs-/fremstillingspris ekskl. faste omkostninger, beskattes som  

 udgangspunkt ikke af det sparede privatforbrug, medmindre godet indebærer  

 en væsentlig økonomisk værdi for den pågældende.
Værdien beskattes som  

 B-indkomst, og der skal ikke betales AM-bidrag og SP-bidrag.
Afholder  

 arbejdsgiveren lejlighedsvis udgifter til kost i forbindelse med ansattes  

 uvarslede overarbejde er den ansatte ikke skattepligtig af værdien heraf,  

 såfremt værdien sammen med andre personalegoder ikke overstiger  

 bagatelgrænsen for beskatning af sådanne goder, jf.
LL § 16. Se i øvrigt  

 LVA  

 A.B.1.9.1 .
B.1.6.11 Pc Der skal ikke ske beskatning af en pc med dertil hørende tilbehør, der  

 helt eller delvist vederlagsfrit er stillet til rådighed til brug ved  

 arbejdet af arbejdsgiveren, jf.
LL § 16, stk. 12. Skattefriheden  

 forudsætter, at bestemmelsens fire betingelser er opfyldt:
Selv en beskeden erhvervsmæssig anvendelse er tilstrækkelig til, at  

 pc'en er omfattet af bestemmelsen.
Software, scanner, modem, DVD-drev,  

 CD-brænder mv. betragtes som tilbehør til pc'en.
Se endvidere  

 SKM2005.412.LR ,  

 hvor Ligningsrådet fandt, at computere,hvor der på medfølgende fladskærme  

 på fra 32" til 42" kunne afvikles TV-signal, ikke kunne anses som  

 basisudstyr og derfor ikke var skattefri efter ligningslovens § 16, stk.  

 12. (Afgørelsen er indbragt for Landsskatteretten).Engangsudgiften til  

 etablering af en højhastigheds- eller bredbåndsadgang hos  

 medarbejderen anses for tilbehør, når pc'en er stillet til rådighed  

 til brug for arbejdet.
En telefonforbindelse, der kan anvendes til  

 datatransmission, behandles efter reglerne om fri telefon, men beskattes  

 ikke i de tilfælde, hvor forbindelsen giver hel eller delvis adgang  

 til arbejdsgiverens interne netværk, jf.
LL § 16, stk. 13 og  

 SKM2002.450.TSS ,  

 SKM2003.67.TSS  

 og  

 SKM2003.323.TSS .
Hvis betingelserne i LL § 16, stk. 10, ikke er opfyldt, beskattes den  

 private anvendelse af pc'en som B-indkomst, og der skal ikke betales  

 AM-bidrag og SP-bidrag.
Værdien skal ved indkomstopgørelsen ansættes til  

 markedslejen i låneperioden.
Såfremt den ansatte ved reduktion i sin bruttoløn har kompenseret  

 arbejdsgiveren mv. for at få stillet udstyr til rådighed, skal den ansatte  

 medregne et beløb svarende til 50 pct. af udstyrets nypris ved opgørelsen  

 af den skattepligtige indkomst i det eller de indkomstår, hvor udstyret er  

 til rådighed.
Har udstyret kun været til rådighed en del af året,  

 nedsættes den skattepligtige værdi svarende til det antal hele måneder,  

 hvori udstyret ikke har været til rådighed.
Hvor ansatte får stillet en pc til rådighed i hjemmet og det aftales,  

 at den ansatte efter en periode kan købe pc''en til den nedskrevne værdi,  

 opgøres værdien af den private rådighed efter LL § 16, stk. 10, medens  

 værdien af købet af den brugte pc bedømmes efter LL § 16, stk. 3, 1. pkt.  

 I tilfælde, hvor den ansatte opnår en skattepligtig besparelse ved køb af  

 det brugte udstyr, er et sådan beløb B-indkomst, og der skal ikke betales  

 AM-bidrag eller SP-bidrag.
Medarbejdere, der ved fratræden eller ved en  

 ordnings udløb køber udstyret, skal betale herfor med beskattede midler.  

 Se også TfS 1999, 606 TSS, hvor Told- og Skattestyrelsen på forespørgsel  

 fra en region svarede, at kommuner er omfattet af momspligten for deres  

 køb og videresalg af pc'er til personalet.
Styrelsen udtalte samtidig, at  

 såfremt en kommune videresælger en (ny) pc til den ansatte til en pris,  

 der er mindre end indkøbsprisen, skal den ansatte beskattes af denne  

 besparelse.
B.1.6.12 Parkeringsplads Efter LL § 16, stk. 10, skal værdien af at benytte en parkeringsplads,  

 som arbejdsgiveren af hensyn til arbejdet har stillet til rådighed ved  

 arbejdsstedet, ikke beskattes.
Det er i denne forbindelse uden betydning,  

 om pladsen er beliggende på et areal, der ejes eller lejes af  

 arbejdsgiveren, eller om udgiften til parkering afholdes af arbejdsgiveren  

 på anden måde, fx ved betaling af parkometerafgift.
Bestemmelsen omfatter udelukkende parkeringsplads i forbindelse med  

 arbejdets udførelse, i modsætning til parkeringsplads ved den ansattes  

 bopæl, som kun rent undtagelsesvis kan antages at være stillet til  

 rådighed af hensyn til arbejdet.
Hvis parkeringen i øvrigt pga. arbejdet  

 foretages ved et andet arbejdssted end ved den sædvanlige arbejdsplads,  

 kan arbejdsgiveren uden skattemæssig virkning for den ansatte betale eller  

 refundere udgiften ligesom andre erhvervsmæssige udgifter, som arbejdet  

 påfører den ansatte.
Bestemmelsen medfører således, at parkeringsudgifter  

 kan betales eller refunderes særskilt, uanset om der evt. samtidig ydes en  

 skattefri befordringsgodtgørelse.
B.1.6.13 Kreditkort Hvis en ansat får stillet et kreditkort til rådighed til brug for  

 dækning af erhvervsmæssige udgifter, sker der ikke beskatning af dette, og  

 der skal ikke betales AM-bidrag og SP-bidrag.
Udstedes der privatkort til medarbejdere, er gebyret for  

 udstedelsen/årsfornyelsen en ydelse, der er skattepligtig, medmindre den  

 kan rummes i bagatelgrænsen.
I det omfang den ansatte er  

 skattepligtig af værdien af kreditkortet, beskattes værdien som  

 B-indkomst, og den ansatte skal ikke betale AM-bidrag og  

 SP-bidrag.
B.1.6.14 Arbejdsdragt/uniform Hvis en ansat får stillet fri uniform eller arbejdsdragt til rådighed,  

 skal den pågældende ikke beskattes heraf.
Det forudsættes, at der er tale  

 om arbejdstøj, der er passende for det pågældende arbejde.
Der kan fx være  

 tale om kitler mv. til sygehuspersonale og til butikspersonale,  

 sikkerhedsbeklædning og tøj til arbejde, der medfører tilsmudsning eller  

 betydeligt slid på tøjet.
Den ansatte skal beskattes af værdien af almindeligt tøj, som  

 arbejdsgiveren stiller til rådighed.
Se TfS 1997, 160, hvor en  

 hoteldirektør som led i sin ansættelse havde krav på, at arbejdsgiveren  

 skulle finansiere tøj til brug for arbejdet. ØL fandt, at det af  

 arbejdsgiveren betalte tøj, måtte anses som almindeligt tøj, der ikke var  

 udsat for ekstraordinært slid og ødelæggelse.
Er tøjet i overvejende grad  

 stillet til rådighed af hensyn til den ansattes arbejde - uden at der dog  

 er tale om egentligt arbejdstøj - skal værdien heraf dog kun beskattes,  

 såfremt den overstiger bagatelgrænsen.
Værdifastsættelsen sker med udgangspunkt i godets markedsværdi,  

 hvilket vil sige arbejdsgiverens købspris for det pågældende tøj, jf.
LL §  

 16, stk. 3.
Værdien er B-indkomst og den ansatte skal ikke betale AM-bidrag og  

 SP-bidrag.
Er der derimod tale om, at den ansatte får udbetalt en  

 uniformsgodtgørelse, eller modtages der tilskud til uniform, er  

 godtgørelsen/tilskuddet omfattet af KSL § 43, stk. 1, AMFL § 8, stk. 1,  

 litra a, og ATP-lovens § 17 f, stk. 1, og der skal indeholdes A-skat,  

 AM-bidrag og SP-bidrag.
 B.1.6.15 Fri befordring, herunder frikort til  

 DSB, HT mv.
Ansatte, der har adgang til befordring mellem hjem og arbejdsplads, som  

 arbejdsgiveren har betalt, fx i firmabus eller mandskabsvogn, bliver  

 beskattet heraf, hvis der foretages befordringsfradrag, jf.
LL § 9 C, stk.  

 6. Hvis der ikke foretages fradrag, sker der ingen beskatning.
Ansatte, der har frikort til offentlige transportmidler, der kan  

 benyttes til befordring mellem hjem og arbejdsplads, skal beskattes med et  

 beløb, der svarer til befordringsfradraget for denne strækning, hvis den  

 ansatte ønsker at foretage dette fradrag.
Hvis der ikke foretages  

 befordringsfradrag, sker der heller ikke beskatning.
Det er adgangen til fri transport og ikke benyttelsen heraf, der  

 beskattes.
Det er derfor nødvendigt at fraskrive sig adgangen til den fri  

 transport, hvis man ikke ønsker at blive beskattet heraf.
Se endvidere LVA  

 A.B.1.9.17.
 I det omfang den ansatte beskattes af værdien af frikort eller fri  

 befordring, beskattes værdien som B-indkomst, og den ansatte skal ikke  

 betale AM-bidrag og SP-bidrag.
B.1.6.16 Rabat Har den ansatte mulighed for at få rabat på varer og tjenesteydelser,  

 som arbejdsgiveren handler med, er der tale om et skattepligtigt  

 personalegode, hvis rabatten overstiger arbejdsgiverens avance, jf.
LL §  

 16, stk. 3, 2. pkt.
 Skal den ansatte beskattes af en evt. rabat, beskattes værdien som  

 B-indkomst, og den ansatte skal ikke betale AM-bidrag og  

 SP-bidrag.
B.1.6.17 Frirejser og rejser betalt af  

 arbejdsgiveren Lønmodtagere, der foretager en egentlig forretningsrejse betalt af  

 arbejdsgiveren, er ikke skattepligtig heraf.
Det samme gælder, hvis der er  

 tale om en studierejse af generel karakter, og rejsen primært tilgodeser  

 arbejdsgiverens interesser.
Har studierejsen derimod karakter af en hel  

 eller delvis ferie, fordi arrangementet indeholder et turistmæssigt islæt,  

 skal den ansatte beskattes af værdien af den private del af rejsen.
Se  

 endvidere LVA A.B.1.9.19.
Værdifastsættelsen af en evt. privat del sker med udgangspunkt i godets  

 markedsværdi, jf.
LL § 16, stk. 3.
 Værdien er B-indkomst og den ansatte skal ikke betale AM-bidrag og  

 SP-bidrag.
Visse flyselskaber har indført et bonussystem, hvor den rejsende kan  

 optjene point i forbindelse med flyrejser og hotelovernatninger.
Hvis  

 arbejdsgiveren har betalt en rejse, der har givet bonuspoint, som den  

 ansatte bruger privat, skal den ansatte betale skat af værdien heraf.
Der  

 er tale om B-indkomst, og den ansatte skal ikke betale AM-bidrag og  

 SP-bidrag.
B.1.6.18 Fri undervisning Ydelser til dækning af udgifter i forbindelse med uddannelser og  

 kurser, medregnes under visse betingelser ikke ved opgørelsen af den  

 skattepligtige indkomst, når ydelserne modtages fra en arbejdsgiver som  

 led i et ansættelsesforhold eller som led i en aftale om ydelse af  

 personligt arbejde i øvrigt, jf.
LL § 31.
 Reglerne gælder først og fremmest for lønmodtagere, men følgende er  

 også omfattet:
 Skattefriheden omfatter bl.a:
 Følgende ydelser skal ikke medregnes til den skattepligtige indkomst:
 Reglerne er nærmere beskrevet i LVA  

 A.B.1.9.20 .
B.1.6.19 Løsøre til hjemmet Udgangspunktet for beskatning af løsøre til rådighed i hjemmet er LL §  

 16, stk. 3. Hvis personalegodet således overdrages til låns, skal den  

 pågældende beskattes af et beløb svarende til, hvad godet kan lejes til på  

 det fri marked.
Overdrages genstanden til eje, skal der tilsvarende ske  

 beskatning af et beløb svarende til salgsprisen på det fri marked.
 Beløbet er B-indkomst og den ansatte skal ikke betale AM-bidrag og  

 SP-bidrag.
Lejlighedsgaver beskattes dog ikke i praksis, hvis der er tale om gaver  

 af mindre omfang, jf.
LVA  

 A.B.7.3.1 .
Der skal ikke ske beskatning af en pc med dertil hørende tilbehør, der  

 vederlagsfrit er stillet til rådighed til brug ved arbejdet, jf.  

 B.1.6.11 .  

 Som tilbehør anses sædvanligt pc-udstyr som fx printer, scanner og modem  

 samt engangsudgiften til etablering af en højhastigheds- eller  

 bredbåndsadgang hos arbejdstageren, jf.
LVA  

 A.B.1.9.13 .  

 Udstyr som kontorinventar er derimod ikke omfattet af  

 skattefrihedsbestemmelsen i LL § 16, stk. 10. Hvor arbejdsgiveren stiller  

 kontorstol, bord, lampe mv. til rådighed for den ansatte i forbindelse med  

 en hjemmearbejdsplads, vil den ansatte som hovedregel ikke skulle  

 beskattes af rådigheden over inventaret, jf.
TfS 1996, 781 TSS.
Såfremt der - rent undtagelsesvist - bliver tale om beskatning af  

 kontorinventar, der stilles til rådighed for arbejdet, vil den  

 skattepligtige værdi være det beløb, som det pågældende inventar kan lejes  

 til i almindelig fri handel i låneperioden, jf.
LL § 16, stk. 3, dog med  

 respekt af bagatelgrænsen i LL § 16, stk. 3. (5.100 kr. i  

 2006) Beløbet vil i så fald være B-indkomst, og den ansatte skal ikke  

 betale AM-bidrag og SP-bidrag.
B.1.6.20 Sundhedsudgifter og  

 alkoholafvænning Udgifter, der afholdes af arbejdsgiveren til forebyggelse eller  

 helbredelse af arbejdsrelaterede skader eller sygdomme, ikke  

 skattepligtige for den ansatte, se nærmere nedenfor vedrørende  

 forebyggende behandling.
Der er efter LL § 31 desuden skattefrihed for  

 ikke-arbejdsrelaterede sundhedsbehandlinger, såvel sygdomsforebyggende  

 behandlinger som egentlig behandling ved sygdom eller ulykke, som  

 arbejdsgiveren betaler for den ansatte.
Skattefriheden er betinget af  

 lægehenvisning, og af at alle får tilbuddet senærmere nedenfor.
Generelle  

 (ikke-arbejdsrelaterede) helbredsundersøgelser og rådgivning gives der  

 ikke individuel lægehenvisning til, og der er heller ikke tale om en  

 behandling, hvorfor disse undersøgelser m.v. ikke er skattefri efter de ny  

 regler.
Er der tale om kurser, kan de være skattefri efter LL § 31, når de  

 modtages fra en arbejdsgiver som led i et ansættelsesforhold.
Det kunne  

 f.eks. være et kursus i stressforvaltning.
Dette forudsætter, at kurserne  

 ikke udelukkende har privat karakter for modtageren.
LL § 16 omfatter ikke goder uden væsentlig værdi, der ydes på  

 arbejdspladsen som led i almindelig personalepleje, fx kaffe-, kantine,  

 kunst- eller lignende ordninger.
Der kan også i nogle tilfælde være tale  

 om ydelser, der er af så bagatelagtig karakter at de i praksis ikke  

 beskattes.
Det kan f.eks. være tilbud om gratis frugt på linje med gratis  

 kaffe og te.
Der er dog en række ydelser på dette område, som er skattepligtige.
Som  

 det fremgår af ovenstående, er der i givet fald tale om tilbud, der især  

 retter sig imod privatsfæren, og som ofte vil falde ind under betegnelsen  

 generelle velfærdsforanstaltninger eller livskvalitetsforbedringer.
 Hvorvidt en ordning, der tilbydes medarbejderne på en virksomhed, er  

 skattefri eller ej, afhænger i sidste ende af en konkret ligningsmæssig  

 vurdering.
Ved lov nr. 389 af 6. juni 2002 er arbejdsgiverbetalt sundhedsudgifter  

 under nærmere betingelser blevet gjort skattefrit for lønmodtagere.  

 Ændringen er indført ved at ændre LL § 30, som herefter har følgende  

 ordlyd: "Ved opgørelsen af den skattepligtige indkomst medregnes ikke  

 ydelser, som afholdes af arbejdsgiveren til lægefagligt begrundet  

 behandling af medarbejderen ved sygdom eller ulykke, herunder behandling  

 af psykiske lidelser hos en psykolog eller psykiater, til tilsvarende  

 sygdomsforebyggende behandling, til behandling hos en kiropraktor eller  

 til behandling af medarbejderens misbrug af medicin, alkohol eller andre  

 rusmidler.
Ved opgørelsen af den skattepligtige indkomst medregnes heller  

 ikke den rentefordel, som en medarbejder måtte opnå ved, at arbejdsgiveren  

 yder denne et lån til dækning af udgifterne ved behandlingen.
Såfremt  

 arbejdsgiveren har valgt at tegne en forsikring til dækning af udgifter i  

 forbindelse med medarbejderens behandling, eller såfremt medarbejderen har  

 tegnet en sådan forsikring og arbejdsgiveren dækker medarbejderens  

 udgifter hertil, medregnes tilsvarende ikke forsikringspræmien eller det  

 fra arbejdsgiveren modtagne beløb til medarbejderens skattepligtige  

 indkomst.
Det er en betingelse for skattefriheden efter stk. 1, at udgiften  

 afholdes som led i arbejdsgiverens generelle personalepolitik for alle  

 virksomhedens medarbejdere, herunder at en forsikring tegnet af  

 arbejdsgiveren omfatter samtlige virksomhedens medarbejdere.
Tilbuddet kan  

 dog begrænses efter generelle kriterier om anciennitet og antal  

 arbejdstimer.
Ligningsrådet fandt i en bindende forhåndsbesked  

 SKM2003.417.LR  

 at denne betingelse var opfyldt ved at alle i en division i et selskab  

 deltog i en forsøgsordning, og at ordningen var planlagt til at  

 skulle gælde de ansatte i hele virksomheden som led i den generelle  

 personalepolitik, hvis forsøgsordningen faldt heldigt ud.
Det er endvidere en betingelse for skattefriheden efter stk. 1, 1.  

 eller 2. pkt., at der foreligger en lægehenvisning til behandling.  

 Skattefriheden for ydelser til behandling af misbrug af medicin, alkohol  

 eller andre rusmidler er dog alene betinget af, at der foreligger en  

 skriftlig lægeerklæring om, at medarbejderen har behov for behandlingen,  

 og skattefriheden for ydelser til kiropraktorbehandling er alene betinget  

 af, at der foreligger en skriftlig erklæring fra en kiropraktor, der har  

 autorisation efter dansk ret eller, hvis kiropraktoren er etableret i  

 udlandet, tilsvarende kvalifikationer, om, at medarbejderen har behov for  

 behandlingen.
Ved behandling af psykiske lidelser hos en psykolog er der  

 endvidere en betingelse, at den pågældende psykolog har autorisation efter  

 dansk ret eller, hvis psykologen er etableret i udlandet, tilsvarende  

 kvalifikationer.
Det er en betingelse for skattefriheden for forsikringspræmier efter  

 stk. 1, 3. pkt., at det af forsikringsbetingelserne fremgår, at  

 forsikringen kun dækker behandling, der enten sker efter lægelig  

 henvisning, er lægeligt godkendt, eller, for så vidt angår behandling af  

 misbrug af medicin, alkohol og andre rusmidler samt kiropraktorbehandling,  

 opfylder kravene i stk. 3, 2. pkt.
For behandling af psykiske lidelser hos  

 en psykolog er skattefriheden betinget af, at det af  

 forsikringsbetingelserne fremgår, at den pågældende psykolog skal opfylde  

 kravene i stk. 3, 3. pkt.
Reglerne gælder tilsvarende for ydelser til behandling, som i tilfælde,  

 hvor virksomhedens medarbejdere omfattes af en ordning som nævnt i stk. 1,  

 gives til personer som led i en aftale om ydelse af personligt arbejde i  

 øvrigt samt til personer, der er valgt til medlem af eller medhjælp for  

 bestyrelser, udvalg, kommissioner, råd, nævn eller andre kollektive  

 organer, herunder Folketinget og kommunalbestyrelser.
Stk. 1 og 2, stk. 3,  

 2. pkt., og stk. 4 gælder tilsvarende for ydelser til alkoholafvænning,  

 som gives til medlemmer af en fagforening, pensionskasse eller  

 lignende." Arbejdsgiverens betaling af den ansattes private sundhedsudgifter m.v.  

 vil, hvis de ikke falder ind under betingelserne i LL § 30 eller §  

 31, være skattepligtig for den ansatte.
Den skattepligtige værdi skal  

 efter LL § 16, stk. 3, sættes til den værdi, som det må antages at koste  

 den skattepligtige at erhverve godet for i almindelig fri handel, se TfS  

 1995, 496.
Den økonomiske værdi påvirkes ikke af, at den ansatte også ville kunne  

 få ydelsen fra det offentlige, jf.
HRD (TfS 1998, 98) om en arbejdsgivers  

 betaling af udgifterne til en ansats hofteoperation på et privathospital.
Hvis arbejdsgiveren afholder udgifter til forebyggelse  

 eller behandling af arbejdsrelaterede skader vil der være  

 skattefrihed for den ansatte.
Se herom i TfS 1995,529 LSR om en  

 helbredsundersøgelse tilbudt til samtlige medarbejdere.
Se også  

 SKM2001.252.LR  

 om arbejdsgiverbetalt akkupunkturbehandling,  

 SKM2001.253.LR  

 om arbejdsgiverbetalt zoneterapi og  

 SKM2001.254.LR  

 om arbejdsgiverbetalt læge- og helseservice, se også  

 SKM2004.217.LR  

 hvor der dels blev anderkendt skattefrihed for behandling af  

 arbejdsrelaterede skader eller forebyggelse heraf, hvorimod kostvejledning  

 uden lægehenvisning ville være skattepligtig.
Der skal således  

 være en konkret arbejdsmæssig begrundelse for arbejdsgiverbetalte  

 generelle sundhedsudgifter, for at der kan være skattefrihed for de  

 ansatte.
 Generelle ikke-arbejdsrelaterede helbredsundersøgelser og rådgivning,  

 som der iøvrigt ikke gives individuel lægehenvisning til, er ikke  

 skattefri og den skattepligtige værdi af sådanne ydelser skal efter LL §  

 16, stk. 3, ansættes til markedsværdien.
 Se endvidere Ligningsvejledningen almindelig del afsnit  

 A.B.1.9.24 ,  

 hvor der er nævnt flere konkrete afgørelser.
B.1.6.21 Andre personalegoder Medarbejderaktier, medarbejderobligationer samt aktieoptioner m.v., der  

 gives som led i et ansættelsesforhold, anses ikke som løn, men som et  

 B-indkomstskattepligtigt personalegode.
Der skal ikke indeholdes AM-bidrag  

 og SP-bidrag, men modtageren er bidragspligtig.
De statslige told- og  

 skattemyndigheder opgør på grundlag af de oplysninger, der er lagt til  

 grund ved skatteansættelsen bidragsgrundlaget og beregner bidragets  

 størrelse.
Er der tale om et allerede indtjent pengebeløb (løn, provision  

 eller lign.), som efterfølgende konverteres til aktier, vil aktiernes  

 værdi være A-indkomst, og der skal indeholdes A-skat, AM-bidrag og  

 SP-bidrag, jf.
KSL § 43, stk. 1, AMFL § 8, stk. 1, litra a, og ATP-lovens  

 § 17 f, stk. 1.
 Virksomheder har mulighed for at udbetale vederlag i form af aktier,  

 obligationer, køberetter til aktier eller tegningsretter til aktier  

 efter reglerne i LL § 7 A og LL § 7 H, således at vederlaget ikke indgår i  

 den skattepligtige indkomst, se nærmere herom i afsnit  

 B.1.9 .
For personer, der som vederlag modtager køberetter til aktier eller  

 tegningsretter til aktier af det selskab, hvor de er ansat, indtræder  

 beskatningen af den modtagne køberet eller tegningsret først på det  

 tidspunkt, hvor køberetten henholdsvis tegningsretten udnyttes eller  

 afstås, jf.
LL § 28. Tilsvarende gælder beskatning af køberetter til  

 aktier eller tegningsretter til aktier, der modtages som led i en aftale  

 om personligt arbejde i øvrigt, samt for køberetter til aktier eller  

 tegningsretter til aktier, som personer, der er valgt til medlem af eller  

 medhjælp for selskabets bestyrelse, modtager som vederlag.
Reglerne finder  

 anvendelse når det selskab, hvor modtageren er ansat m.m., enten selv har  

 udstedt køberetten henholdsvis tegningsretten eller har erhvervet  

 køberetten henholdsvis tegningsretten fra et selskab, der er  

 koncernforbundet med selskabet, jf. kursgevinstlovens § 4, stk. 2, og som  

 har udstedt køberetten henholdsvis tegningsretten.
Beskatningen sker på  

 grundlag af køberettens eller tegningsrettens værdi på  

 udnyttelsestidspunktet henholdsvis afståelsestidspunktet.
Såfremt den  

 modtagne køberet eller tegningsret udløber uudnyttet, bortfalder  

 beskatningen efter § 16, jf. statsskattelovens § 4. Se nærmere afsnit  

 B 1.9.5 .
Der skal som udgangspunkt indeholdes A-skat, AM-bidrag og SP-bidrag af  

 gaver i form af gavekort og lign., jf.
KSL § 43, stk. 1, AMFL § 8, stk. 1,  

 litra a, og ATP-lovens § 17 f, stk. 1. Derimod er værdien af tingsgaver,  

 som arbejdsgiveren giver til ansatte som udgangspunkt B-indkomst og den  

 ansatte er ikke bidragspligtig af værdien.
Den ansatte skal selv  

 angive værdien af tingsgaven på selvangivelsen og vil i forbindelse med  

 udsendelsen af årsopgørelsen blive afkrævet skat af gaven.
Ârlige gaver i form af naturalier i anledning af jul eller nytår  

 beskattes efter praksis normalt kun, hvis markedsværdien overstiger 500  

 kr.
Kontanter og gavekort beskattes fuldt ud.
Praksis for beskatning af  

 såkaldte lejlighedsgaver finder efter omstændighederne også anvendelse på  

 tilsvarende gaver fra arbejdsgiveren.
Se endvidere LVA  

 A.B.7.3.1  

 og TfS 1995, 176 (svar fra skatteministeren) om beskatning af  

 lejlighedsgaver.
B.1.7 Skattefri rejse- og  

 befordringsgodtgørelse B.1.7.1 Rejse- og  

 befordringsgodtgørelse Godtgørelser, der udbetales af arbejdsgiveren, for udgifter  

 lønmodtageren påføres som følge af arbejdet, skal som udgangspunkt  

 medregnes til lønmodtagerens personlige indkomst, jf.
LL § 9, stk. 5. Der  

 skal derfor indeholdes A-skat, AM-bidrag og SP-bidrag heraf, jf.
KSL § 43,  

 stk. 1, AMFL § 8, stk. 1, litra a, og ATP-lovens § 17 f, stk. 1.
 Om lønmodtagerens fradragsmuligheder, se LV  

 A.F.1.1 .
Rejsegodtgørelse, der er omfattet af LL § 9 A, og  

 befordringsgodtgørelse, der er omfattet af LL § 9 B, er dog skattefri, jf.  

 LL § 9, stk. 5, 2. pkt.
Der skal derfor ikke indeholdes A-skat af sådanne  

 godtgørelsesbeløb, da de ikke er skattepligtig indkomst, jf.
KSL § 41,  

 stk. 1, 2. pkt.
Godtgørelserne vil således ikke være omfattet af KSL § 43,  

 stk. 1.
 Der skal heller ikke betales AM-bidrag eller SP-bidrag af de skattefri  

 godtgørelsesbeløb.
B.1.7.1.1 Betingelser, generelt Af SKATs meddelelse i  

 SKM2005.498.SKAT    fremgår  

 de fra og med 1. jan. 2006 gældende satser for skattefri rejsegodtgørelse,  

 der er fastsat i henhold til LL § 9 A, stk. 2. Betingelserne i LL § 9 A  

 for udbetaling af rejsegodtgørelse er også omtalt i meddelelsen .  

 Se en nærmere beskrivelse af reglerne i LV  

 A.B.1.7 .
Tilsvarende fremgår Skatterådets  satser og regler for udbetaling  

 af skattefri befordringsgodtgørelse for 2006, jf.
LL § 9 B, af  

 bekendtgørelse       nr. 1290 af 13. december 2005.
 Om krav til dokumentation for og kontrol ved udbetaling af skattefrie  

 rejse- og befordringsgodtgørelser, se bekendtgørelse om rejse- og  

 befordringsgodtgørelse nr. 173 af 13. marts 2000 og afsnit H.3. Hvis der  

 ikke føres den i bekendtgørelsen krævede kontrol, kan godtgørelsen ikke  

udbetales skattefrit for modtageren, jf.  

 SKM2002.525.VLR .  

 og  

 SKM2005.310.ØLR .
Skattefri rejse- og befordringsgodtgørelse kan kun udbetales af  

 arbejdsgivere eller visse hvervgivere.
De hvervgivere, der kan  

 udbetale skattefri rejse- og befordringsgodtgørelse, er: bestyrelser,  

 udvalg, kommissioner, råd og lign., jf.
LL § 9, stk. 5, § 9 A, stk. 9, og  

 § 9 B, stk. 4. En hvervgiver er én, der udbetaler vederlag for  

 personligt arbejde, der ikke er ydet i et egentligt  

 ansættelsesforhold.
Rejse- og befordringsgodtgørelse, der udbetales efter de af  

 Skatterådet i LL § 9 A og § 9 B fastsatte satser og regler, er  

 skattefri, uanset om udbetalingen foretages af en dansk eller udenlandsk  

 arbejdsgiver/hvervgiver, og uafhængigt af om denne er skatte-,  

 indeholdelses- eller oplysningspligtig her i landet.
En dansk virksomhed,  

 der udlejer medarbejdere til udlandet, kan ligeledes udbetale skattefri  

 rejsegodtgørelse.
Se iøvrigt herom i afsnit  

 C.1  og  

 i LV  

 A.B.1.7.1 .
Der kan udbetales skattefri godtgørelse efter reglerne i LL § 9 A og §  

 9 B til lønmodtagere.
Det gælder også modtagere af lønindkomst, der  

 er gjort til B-indkomst efter KSL § 45, stk. 1, jf.  

 kildeskattebekendtgørelsens § 21.
 Ph.d.-studerende, som får løn fra deres arbejdsgiver, behandles som  

 lønmodtagere og kan derfor modtage skattefri rejse- og  

 befordringsgodtgørelse efter LL § 9 A og § 9 B.
 Om rejse- og befordringsgodtgørelse i forbindelse med fri undervisning,  

 se LV  

 A.B.1.9.20  

 og afsnit B.1.6.18.
 En anpartshaver, som får stillet fri telefon til rådighed af  

 anpartsselskabet, kan ikke som følge heraf anses for lønmodtager i  

 selskabet og derfor ikke få udbetalt skattefri godtgørelse herfra, jf.  

 SKM2001.141.ØLR  

 og LV A.B.1.7.2.2.
Der kan ikke udbetales skattefri godtgørelse til B-indkomstmodtagere,  

 som ikke er lønmodtagere, jf. ovenfor, eller til personer, som uden  

 at være lønmodtagere har aftalt med en hvervgiver, at der af  

 opkrævningsmæssige årsager skal indeholdes A-skat, AM-bidrag og SP-bidrag.  

 Sådanne B-indkomstmodtagere kan dog få dækket deres rejse- og  

 befordringsudgifter efter reglerne om udlæg efter regning, - dog ikke  

 befordringsudgifter ved kørsel i egen bil.
Om honorarmodtagere, se i  

 øvrigt afsnit  

 B.2 .
 Såvel lønnede som ulønnede medlemmer af eller medhjælpere for  

 bestyrelser, udvalg, kommissioner, råd og lign. kan få udbetalt skattefri  

 rejse- og befordringsgodtgørelse efter samme principper og med samme  

 satser, der gælder for udbetaling af sådan godtgørelse til lønmodtagere.  

 Bestyrelsesmedlemmer og lignende er derfor også omfattet af LL § 9 A, stk.  

 4 (25 pct.-godtgørelse), jf. afsnit  

 B.1.7.1.3.1 .
 Om godtgørelse til ulønnede medhjælpere eller ulønnede  

 bestyrelsesmedlemmer i foreninger, eller godtgørelse til Hjemmeværnets  

 frivillige personel, se afsnit  

 B.1.8.1  

 og LV  

 A.B.2.7 .
 Selvstændigt erhvervsdrivende kan vælge at foretage fradrag for  

 rejseudgifter med standardsatserne i stedet for de faktiske udgifter, jf.  

 LL § 9 A, stk. 8. Selvstændigt erhvervsdrivende, som benytter  

 virksomhedsordningen, kan dog anvende reglerne om skattefri  

 befordringsgodtgørelse, hvis bilen holdes uden for virksomheden, jf.  

 nærmere herom i LV  

 E.G.1.2.2 .
 Om afgrænsningen mellem lønmodtagere og selvstændigt erhvervsdrivende,  

 se afsnit  

 B.1.1.1 .
Godtgørelse, der er udbetalt skattefrit, anses dog for skattepligtig,  

 hvis den fragår i en forud aftalt bruttoløn, jf.
LL § 9, stk. 5, 3. pkt.  

 Der gælder således et modregningsforbud, der rammer tilfælde, hvor lønnen  

 løbende nedsættes i overensstemmelse med den udbetalte rejse- og  

 befordringsgodtgørelse.
Det står dog lønmodtager og arbejdsgiver eller f. eks.  

 bestyrelsesmedlemmet og bestyrelsen frit for at aftale  

 lønvilkår/vederlagsvilkår - herunder en generel løn-/vederlagsnedsættelse  

 under hensyntagen til årets gennemsnitlige udbetaling af skattefri  

 befordrings- og rejsegodtgørelse, mod at der fremover udbetales skattefri  

 godtgørelse oven i lønnen/vederlaget.
Om modregningsforbuddet se  

 SKM2005.226.ØLR ,  

 hvor et zonetillæg i forbindelse med overnatning blev konverteret fra at  

 være et almindeliget løntillæg til at blive udbetalt som skattefri  

 rejsegodtgørelse.
Landsretten fandt, at denne praksis var i strid med  

 modregningsforbuddet i LL § 9, stk. 5.
25 pct.-godtgørelse, jf.
LL § 9 A, stk. 4, kan heller ikke modregnes i  

 forud aftalt løn/vederlag.
Se i øvrigt afsnit  

 B.1.7.1.3 .
Hvis der udbetales godtgørelse med beløb, der er større end godtgørelse  

 beregnet efter ligningslovens/ Skatterådets standardsatser, skal  

hele beløbet medregnes til modtagerens personlige indkomst,  

 jf. bekendtgørelse nr. 1290 af 13. december 2005, § 6 og  

 SKATs meddelelse i  

 SKM2005.498.SKAT ,  

 pkt. 1.3.5. Der skal i så fald indeholdes A-skat, AM-bidrag og  

 SP-bidrag af hele beløbet, jf.
KSL § 43, stk. 1, AMFL § 8, stk. 1,  

 litra a, og ATP-lovens § 17 f, stk. 1.
 Såfremt der foretages en klar opdeling og specificering af, hvad  

 der skal anses som skattefri godtgørelse, og hvad der skal anses som  

 supplerende skattepligtig løn/vederlag, skal dog kun den/det  

 supplerende løn/vederlag medregnes i modtagerens personlige indkomst, og  

 der skal således kun indeholdes A-skat, AM-bidrag og SP-bidrag af dette  

 beløb, jf. bekendtgørelse om rejse- og befordringsgodtgørelse nr. 173 af  

 13. marts 2000, § 1, stk. 3, og § 2, stk. 3. Der kan ikke  

efterfølgende ske opsplitning af udbetalte godtgørelsesbeløb i en  

 skattefri del og et supplerende skattepligtigt løntillæg/vederlag.
 Om lønmodtagerens/bestyrelsesmedlemmets muligheder for fradrag for  

 rejseudgifter, hvis der udbetales godtgørelse med beløb, der er  

 mindre end godtgørelse beregnet efter standardsatserne, eller hvis der  

 slet ikke udbetales nogen godtgørelse, se SKATs meddelelse i  

 SKM2005.498.SKAT ,  

 pkt. 3., og LV  

 A.F.1.1 .  

 Om befordringsfradrag, se bekendtgørelse nr. 1290 af 13.  

 december 2005, § 11 , og LV  

 A.F.3 .
 Hvis der udbetales godtgørelse med faste beløb f.eks. faste månedlige  

 eller årlige beløb, er hele beløbet skattepligtigt,  

 jf. bekendtgørelse nr. 1290 af 13. december 2005 § 4, og  

 bekendtgørelse om rejse- og befordringsgodtgørelse nr. 173 af 13. marts  

 2000, § 2. Ved udbetaling af befordringsgodtgørelse med faste beløb, der  

 således udbetales uafhængigt af det faktiske antal kørte kilometer, eller  

 godtgørelsesbeløb, der skal dække inden for særlige afstandszoner, skal  

 der derfor indeholdes A-skat, AM-bidrag og SP-bidrag af hele beløbet, jf.  

 KSL § 43, stk. 1, AMFL § 8, stk. 1, litra a, og ATP-lovens § 17 f, stk.  

 1.
Dækker arbejdsgiveren/hvervgiveren en lønmodtagers eller f. eks. et  

 bestyrelsesmedlems rejse- og befordringsudgifter mod dokumentation i form  

 af originale (eksterne) bilag, der herefter indgår i  

 arbejdsgiverens/hvervgiverens regnskabsmateriale, eller afholder  

 arbejdsgiveren/hvervgiveren udgifterne direkte, er beløbet ikke  

 skattepligtig indkomst for modtageren.
Udgifterne er da afholdt som udlæg  

 efter regning.
Der skal derfor ikke indeholdes A-skat i disse  

 godtgørelsesbeløb, da der kun skal indeholdes A-skat i skattepligtig  

 indkomst, jf.
KSL § 41, stk. 1, 2. pkt., og beløbene vil således ikke være  

 omfattet af KSL § 43, stk. 1. Der skal heller ikke betales AM-bidrag og  

 SP-bidrag heraf, jf.
AMFL § 8, stk. 1, litra a, og ATP-lovens § 17 f, stk.  

 1, modsætningsvis.
 Arbejdsgiveren/hvervgiveren kan ikke dække udgifter som udlæg efter  

 regning mod en tilsvarende reduktion af  

 lønmodtagerens/bestyrelsesmedlemmets løn.
 Godtgørelse for lønmodtageres/bestyrelsesmedlemmers kørsel i eget  

 befordringsmiddel i arbejdsgiverens/hvervgiverens tjeneste kan ikke ydes  

 som udlæg efter regning.
 Om udlæg efter regning se nærmere i LV  

 A.B.1.7. 4.
 Der kan ikke udbetales skattefri rejsegodtgørelse eller foretages  

 fradrag for rejseudgifter, når udgifterne er dækket helt eller delvist af  

 arbejdsgiveren/hvervgiveren efter regning eller afholdt direkte af denne.  

 Se SKATs meddelelse i  

 SKM2005.498.SKAT ,  

 pkt. 1.3.3., 1.3.4. og 3.1.1.1.
 Ifølge LL § 9 A, stk. 4, kan arbejdsgiveren/hvervgiveren dog, hvis  

 denne afholder lønmodtagerens/bestyrelsesmedlemmets udgifter ved rejse  

 efter regning, supplerende udbetale et skattefrit beløb til dækning af  

 udgifter til småfornødenheder på indtil 25 pct. af satsen for skattefri  

 kostgodtgørelse, beregnet for den samlede rejse - den såkaldte 25  

 pct.-godtgørelse, jf. afsnit  

 B.1.7.1.3 .
 Om skattepligtig udgiftsdækning, se afsnit  

 B.1.5.4 .
B.1.7.1.2 Befordringsgodtgørelse Der kan udbetales skattefri godtgørelse for kørsel i eget  

 befordringsmiddel til lønmodtagere, lønnede som ulønnede medlemmer af  

 bestyrelser, udvalg, kommissioner, råd og lignende, samt til  

 personer, der virker som medhjælp for bestyrelser m.v., når  

 kørslen foretages i arbejdsgiverens/hvervgiverens tjeneste.
Ved  

 vurderingen af om der er tale om eget befordringsmiddel, skal der lægges  

 vægt på det reelle ejerforhold, jf. nærmere om befordringsgodtgørelse i LV  

 A.B.1.7.2.2.
 Det er kun erhvervsmæssig befordring omfattet af LL § 9 B, der  

 berettiger til udbetaling af skattefri befordringsgodtgørelse, dvs.:
 Den skattefri befordringsgodtgørelse kan i 2006 ikke overstige følgende  

 beløb:
 For benyttelse af egen motorcykel er satsen som for egen bil.
 For benyttelse af egen cykel, knallert eller EU-knallert er satsen 0,40  

 kr. pr. km., jf. bekendtgørelse nr. 1290 af 13. december 2005, §  

 3.
 20.000 km-grænsen for godtgørelse ved benyttelse af egen bil gælder kun  

 for den enkelte arbejdsgiver, jf. førnævnte bekendtgørelse § 9.
Som hovedregel er kun kørsel til en persons indtægtsgivende arbejdssted  

 omfattet af reglerne.
Alle former for arbejdspladser, der ikke  

 samtidigt er den pågældendes bopæl, kan anses for et indtægtsgivende  

 arbejdssted, både almindelige faste arbejdspladser og kundebesøg,  

 konferencer eller steder for afhentning af post eller materialer.
Kørsel i  

 forbindelse med hvervet som lønnet eller ulønnet medlem  

 af eller medhjælper for bestyrelser og lign. er også  

 omfattet af reglerne.
Hvis den ansatte eller f. eks. bestyrelsesmedlemmet af  

 arbejdsmæssige grunde overnatter uden for bopælen, f.eks. på et hotel,  

 anses befordring til hotellet som en del af befordringen til  

 arbejdspladsen.
Får hotellet karakter af et midlertidigt opholdssted på  

 grund af flere overnatninger, omfattes kørsel mellem hotellet og  

 arbejdspladsen af 60-dagesreglen i LL § 9 B, jf. nedenfor.
I relation til befordring mellem sædvanlig bopæl og arbejdsplads anses  

 et område som én arbejdsplads.
Det gælder f.eks. skove og  

 lufthavnsområder.
 Om befordringsgodtgørelse i forbindelse med fri undervisning og  

 uddannelse, se afsnit  

 B.1.6.18  

 og LV  

 A.B.1.9.20 .
 Som arbejdsplads betragtes også steder, hvor den pågældende modtager  

 efteruddannelse som et led i arbejdet.
Er der derimod tale om f. eks. en ansat, som er i færd med at gennemgå  

 en grunduddannelse, der består af såvel en praktikdel som en teoretisk  

 del, og ansættelse hos arbejdsgiveren i første omgang er sket med henblik  

 på en gennemførelse af den praktiske del af uddannelsen, kan  

 arbejdsgiveren ikke udbetale skattefri kørselsgodtgørelse efter de  

 almindelige regler, når den ansatte kører til undervisning på skole eller  

 lignende.
Dette er eksempelvis tilfældet med kontorelever,  

 erhvervsgrunduddannelseselever, sygehjælperelever m.fl.
 Om der er tale om et efteruddannelseskursus, eller der er tale om  

 videreuddannelse, er således bestemmende for, om en befordringsgodtgørelse  

 kan anses for skattefri for den ansatte eller f. eks. for  

 bestyrelsesmedlemmet.
Kurser, der har til formål at vedligeholde den pågældendes faglige  

 viden (àjourføringskurser), vil have karakter af efteruddannelse.
Korte  

 eller kortere kurser, der skal sætte f. eks. en ansat i stand til at  

 bestride en anden arbejdsfunktion som at betjene en ny maskine, anvende  

 nye teknikker (f.eks. edb), eller indgå i en ændret  

 arbejdsproces, der kræver større teknisk indsigt, vil som oftest også  

 kunne anses som efteruddannelse.
 Der er tale om videreuddannelse, hvis uddannelsesaktiviteterne bevirker  

 et egentligt kompetenceløft for den pågældende, således at denne herefter  

 sættes i stand til at bestride en stilling/hverv med et nyt eller større  

 indhold, eller når en ansat ligefrem får et overenskomstmæssigt krav på en  

 bedre stilling på arbejdspladsen.
 Afgrænsningen mellem efteruddannelse og videreuddannelse må således ske  

 ved, at man sammenholder det enkelte kursustilbud med den ansattes eller  

 f. eks. bestyrelsesmedlemmets arbejdsfunktion og uddannelse.
Befordring mellem arbejdspladser anses altid for erhvervsmæssig, jf.
LL  

 § 9 B, stk. 1, litra b, under forudsætning af, at arbejdet udføres  

 for samme arbejdsgiver/hvervgiver.
Se dog eksempel 2 i LV  

 A.F.3.2 .
 Kører f. eks. en lønmodtager fra sin arbejdsgivers virksomhed i dennes  

 interesse ud til andre arbejdspladser, f.eks. andre virksomheder, og  

 tilbage til virksomheden, er den samlede kørsel således  

 erhvervsmæssig.
 Se nærmere om erhvervsmæssig befordring i LV  

 A.F.3.2 .
Også befordring inden for samme arbejdsplads, f.eks. en lufthavn eller  

 et skovområde, anses for erhvervsmæssig, jf.
LL § 9 B, stk.  

 1, litra c.
Befordring mellem sædvanlig bopæl og arbejdsplads i indtil 60  

 arbejdsdage er erhvervsmæssig, jf.
LL § 9 B, stk.  

 1, litra a.
Hvis der køres mere end 60 arbejdsdage mellem bopælen og en  

 arbejdsplads, bliver kørslen privat fra arbejdsdag nr. 61. Fra den 61.  

 arbejdsdag bliver der tale om en "fast" arbejdsplads.
Alle arbejdsdage  

 skal tælles med uanset deres længde.
De 60 arbejdsdage i LL § 9 B, stk. 1, litra a, behøver ikke  

 at være på hinanden følgende dage.
Ved kørsel fra bopælen til en  

 arbejdsplads enkelte dage over en periode skal antallet af arbejdsdage  

 lægges sammen.
Sammentællingen skal kun afbrydes, hvis der arbejdes mindst  

 60 på hinanden følgende arbejdsdage på andre arbejdspladser, inden  

 lønmodtageren eller f. eks. bestyrelsesmedlemmet igen kører mellem bopælen  

 og den første arbejdsplads.
Der kan udbetales skattefri befordringsgodtgørelse, hvis 60-dagesreglen  

 ikke overskrides, når der regnes 24 måneder tilbage.
Det er således kun  

 nødvendigt at gå 2 år tilbage i tiden for at se, om betingelserne er  

 opfyldt.
60-dagesreglen medfører også, at selvom en arbejdsplads én gang er  

 blevet fast, kan den senere blive midlertidig igen.
Hertil kræves, at der  

 ikke er kørt mellem bopælen og den pågældende arbejdsplads i 60  

 sammenhængende arbejdsdage.
 Se nærmere om reglerne i LL § 9 B for erhvervsmæssig kørsel i LV  

 A.F.3.2 .
 Befordringsgodtgørelse kan ydes efter Skatterådets  satser, jf.  

 ovenfor.
 Forudsætningen for at modtage skattefri befordringsgodtgørelse er, at  

 modtageren af godtgørelsen har afholdt udgifter til den erhvervsmæssige  

 kørsel.
Der kan derfor ikke modtages skattefri godtgørelse, når befordringen  

 allerede på anden måde betales af arbejdsgiveren/hvervgiveren, f.eks. i  

 form af fri bil til rådighed eller fri rejse på den pågældende strækning.  

 Tilsvarende gælder, at f. eks. en lønmodtager, som anvender firmabil, der  

 betales af en arbejdsgiver, som hovedregel ikke kan modtage skattefri  

 godtgørelse i forbindelse med kørsel for en anden arbejdsgiver.
Se  

 dog om en undtagelse herfra i bekendtgørelse nr. 1290 af 13.  

 december 2005.
 En lønmodtager eller et bestyrelsesmedlem og lign. kan heller ikke  

 modtage skattefri godtgørelse for den samme kørsel fra to  

 arbejdsgivere/hvervgivere.
 Se nærmere om skattefri befordringsgodtgørelse i LV  

 A.B.1.7.2.
B.1.7.1.3 Rejsegodtgørelse Rejsegodtgørelse, der udbetales efter reglerne i LL § 9 A, kan  

 udbetales skattefrit, jf.
LL § 9, stk. 5. Der skal endvidere ikke betales  

 AM-bidrag og SP-bidrag, da der ikke er tale om vederlag for beskæftigelse.  

 De nærmere regler og satserne for 2006 fremgår tillige af SKATs meddelelse  

 i  

 SKM2005.498.SKAT .
Det er forudsat, at godtgørelsen udbetales på grundlag af det faktiske  

 antal rejsedage.
Der kan alene udbetales rejsegodtgørelse (kost-, 25  

 pct.- og /eller logigodtgørelse) for rejse med overnatning.
Beløb, der udbetales som skattefri rejsegodtgørelse, skal ikke dække  

 lønmodtagerens/bestyrelsesmedlemmets udgifter til befordring.
Sådanne  

 udgifter forudsættes dækket direkte af arbejdsgiveren/hvervgiveren som  

 udlæg efter regning (f.eks. udgifter til taxa, tog eller fly) eller ved  

 udbetaling af godtgørelse for benyttelse af egen bil/motorcykel, cykel,  

 knallert eller EU-knallert til erhvervsmæssig kørsel, jf. ovenfor i afsnit  

 B.1.7.1.2 .
 Om fradragsmuligheder, hvor der er udbetalt godtgørelse beregnet med et  

 lavere beløb end standardsatserne, eller der slet ikke er udbetalt nogen  

 godtgørelse, se LL § 9 A, stk. 7, samt LV  

 A.F.1.1  

 og  

 A.F.1.1.1.1 .
Det påhviler arbejdsgiveren/hvervgiveren at sikre, at der ikke  

 udbetales skattefri godtgørelse til personer, som ikke opfylder  

 betingelserne, jf. afsnit  

 H.3  

 samt bekendtgørelse om rejse- og befordringsgodtgørelse, nr. 173 af 13.  

 marts 2000. Hvis arbejdsgiveren/hvervgiveren udbetaler godtgørelse uden at  

 foretage den i førnævnte bekendtgørelse fastsatte kontrol, bliver  

 godtgørelsen skattepligtig som personlig indkomst for den pågældende  

 modtager.
Der skal derfor indeholdes A-skat, AM-bidrag og SP-bidrag af  

 beløbet, jf.
KSL § 43, stk. 1, AMFL § 8, stk. 1, litra a, og ATP-lovens §  

 17 f, stk. 1. Lønmodtageren/bestyrelsesmedlemmet har i  

 stedet mulighed for at foretage et ligningsmæssigt fradrag i den  

 skattepligtige indkomst efter reglerne i LL § 9 A, stk. 7 og  

 9.
 Det er i LL § 9 A defineret, hvornår der skattemæssigt er tale om en  

 rejse, og denne definition er desuden refereret i SKATs meddelelse i  

 SKM2005.498.SKAT ,  

 pkt. 1.1.
 Der kan således kun udbetales skattefri rejsegodtgørelse til en  

 lønmodtager, når denne påføres merudgifter, fordi:
Rejsedefinitionen forudsætter således, at det er nødvendigt at  

 overnatte uden for den sædvanlige bopæl.
Det indebærer, at der ikke kan  

 udbetales skattefri godtgørelse for rejser uden overnatning, de såkaldte  

 "éndagsrejser", men eventuelle udgifter til kost og småfornødenheder på  

 sådanne rejser rejser kan dog dækkes som udlæg efter regning.
Om lønmodtagerens mulighed for at overnatte på sin sædvanlige bopæl se  

 SKM2005.318.HR , Hvor  

 Højesteret stadfæster landsrettens dom i   

 SKM2004.335.VLR .  

 Landsretten fandt, at betingelsen for skattefri rejsegodtgørelse ikke var  

 opfyldt, idet der ikke var grundlag for at fastslå, at lønmodtageren på  

 grund af afstanden mellem bopæl og midlertidigt arbejdssted var uden  

 mulighed for at overnatte på bopælen (afstand mellem bopæl og  

 arbejdssteder: ca. 60 km. og normal transporttid: 45-60 minutter hver  

 vej). Landsretten fandt at det ikke var afgørende, at han af private  

 grunde havde valgt at overnatte i en campingvogn ved arbejdsstederne.
Se  

 om tilsvarende afgørelser i  

 SKM2004.390.LSR  

 og  

 SKM2004.419.LSR .  

 I begge disse sager var afstanden mellem bopæl og arbejdssted ca. 90 km.  

 Se endvidere  

 SKM2004.503.LSR .  

 Klageren var bosiddende i Korsør og arbejdede på Metroprojektet i  

 København.
Efter det oplyste overnattede han i campingvogn ved Nordhavn  

 Station.
Klageren blev ikke anset for berettiget til fradrag for  

 rejseudgifter, jf. ligningslovens § 9 A, henset til afstanden mellem  

 bopælen i Korsør og arbejdsstedet og manglende dokumentation for den  

 enkelte arbejdsdags længde.
Se endelig  

 SKM2005.492.ØLR ,  

 hvor Landsskatteretten fandt, at metroarbejdere var berettigede til  

 fradrag i medfør af LL § 9 A efter en helhedsvurdering under inddragelse  

 af afstand, transporttid og længden af arbejdstiden.
Rådighed over egen  

 bil var uden betydning for bedømmelsen.
 Når der er tale om en tjenesterejse, kan den ansattes samlede  

 arbejdsvilkår på det midlertidige tjenestested tillige bevirke, at det  

 ikke er muligt at overnatte på bopælen, se nærmere herom LV A.B.1.7.1.
 Om fastlæggelse af afrejsetidspunkt fra bopæl se  

 SKM2005.297.LSR .  

 Landskatteretten fandt, at fradrag for rejseudgifter for en skatteyder med  

 bopæl i Korsør i forbindelse med arbejde i Esbjerg skulle beregnes fra  

 afrejsetidspunktet søndag aften, idet det blev anset for naturligt, at  

 skatteyderen afrejste fra bopælen søndag aften inden påbegyndelse af  

 arbejdet mandag morgen.
 Det er endvidere en betingelse for udbetaling af skattefri  

 rejsegodtgørelse, at rejsen varer mindst 24 timer.
Om forståelsen af begrebet "midlertidigt arbejdssted" vedrørende  

 fiskeres fradrag efter LL § 9 A se  

 SKM2003.294.TSS .  

 Se endvidere om begrebet i forbindelse med ansættelse på prøve, der  

 efterfølges af fast ansættelse,  

 SKM2003.453.LSR .  

 En sygeplejerske, der var bosiddende på en ø, havde fået arbejde på et  

 hospital på fastlandet, således at der var 3 måneders prøvetid og herefter  

 var arbejdet fast.
Da arbejdet- bortset fra de 3 måneders  

 prøvetid- var fast, kunne der alene ske fradrag for  

 rejseudgifter for 3-måneders-perioden.
 Som nævnt ovenfor i afsnit  

 B.1.7.1.1  

 gælder reglerne om skattefri rejsegodtgørelse også for såvel lønnede som  

 ulønnede medlemmer af eller medhjælpere for bestyrelser, udvalg,  

 kommissioner, råd og lign.
Der er en tidsgrænse for, hvor længe en arbejdsplads kan anses for  

 midlertidig m.h.t. udbetaling af skattefri godtgørelse med  

 standardsatserne for kostudgifter, jf.
LL § 9 A, stk. 5.
 Man kan kun få skattefri kostgodtgørelse med standardsatserne i de  

 første 12 måneder af en rejse.
Tidsbegrænsningen på 12 måneder gælder dog ikke, når  

 arbejdsstedet flyttes over en strækning på mindst 8 km i takt med  

 arbejdets udførelse eller færdiggørelse.
En ny 12 måneders periode  

 påbegyndes, når der foretages et arbejdsstedsskifte.
 Et arbejdsstedsskifte anses for foretaget:
 Der påbegyndes en ny 12 måneders-periode ved tilbagevenden til et  

 tidligere, midlertidigt arbejdssted.
Hvis tilbagevenden til det tidligere, midlertidige arbejdssted ikke var  

 upåregnelig for lønmodtageren, er det dog en betingelse for påbegyndelse  

 af en ny 12 måneders-periode, at der er forløbet mindst 20  

 arbejdsdage, siden lønmodtageren sidst arbejdede på det tidligere  

 arbejdssted.
Se LL § 9 A, stk. 5 og 6, SKATs meddelelse i  

 SKM2005.498.SKAT ,  

 pkt. 1.2.1.2.1., og LV  

 A.B.1.7.1.1.
Tidsbegrænsningen på 12 måneder, der gælder for udbetaling af skattefri  

 kostgodtgørelse med standardsatserne, gælder ikke for udbetaling af  

 skattefri logigodtgørelse.
Logigodtgørelse kan derfor udbetales med  

 standardsatserne, så længe en arbejdsplads er midlertidig, jf.  

 rejsebegrebet ovenfor.
 Hvornår og hvor længe en arbejdsplads kan anses for midlertidig, må  

 afgøres konkret ud fra en vurdering af lønmodtagerens eller f. eks.  

 bestyrelsesmedlemmets ansættelses- og/eller arbejdsforhold.
B.1.7.1.3.1 Standardsatser for skattefri  

 rejsegodtgørelse Til lønmodtagere - undtagen turistchauffører - og til  

 bestyrelsemedlemmer og lign. kan der i 2006 til dækning af udokumenterede  

 rejseudgifter udbetales skattefri godtgørelse med følgende beløb:
 Ved rejse med overnatning i Danmark og i udlandet:
 Til kost og småfornødenheder:417 kr. pr. døgn. og 1/24 heraf pr.  

 påbegyndt time for tilsluttende rejsedag.
 Til logi:179 kr. pr. døgn.
 Til turistchauffører kan der i 2006 ved rejse med overnatning i Danmark  

 og i udlandet til dækning af udokumenterede udgifter til kost og  

 småfornødenheder udbetales skattefri godtgørelse med følgende beløb :
 Ved rejse i Danmark: 75 kr. pr. døgn og 1/24 heraf pr. påbegyndt  

 time for tilsluttende rejsedag.
 Ved rejse i udlandet: 150 kr. pr. døgn og 1/24 heraf pr.  

 påbegyndt time for tilsluttende rejsedag.
 Satserne er ikke undergivet årlig regulering.
Der kan ikke udbetales skattefri logigodtgørelse til turistchauffører,  

 jf.
LL § 9 A, stk. 2, pkt. 4.
 Hvis en lønmodtager eller f. eks. et bestyrelsesmedlem på rejse med  

 overnatning i Danmark eller i udlandet modtager hel eller delvis fri kost,  

 skal der ske reduktion i kostgodtgørelsen med 15 pct., 30 pct. og 30 pct.  

 for henholdsvis fri morgenmad, fri frokost og fri middag.
De særlige kostsatser for turistchauffører skal ikke nedsættes med  

 værdien af fri kost på rejsen, jf.
LL § 9 A, stk. 3, 2. pkt.
Uanset reduktionen for fri kost kan arbejdsgiveren/hvervgiveren dog  

 altid til dækning af udgifter til småfornødenheder udbetale et beløb på  

 indtil 25 pct. af kostsatsen.
De 25 pct. beregnes for den samlede rejse,  

 dvs. også for evt. påbegyndte timer på en tilsluttende rejsedag.
 Hvis lønmodtageren/bestyrelsemedlemmet modtager fri kost  

 på rejsen, skal kostgodtgørelsen reduceres på ovennævnte måde, selvom  

 arbejdsgiveren/hvervgiveren ikke selv har afholdt udgifterne, herunder  

 kompenseret den, der har afholdt udgifterne.
 Der kan ikke udbetales skattefri godtgørelse til dækning af  

 kostudgifterne på en rejse, hvis arbejdsgiveren/hvervgiveren helt eller  

 delvist har dækket udgifterne hertil som udlæg efter regning.  

 Arbejdsgiveren/hvervgiveren kan dog i denne situation udbetale et  

 skattefrit beløb til dækning af udgifter til småfornødenheder - den  

 såkaldte 25 pct.-godtgørelse, se nedenfor.
Skattefri logigodtgørelse kan ikke udbetales til dækning af et  

 rejsedøgns logiudgift, hvis arbejdsgiveren/hvervgiveren helt eller delvist  

 har dækket denne udgift som udlæg efter regning eller har stillet frit  

 logi til rådighed i det pågældende døgn, jf.
SKATs meddelelse i  

 SKM2005.498.SKAT ,  

 pkt. 1.3.3. og 1.3.4, samt LV  

 A.B.1.7.1.2 .
 Se om morgenmadsreglen i LV  

 A.B.1.7.1.1.  

 og  

 SKM2005.498.SKAT ,  

 pkt. 1.3.3.1.
 Der kan ikke udbetales nogen form for skattefri rejsegodtgørelse til  

 følgende personer, jf. undtagelsesbestemmelsen i LL § 9 A, stk. 10:
 Der kan ikke udbetales skattefri logigodtgørelse til følgende personer,  

 jf. undtagelsesbestemmelsen i LL § 9 A, stk. 2, 4. pkt. :
 De nævnte personer, som er omfattet af LL § 9 A, stk. 2, 4. pkt., kan  

 dog godt få udbetalt skattefri kostgodtgørelse, hvis de ikke samtidig er  

 omfattet af LL § 9 A, stk. 10, jf. ovenfor.
 Efter LL § 9 A, stk. 4, kan en arbejdsgiver, som afholder en  

 lønmodtagers udgifter til kost mv. på rejsen som udlæg efter regning,  

 supplerende udbetale lønmodtageren et skattefrit beløb på indtil 25 pct.  

 af satsen for kostgodtgørelse beregnet for den samlede rejse.  

 Turistchauffører kan  dog ikke få udbetalt 25 pct.-godtgørelse, jf.  

 LL § 9 A, stk. 4.
 25 pct.-godtgørelsen kan endvidere udbetales til såvel lønnede som  

 ulønnede medlemmer af eller medhjælpere for bestyrelser, udvalg,  

 kommissioner, råd og lignende.
 Godtgørelsen kan udbetales ved rejse i Danmark og ved rejse i  

 udlandet.
 25 pct.-godtgørelsen kan ikke udbetales skattefri, hvis den modregnes i  

 en forud aftalt bruttoløn.
Arbejdsgiveren/hvervgiveren kan vælge at udbetale 25 pct.-godtgørelse  

 uden yderligere refusion af de udgifter, som godtgørelsen tilsigter at  

 dække, eller arbejdsgiveren/hvervgiveren kan i stedet vælge at dække  

 alle lønmodtagerens eller f. eks. bestyrelsesmedlemmets udgifter som udlæg  

 efter regning i det omfang, det er muligt, og herudover udbetale en  

 skattefri godtgørelse på op til 25 pct. af kostsatsen.
Hvis kun en del af  

 lønmodtagerens eller f. eks. bestyrelsesmedlemmets regninger refunderes,  

 kan der ligeledes udbetales en skattefri godtgørelse på 25 pct. af  

 kostsatsen.
 Om fradragsmuligheder, hvis der er udbetalt godtgørelse beregnet med et  

 lavere beløb end 25 pct. af standardsatserne, eller der slet ikke er  

 udbetalt nogen godtgørelse, se SKATs meddelelse i  

 SKM2005.498.SKAT ,  

 pkt. 3.1.2.
Udbetaler arbejdsgiveren/hvervgiveren godtgørelse med beløb, der  

 overstiger 25 pct. af kostsatsen, skal de almindelige regler for  

 udbetaling af godtgørelse med beløb, der er større end satserne, følges,  

 se afsnit  

 B.1.7.1.1 .  

 Som ovenfor nævnt, er personer, som er omfattet af  

 undtagelsesbestemmelsen i LL § 9 A, stk. 10, helt afskåret fra at få nogen  

 form for skattefri rejsegodtgørelse og dermed også fra at få 25  

 pct.-godtgørelse.
Om 25 pct.-godtgørelse, se  

 SKM2005.498.SKAT ,  

 pkt. 2.1.4.
B.1.7.2 Udlæg for arbejdsgiveren Beløb, der udbetales til lønmodtageren eller til f. eks.  

 bestyrelsesmedlemmet for udlæg, som denne har afholdt for  

 arbejdsgiveren/hvervgiveren, er ikke skattepligtig indkomst for  

 lønmodtageren eller bestyrelsesmedlemmet.
Dette gælder også i de tilfælde,  

 hvor lønmodtageren eller bestyrelsesmedlemmet har en selvstændig  

 indkomstmæssig interesse i repræsentationsudgifternes afholdelse.
Beløbet er således ikke omfattet af KSL § 43, stk. 1, og der skal  

 derfor ikke indeholdes A-skat heraf.
Der skal heller ikke indeholdes  

 AM-bidrag eller SP-bidrag af beløbet , jf.
AMFL § 8, stk. 1, litra a, og  

 ATP-lovens § 17 f, stk. 1, modsætningsvis.
 Hvis en lønmodtager eller f. eks. et bestyrelsesmedlem har afholdt  

 repræsentationsudgifter for arbejdsgiveren/hvervgiveren, som denne dækker  

 efter regning (udlæg), skal udgifterne henføres til  

 arbejdsgiverens/hvervgiverens repræsentationsudgifter, således at  

 arbejdsgiveren/hvervgiveren har begrænset fradragsret for udgifterne.
 "Udlæg efter regning" foreligger, hvor de af lønmodtageren eller  

 f. eks. bestyrelsemedlemmet afholdte udgifter(udlæg)refunderes af  

 arbejdsgiveren/hvervgiveren mod dokumentation i form af eksterne  

 udgiftsbilag (regninger).
 Om udlæg efter regning i relation til skattefrie rejse- og  

 befordringsgodtgørelser, se nærmere i afsnit  

 B.1.7.1.1  

 og i LV  

 A.B.1.7.4.
B.1.7.3 Repræsentationstillæg og  

 -tilskud Alle repræsentationstillæg og -tilskud er skattepligtige som personlig  

 indkomst for modtageren.
Beløbene betragtes som løntillæg, og der skal  

 derfor indeholdes A-skat, AM-bidrag og SP-bidrag heraf, jf.
KSL § 43, stk.  

 1, AMFL § 8, stk. 1, litra a, og ATP-lovens § 17 f, stk. 1.
 Repræsentationstilskud skal afgrænses over for beløb, der blot modtages  

 til dækning for udlæg for arbejdsgiveren/hvervgiveren, jf. afsnit  

 B.1.7.2 .
 Om fradrag for repræsentationsudgifter, se LV  

 A.F.1.14 .
B.1.8 Vederlag til specielle grupper af  

 lønmodtagere For specielle grupper af lønmodtagere gælder der særlige skatteregler,  

 som er beskrevet i LV  

 A.B.2 .
 De omhandlede persongrupper er som udgangspunkt omfattet af  

 kildeskattelovens og arbejdsmarkedsfondslovens opkrævningsregler på  

 samme måde som øvrige lønmodtagere.
 Der redegøres i det følgende derfor kun for visse indkomstforhold.
B.1.8.1 Godtgørelse til ulønnede medhjælpere  

 m.v., ulønnede bestyrelsesmedlemmer i foreninger og ulønnet personel i  

 Hjemmeværnet Efter LL § 7 M, stk. 1, kan der udbetales skattefri godtgørelser til  

 ulønnede bestyrelsesmedlemmer eller til frivillige, ulønnede medhjælpere,  

 der yder bistand som led i foreningens skattefri virksomhed.  

 Skattefriheden er betinget af, at godtgørelsen udbetales til dækning af  

 udgifter, som modtageren afholder på foreningens vegne, samt af, at  

 godtgørelsen ikke overstiger satser, der er fastsat af Skatterådet ,  

 jf. bekendtgørelse nr. 1293 af 13. december 2005. Der kan  

 udbetales skattefri godtgørelse for udgifter til befordring, rejse,  

 telefon,internetforbrug og administration samt for udgifter til køb, vask  

 og vedligeholdelse af særlig beklædning.
De foreninger, der kan udbetale skattefri omkostningsgodtgørelse, er  

 foreninger, der udøver skattefri virksomhed.
Der er således tale om en  

 bred kreds af foreninger spændende fra idrætsforeninger,  

 spejderorganisationer og foreninger med et almenvelgørende eller  

 almennyttigt formål, herunder humanitære organisationer og religiøse  

 samfund, til f.eks. arbejdspladsklubber.
Fagforeninger falder uden for  

 kredsen af foreninger, der er omfattet af LL § 7 M, jf.  

 SKM2001.446.LR .  

 Se endvidere skatteministerens besvarelse i TfS 1999, 801 om ulønnet  

 arbejde, der udføres for en politisk forening eller for et politisk  

 parti.
 Der skal ikke svares AM-bidrag af godtgørelser omfattet af LL § 7  

 M.
Hvis der udbetales godtgørelser, der overstiger de af Skatterådet   

 fastsatte satser, bliver alle godtgørelser, der er udbetalt til den  

 pågældende, skattepligtige.
Samlede årlige vederlag under 1.500 kr. er dog  

 ikke A-indkomst, men B-indkomst, jf.
KSLbek. § 16, nr. 5.
Af skattepligtige vederlag for personligt arbejde skal der svares  

 AM-bidrag og SP-bidrag af hele beløbet.
Der skal dog ikke indeholdes  

 AM-bidrag og SP-bidrag af samlede årlige vederlag under 1.500 kr., jf.  

 AMFLbek. § 8, stk. 1, nr. 3 og ATP-lovens § 17 f, stk. 1. Bidraget opgøres  

 af told-og skatteforvaltningen  på grundlag af selvangivelsen og  

 opkræves sammen med årsopgørelsen.
Godtgørelser, der udbetales af Hjemmeværnet til frivilligt ulønnet  

 personel, der deltager i Hjemmeværnets virksomhed, er skattefri for  

 modtageren, når godtgørelsen ikke overstiger satser, der fastsættes af  

 Skatterådet , jf.
LL § 7 M, stk. 2, jf.bekendtgørelse nr. 1293  

 af 13. december 2005.
 Reglerne for udbetaling af skattefri godtgørelser efter LL § 7 M er  

 nærmere beskrevet i LV  

 A.B.2.7 .
B.1.8.2 Civile værnepligtige Udbetaling af dagløn til civile værnepligtige beskattes som B-indkomst  

 og der skal ikke indeholdes A-skat, jf.
KSL § 45, stk. 1, og KSLbek. § 16,  

 nr. 1. Der skal heller ikke indeholdes AM-bidrag og SP-bidrag, jf.
AMFL §  

 11, stk. 3, og AMFLbek. § 8, stk. 1, nr. 1, og ATP-lovens § 17 f, stk. 1.  

 Bidragene opgøres af SKAT på grundlag af selvangivelsen og opkræves  

 sammen med årsopgørelsen.
 Naturalydelser og kostpenge, der ydes til civile værnepligtige, er  

 skattefri i henhold til LL § 7, nr.  

 16.
B.1.8.3 Civilløn under  

 militærtjeneste Funktionærer, der under aftjening af værnepligt modtager halv løn -  

 hvoraf dog halvdelen tilbageholdes af arbejdsgiveren og kun kommer til  

 udbetaling, hvis lønmodtageren efter aftjening af værnepligten har et års  

 uafbrudt tjeneste i virksomheden - har først efter et års tjeneste  

 erhvervet endelig ret til den tilbageholdte løn.
Der skal derfor først på  

 dette tidspunkt indeholdes A-skat, AM-bidrag og SP-bidrag, jf.
KSL § 46,  

 stk. 2, AMFL § 11, stk. 1, og ATP-lovens § 17 f, stk. 1.
Ligningsrådet (nu Skatterådet) har dog godkendt, at funktionærer  

 kan anvende en fordelingsordning, sådan at lønmodtageren, udover den i  

 indkomståret udbetalte gage, kan medregne det i indkomståret godskrevne  

 (tilbageholdte) beløb.
Det er en forudsætning, at der indeholdes A-skat,  

 AM-bidrag og SP-bidrag i både den udbetalte og den godskrevne  

 (tilbageholdte) del af denne særlige civilløn under militærtjeneste.
Om  

 øvrige betingelser, se LV  

 A.B.1.5 .
B.1.8.4 Drikkepenge og  

 betjeningsafgift Der skal indeholdes A-skat, AM-bidrag og SP-bidrag af drikkepenge og  

 betjeningsafgift, der udbetales som en del af aflønningen, jf.
KSL § 43,  

 stk. 1, AMFL § 8, stk. 1, litra a og ATP-lovens § 17 f, stk. 1. Se også LV  

 A.B.1.6 .
B.1.8.5 Valgstyrere og tilforordnede  

 vælgere Udbetaling af diæter til valgstyrere og tilforordnede vælgere beskattes  

 som B-indkomst og der skal ikke indeholdes A-skat, jf.
KSL § 45, stk. 1,  

 og KSLbek. § 16, nr. 4. Der skal heller ikke indeholdes AM-bidrag og  

 SP-bidrag, jf.
AMFL § 11, stk. 3, og AMFLbek. § 8, stk. 1, nr. 4, og  

 ATP-lovens 17 f, stk. 1. Bidragene opgøres af told-og  

 skatteforvaltningen på grundlag af selvangivelsen og opkræves sammen  

 med årsopgørelsen.
 B.1.9 Medarbejderaktier m.v.
 Hvis en virksomhed drives i selskabsform, f.eks. som aktieselskab, er  

 det ikke ualmindeligt, at virksomheden som led i en  

 overskudsdelingsordning tilbyder sine ansatte at erhverve aktier i  

 selskabet.
Hvis medarbejderne erhverver aktierne til favørkurs, en pris, der  

 ligger under handelsværdien, skal medarbejderne til deres personlige  

 indkomst medregne rabatten, det vil sige forskellen mellem handelsværdien  

 og den faktiske købspris.
Beløbet er B-indkomst.
Der skal beregnes  

 AM-bidrag og SP-bidrag af de tildelte aktier, jf.
AMFL § 8, stk. 1, litra  

 b, og ATP-loven § 17 f, stk. 1.
 Hvis et allerede optjent beløb (løn, provision, bonus eller lignende)  

 konverteres til f.eks. aktier, vil der ligeledes skulle indeholdes både  

 A-skat, AM-bidrag og SP-bidrag, jf. afsnit  

 B.1.6.21 .
 Hvis betingelserne for at udstede en medarbejderordning efter LL § 7 A,  

 stk. 1 er opfyldt, skal værdien af denne ret ikke medregnes ved  

 opgørelsen af den skattepligtige indkomst.
 Det er en betingelse for skattefritagelse, at oplysninger herom  

 forsynet med en attestation fra virksomhedens revisor om rigtigheden af de  

 afgivne oplysninger indsendes til told- og skatteforvaltningen, senest den  

 20. januar i året efter udlodningen m.v. efter stk. 1, eller hvis denne  

 dag er en lørdag eller søndag, senest den følgende mandag.
 For en gennemgang af de enkelte betingelser i LL § 7 A henvises der til  

 LV Almindelig Del, afsnit   

 A.B.1.10 .
Heller ikke aktier m.v. omfattet af LL § 7 H skal medregnes ved  

 opgørelsen af den skattepligtige indkomst.
For en gennemgang af  

 betingelserne herfor henvises til LV Almindelig Del, afsnit  

 A.B.1.15 .
B.1.9.1 Medarbejderaktier ifølge LL § 7 A, stk.  

 1, nr. 1 Efter LL § 7 A, stk. 1, nr. 1, jf. stk. 2 og 5, kan et selskab give de  

 ansatte ret til at købe eller tegne aktier i selskabet.
Aktier, der er omfattet af en ordning i henhold til LL § 7 A, stk. 1,  

 nr. 1, skal båndlægges i et pengeinstitut i 5 hele kalenderår efter  

 udløbet af det kalenderår, hvor den ansatte har erhvervet aktierne,  

 jf.
LL § 7 A, stk. 1, nr. 1.
 Der henvises til LV Almindelig Del, afsnit  

 A.B.1.10  

 og  

 A.B.1.10.1 .
B.1.9.2 Medarbejderaktier ved udlodning, LL § 7  

 A, stk. 1, nr. 2 Efter LL § 7 A, stk. 1, nr. 2, jf. stk. 2 og 5, kan et selskab udlodde  

 udbytteandele eller lignende skattefrit til de ansatte i form af  

 aktier.
 Værdien af udlodningen medregnes ikke ved opgørelsen af den  

 skattepligtige indkomst, i det omfang udlodningen ikke overstiger en  

 værdi af  

20.900 kr.  

 årligt  

(for 2006)  

 til hver ansat.
Tildelte medarbejderaktier efter LL § 7 A, stk. 1, nr. 2, skal  

 båndlægges i et pengeinstitut i mindst 7 hele kalenderår efter udløbet af  

 det kalenderår, hvor den ansatte har fået aktierne, jf.
LL § 7 A, stk. 1,  

 nr. 2.
 Der henvises i øvrigt til LV Almindelig del, afsnit  

 A.B.1.10  

 og  

 A.B.1.10.2 .
B.1.9.3 Medarbejderobligationer Uanset om en virksomhed drives i selskabsform eller som en personligt  

 drevet virksomhed, har virksomheden mulighed for at etablere en  

 medarbejderobligationsordning som led i en overskudsdelingsordning.
 Ved en medarbejderobligationsordning forstås, at virksomheden udsteder  

 gældsbreve til medarbejderne på nærmere angivne beløb med angivelse af  

 forrentning og løbetid m.v., således at medarbejderne uden at yde fuldt  

 vederlag opnår et tilgodehavende i virksomheden.
 Værdien af en sådan medarbejderobligation er som udgangspunkt  

 skattepligtig som et løntillæg til medarbejderne.
Det nævnte løntillæg kan dog ikke sidestilles med vederlag i penge og  

 der skal derfor ikke indeholdes A-skat, AM-bidrag eller SP-bidrag, jf.
KSL  

 § 43, stk. 1 eller KSL § 43, stk. 2, jf.
KSL bek. § 20, AMFL § 8, stk. 1,  

 litra a og b samt ATP-lovens § 17 f, stk. 1.
 Værdien af en sådan medarbejderobligation er B-indkomst for den  

 ansatte.
B.1.9.3.1 Medarbejderobligationsordninger, LL §  

 7 A, stk. 1, nr. 3 Efter LL § 7 A, stk. 1, nr. 3, jf. stk. 2 og 5, kan en arbejdsgiver  

 udlodde udbytteandele i form af obligationer, der ikke er  

 indkomstskattepligtige for medarbejderen.
 Medarbejderobligationer i henhold til LL § 7 A, stk. 1, nr. 3, skal  

 båndlægges i et bestemt pengeinstitut i mindst 5 år efter udløbet af det  

 kalenderår, hvori tildelingen har fundet sted.
Til forskel fra medarbejderaktieordninger skal virksomheden ved  

 obligationsordninger omfattet af LL § 7 A, stk. 1, nr. 3, betale en afgift  

 på 45 pct. af værdien af de udstedte medarbejderobligationer.
Der beregnes  

 kun afgift af den del af værdien af den  

 enkelte obligation, der ligger ud over  

4.700  

kr.  

(for 2006)  

.
Det er ligeledes for medarbejderobligationsordninger en betingelse for  

 skattefriheden, at oplysninger herom indsendes til told- og  

 skatteforvaltningen, senest den 20. januar i året efter udlodningen m.v.  

 efter stk. 1, eller hvis denne dag er en lørdag eller søndag, senest den  

 følgende mandag.
Der henvises i øvrigt til LV Almindelig del, afsnit  

 A.B.1.10  

 og  

 A.B.1.10.3 B.1.9.4 Konvertible obligationer og  

 tegningsretter En konvertibel obligation er et gældsbrev udstedt af et aktieselskab  

 eller et anpartsselskab, som giver långiveren ret til efter et vist  

 tidsrum at konvertere sin fordring på selskabet til en på forhånd fastsat  

 kurs.
Indehaveren af en konvertibel obligation kan vælge mellem at lade  

 den konvertere til aktier eller anparter eller kræve den indfriet ved  

 kontant betaling.
 Lønaccessorier i form af medarbejdernes erhvervelse af konvertible  

 obligationer fra det selskab, hvori de er ansat, skal indkomstbeskattes på  

 erhvervelsestidspunktet, uanset at udnyttelsen af retten er betinget af  

 f.eks. ansættelsesforholdets fortsatte beståen.
 Beskatning som løntillæg hos medarbejderen er afhængig af, at de  

 konvertible obligationer erhverves til en pris, der ligger under  

 handelsværdien.
Værdien af fordelen medregnes som B-indkomst.
Der skal ikke beregnes  

 AM-bidrag og SP-bidrag af beløbet.
 En tegningsret (warrant) er en ret til at tegne nye aktier til en på  

 forhånd fastsat kurs.
Vederlagsfri tildeling af tegningsretter som lønaccessorium til  

 medarbejdere skal indkomstbeskattes hos medarbejderen på  

 retserhvervelsestidspunktet og medregnes som B-indkomst.
Der skal beregnes  

 AM-bidrag og SP-bidrag af en tegningsret, jf.
AMFL § 8, stk. 1, litra  

 b og ATP-loven § 17 f, stk. 1. Dette skal ligeledes som udgangspunkt ske  

 på retserhvervelsestidspunktet, jf.
AMFL § 11, stk. 8.
Retserhvervelsestidspunktet kan være udskudt til et senere tidspunkt  

 end tidspunktet for indgåelse af aftalen om erhvervelse af tegningsretten.  

 I så fald sker også beskatning af værdien af tegningsretten på det senere  

 tidspunkt, hvor der erhverves ret hertil.
Det må derfor i visse tilfælde  

 bero på en konkret ligningsmæssig vurdering, om  

 retserhvervelsestidspunktet er indtrådt.
Der henvises til LV Almindelig  

 del, afsnit  

 A.B.1.13 .  

 Såfremt en tegningsret er tildelt som vederlag af det selskab hvori  

 medarbejderen er ansat og tegningsretten er udstedt af selskabet selv  

 eller af et selskab, der er koncernforbundet hermed, er tegningsretten  

 omfattet af LL § 28. Den tildelte tegningsret er ligeledes omfattet af LL  

 § 28, såfremt den er tildelt af et selskab, der er koncernforbundet med  

 arbejdsgiverselskabet, og dette selskab har udstedt tegningsretten.
Efter LL § 28 indtræder beskatningen for personer, der af et selskab  

 modtager tegningsretter til aktier som vederlag som led i et  

 ansættelsesforhold eller som led i en aftale om ydelse af personligt  

 arbejde i øvrigt, på det tidspunkt, hvor tegningsretten udnyttes eller  

 afstås.
AM-bidrag og SP-bidrag skal ligeledes beregnes på dette tidspunkt,  

 jf.
AMFL § 11, stk. 8. Reglen gælder også for bl.a.  

 bestyrelsesmedlemmer.
Der henvises til LV Almindelig del, afsnit  

 A.B.1.13  

 og   

 A.B.1.13.1 .
Såfremt der er indgået særskilt aftale herom kan tegningsretten være  

 omfattet af LL § 7H.
Der henvises til LV Almindelig Del, afsnit  

 A.B.1.15 .
B.1.9.5 Køberetter Når en virksomhed ønsker at begunstige sine medarbejdere på anden vis  

 end ved direkte kontant lønudbetaling, kan det ske ved at give  

 medarbejderne ret til på fordelagtige vilkår at erhverve aktier i det  

 selskab, hvori de er ansat eller ret til at erhverve andre typer af  

 aktiver, eksempelvis obligationer, valuta eller fast ejendom.
En køberet  

 er en aftale om, at køberettens indehaver har en ret, men ikke en pligt  

 til at erhverve et aktiv til en på forhånd aftalt pris på eller inden en  

 bestemt dato.
Der henvises i øvrigt til LV Almindelig del, afsnit  

 A.B.1.12 .
Som udgangspunkt indtræder beskatning af køberetter på  

 retserhvervelsestidspunktet.
Der skal beregnes AM-bidrag og SP-bidrag af  

 en køberet, jf.
AMFL § 8, stk. 1, litra b og ATP-loven § 17 f, stk. 1.  

 Dette skal ligeledes som udgangspunkt ske på retserhvervelsestidspunktet,  

 AMFL § 11, stk. 8.
Efter LL § 28 indtræder beskatningen for personer, der af et selskab  

 modtager køberetter til aktier som vederlag som led i et  

 ansættelsesforhold eller som led i en aftale om ydelse af personligt  

 arbejde i øvrigt, på det tidspunkt, hvor køberetten udnyttes eller afstås.  

 AM-bidrag og SP-bidrag skal ligeledes beregnes på dette tidspunkt, jf.  

 AMFL § 11, stk. 8. Det er en betingelse for anvendelse af reglerne i LL §  

 28, at arbejdsgiverselskabet enten selv har udstedt køberetten eller har  

 erhvervet den af et koncernforbundet selskab.
Det er endvidere en  

 betingelse, at køberetten indeholder en ret for enten den ansatte m.m.  

 eller det selskab, der har ydet køberetten, til at erhverve eller levere  

 aktier.
Reglen gælder også for bl.a. bestyrelsesmedlemmer.
Der henvises  

 til LV Almindelig del, afsnit  

 A.B.1.12.1 .
Såfremt der er indgået særskilt aftale herom kan køberetten være  

 omfattet af LL § 7 H.
Der henvises til LV Almindelig Del, afsnit  

 A.B.1.15 .
For køberetter til aktier omfattet af LL §§ 16 og 28, stk. 1 eller 2,  

 jf.
SL § 4, opgør  told- og  

 skatteforvaltningen på grundlag af de indberettede værdier, der  

 lægges til grund ved skatteansættelsen, bidragsgrundlaget for de nævnte  

 bidrag og beregner bidragets størrelse.
Indkomsten er B-indkomst.
B.1.10 Forsikrings- og  

 pensionsordninger En arbejdsgiver - både privat og offentlig - kan som led i et  

 ansættelsesforhold foretage indbetalinger til såvel danske som udenlandske  

 forsikringer og pensionsordninger for den ansatte.
Arbejdsgiverens betaling af præmie/bidrag skal i visse tilfælde straks  

 medregnes i den ansattes skattepligtige indkomst enten som A-indkomst,  

 eller hvor der ikke foreligger noget egentligt ansættelsesforhold som  

 B-indkomst.
I andre tilfælde udskydes beskatningstidspunktet til  

 tidspunktet for udbetaling af ydelser fra forsikrings- eller  

 pensionsordningen.
Herved udskydes tidspunktet for opgørelsen af  

 A-indkomsten, men ikke tidspunktet for opgørelsen og opkrævningen af  

 AM-bidraget.
B.1.10.1 Udskydelse af beskatningstidspunktet,  

 PBL § 19 Bortseelsesreglen i PBL § 19, jf. lovbekendtgørelse nr. 824 af 25.  

 august 2005 forudsætter som udgangspunkt, at der er tale om et  

 ansættelsesforhold, og at der foretages indbetaling til en ordning  

 omfattet af PBL kapitel 1.
 Ansættelsesforholdet indebærer, at arbejdsgiveren fører tilsyn med og  

 giver instrukser for arbejdets udførelse.
 Kravet om, at ordningen skal være oprettet efter aftale mellem en  

 arbejdstager og dennes arbejdsgiver medfører, at der ikke kan oprettes  

 ordninger for f.eks. borgmestre og rådmænd, da der ikke foreligger et  

 ansættelsesforhold.
Ifølge UfR 1983.239 ØLD kan en pensionsordning mellem et  

 kommanditselskab og dettes direktør, der tillige var kommanditist, ikke  

 oprettes, idet selskabet ikke kunne anses som arbejdsgiver i forhold til  

 en selskabsdeltager.
Ligningsrådet har truffet en tilsvarende afgørelse om  

 et partnerselskab, se   

 SKM2003.307.LR . Heller ikke mellem et interessentskab og  

 interessenterne kan der etableres pensionsordninger.
 Af praksis fra tiden før en kapitalpensionsordning kunne oprettes  

 udenfor ansættelsesforhold, fremgår det, at en skoleinspektør, der i sin  

 fritid dels forestod reklamearbejdet for en sportsklub, for hvilket han  

 modtog 15 pct. af reklameindtægterne i honorar, og dels var ansat som  

 konsulent med rådgivningsopgaver for et firma, der udarbejdede blanketter,  

 arkivplaner m.v. for skolevæsenet, ikke i relation til disse erhverv kunne  

 anses for arbejdstager.
 Der henvises til LV afsnit  

 A.C.1.1.5 .  

 Der skal dog her gøres opmærksom på, at der ikke skal  

 beregnes AM-bidrag af det beløb som den udsendte medarbejders  

 arbejdsgiver indbetaler til en PBL kapitel 1-ordning for medarbejderens  

 ledsagende ægtefælle.
 De enkelte bestemmelser i PBL, kapitel 1 forudsætter, at  

 pensionsordningen som udgangspunkt er dansk.
 For så vidt angår pensionskasser, skal de være omfattet af loven om  

 tilsyn med firmapensionskasser eller af loven om finansiel virksomhed.
 For så vidt angår forsikringsordninger, skal disse være oprettet i  

 livsforsikringsselskaber, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som  

 har Finanstilsynets tilladelse til at drive livsforsikringsvirksomhed her  

 i landet, eller i livsforsikringsselskaber, som efter koncession i et land  

 inden for Den Europæiske Union eller i et land, som EU har indgået  

 aftale med på det finansielle område, udøver livsforsikringsvirksomhed her  

 i landet gennem et fast driftssted, jf. lov om finansiel virksomhed § 30,  

 stk. 1, 4 og 7-10.
 For så vidt angår pengeinstitutordninger, skal de oprettes i et  

 pengeinstitut, der af Finanstilsynet er meddelt tilladelse til at drive  

 pengeinstitutvirksomhed her i landet, eller i et udenlandsk  

 kreditinstitut, der efter tilladelse i et andet land inden for De  

 Europæiske Fællesskaber udøver virksomhed her i landet gennem en filial,  

 jf. lov om finansiel virksomhed § 30 stk. 1, 4 og 7-10, eller med  

 skatteministerens godkendelse i en anden institution her i landet.
 Foretager arbejdsgiveren i et ansættelsesforhold indbetalinger til  

 pensions- eller forsikringsordninger omfattet af PBL, kapitel 1 (ATP,  

 pensionsordninger med løbende udbetalinger i pensionskasser eller  

 forsikringsselskaber, rateforsikringer og kapitalforsikringer i  

 forsikringsselskaber samt opsparing- og rateopsparing i pensionsøjemed i  

 pengeinstitutter m.v. og indeksordninger i forsikringsselskaber eller  

 pengeinstitutter), se herom LV  

 A.C.1.2  

 og LV  

 A.C.1.6 ,  

 skal den ansatte ikke medregne arbejdsgiverens indbetaling i den  

 skattepligtige indkomst, jf. bortseelsesreglen i PBL § 19. Dette gælder  

 uanset om midlerne helt eller delvist indeholdes i den ansattes løn/  

 vederlag.
Arbejdsgiveren kan bortse fra indbetalingen ved opgørelsen af den  

 ansattes A-indkomst og ved beregning af A-skatten.
Arbejdsgiveren skal  

 ikke beregne AM-bidrag eller SP-bidrag af indbetalingen, idet  

 pensionsinstituttet - herunder Arbejdsmarkedets Tillægspension - opgør  

 bidragsgrundlaget efter AMFL § 8, stk. 1, litra c, jf.
AMFL § 11, stk. 5.  

 Pensionsinstituttet og ATP indeholder dog ikke SP-bidrag, jf.
ATP-lovens §  

 17 f, stk. 1. Bortseelsesreglen gælder også, hvis den ansattes  

 arbejdsgiver er udenlandsk.
Arbejdsgiverens indbetaling til en kapitalpensionsordning i et  

 forsikringsselskab eller pengeinstitut med bortseelsesvirkning er  

 begrænset til 25.000 kr.
Beløbet reguleres efter PSL § 20 og er for 2006  

 42.000 kr. ekskl.
AM-bidrag (45.652 kr. inkl.
AM-bidrag) (For 2005 41.000  

 kr. ekskl.
AM-bidrag (45.566 kr. inkl.
AM-bidrag)) .
 Bortseelsesretten efter PBL § 19 kan først gøres gældende i det år,  

 hvor den ansattes del af præmien/bidraget er tilbageholdt i vedkommendes  

 løn og præmien/bidraget er enten forfaldent (forsikring) eller indbetalt  

 (pengeinstitutordning).
Den praktiske betydning heraf er dog ikke stor, idet princippet i  

 kildeskattebekendtgørelsens § 17, stk. 1, bevirker, at beløb, der endnu  

 ikke er udbetalt til lønmodtageren (herunder indbetalt på dennes  

 pensionsordning), først beskattes i det år, hvor udbetalingen til den  

 pågældende lønmodtager henholdsvis indbetalingen til pensionsordningen  

 finder sted, og ikke på det tidspunkt, hvor lønmodtageren har vundet ret  

 til beløbet.
Beskatningstidspunktet kan dog ikke udskydes mere end 6  

 måneder.
Foretager arbejdsgiveren indbetaling til en pensionskasse omfattet af  

 lov om tilsyn med firmapensionskasser, hvor indbetalingen ikke kan  

 henføres til den enkelte ansatte, skal arbejdsgiveren og ikke  

 pensionskassen medregne indbetalingen i AM-bidragsgrundlaget, jf.
AMFL §  

 9, stk. 1 og § 11, stk. 2, jf. stk. 1.
Nogle ansatte indgår aftale med arbejdsgiveren om indbetaling til en  

 rateopsparing i pensionsøjemed sidst på året.
Indbetalingen finansieres  

 ved, at den ansatte tilbagebetaler tidligere udbetalt løn.
I sådanne  

 tilfælde skal der ske en regulering af arbejdstagerens løn for det  

 pågældende år, således at hele den for et år aftalte indbetaling kan  

 tilbageholdes i lønnen.
Dette skal forstås således, at den, som følge af  

 tilbagebetalingen af løn for meget indeholdte A-skat, også må være  

 reguleret inden udgangen af det år, hvor indbetalingen til  

 pensionsordningen sker, jf.
TfS 1996, 558 LSR.
Det samme gælder for så vidt angår AM-bidraget og SP-bidraget.
Det kan således ikke accepteres, at der  

 indgives negativ lønangivelse.
De opstillede krav må dog i nogen grad  

 anses for modificeret ved TfS 1998, 544 LSR, hvor arbejdsgiveren ved  

 indberetningen af A-indkomst og AM-bidrag til ToldSkat havde korrigeret  

 for indbetalingen til pensionsordningen, ligesom klager inden  

 indkomstårets udgang havde anmodet om forlods udbetaling i henhold til KSL  

 § 55. Opfyldes kravet ikke, anses indbetalingen for at være en privat  

 indbetaling med fradrag efter PBL § 18.
Har pensionsinstituttet indeholdt og indbetalt AM-bidrag af  

 indbetalingen, fordi ordningen er registreret som en arbejdsgiverordning,  

 er der ingen grund til at tilbagebetale bidraget.
Er der endnu ikke  

 indeholdt og indbetalt AM-bidrag, må dette efterfølgende opkræves af SKAT  

 i forbindelse med lønmodtagerens slutbidragsberegning, idet ordningen  

 yderligere må ændres af pengeinstituttet til at være en privat ordning i  

 stedet for en arbejdsgiverordning.
Indbetalinger i henhold til ovenstående kan tidligst påbegyndes i det  

 indkomstår, hvori aftalen er indgået.
Fortsættes denne fremgangsmåde i de  

 efterfølgende år, finder PBL § 19 ikke anvendelse.
Indbetalingen vil i  

 stedet være omfattet af § 18.
 Det ovenfor gennemgåede gælder typisk, hvor arbejdsgiveren indeholder  

 pensionsbidraget i vederlag, der traditionelt henføres til løn, men gælder  

 også, hvor arbejdsgiveren indeholder pensionsbidraget i et  

 jubilæumsgratiale eller en fratrædelsesgodtgørelse omfattet af LL § 7 U.  

 Om beregning af A-skat og AM-bidrag i disse tilfælde, se under afsnit  

 B.1.11.2 .
 Da vederlag for en konkurrenceklausul omfattet af AL § 40, stk. 3 ikke  

 er vederlag for personligt arbejde i tjenesteforhold, vil arbejdsgiveren  

 ikke kunne indeholde pensionsbidrag med bortseelsesvirkning efter PBL § 19  

 i dette vederlag.
Anses arbejdsgiverens indbetaling til en pensionsordning som hel eller  

 delvis udlodning af udbytte til modtageren, fordi denne er hovedaktionær i  

 selskabet, og det samlede vederlag (løn + pensionsbidrag) ikke står i  

 rimeligt forhold til arbejdsindsatsen, skal en forholdsmæssig del af  

 pensionsindbetalingen svarende til den procentdel af det samlede vederlag,  

 der er anset for maskeret udlodning, medregnes til aktieindkomsten, idet  

 PBL § 19 er uanvendelig.
Har pensionsinstituttet indeholdt og indbetalt  

 AM-bidrag af denne del, skal den forholdsmæssige del af bidraget  

 tilbagebetales og medregnes i aktieindkomsten.
I PBL §§ 19 A-E er indsat de såkaldte skatteflugtsregler, jf.
LV  

 A.C.1.10 .  

 Efter reglerne efterbeskattes fraflyttere i visse situationer.
 Efterbeskatningsreglerne gælder for pensionsordninger med løbende  

 udbetalinger samt rateforsikring- og rateopsparing i pensionsøjemed, når  

 indbetalingerne foretages af en arbejdsgiver.
 Reglerne gælder i tilfælde, hvor arbejdsgiveren i en vis periode inden  

 skattepligtsophøret har foretaget ekstraordinært store indbetalinger til  

 en arbejdstagers pensionsordning, eller hvor et pensionstilsagn i samme  

 periode er forhøjet ekstraordinært, i begge situationer med den virkning,  

 at A-indkomsten er nedbragt ekstraordinært.
 Efterbeskatningen sker ligningsmæssigt ved en forhøjelse af den  

 skattepligtige personlige indkomst for arbejdstageren i de år, hvor  

 A-indkomsten er nedbragt ekstraordinært gennem bortseelsesretten.  

 Arbejdsgiverens fradragsret berøres ikke af disse regler.
 Til brug ved den ligningsmæssige behandling af  

 efterbeskatningsspørgsmålet er det vigtigt, at arbejdsgiverkontrollen er  

 opmærksom på eventuelle ekstraordinære indbetalinger og underretter  

 lønmodtagerens slutligningskommune om størrelsen af disse.
Arbejdsgivere er ved bekendtgørelse nr. 1176 af 17. december 2002, §  

 25 pålagt pligt til efter anmodning at  

 give SKAT meddelelse om pensionsindbetalinger for den ansatte i disse  

 situationer.
Efter samme bekendtgørelses § 23 skal forsikringsselskaber og  

 pensionskasser efter anmodning fra told- og skatteforvaltningen beregne  

 den kapitaliserede værdi af forhøjelsen af pensionstilsagn, jf.
PBL § 19  

 C, stk. 1, 3. pkt. og stk. 3.
B.1.10.2 Bidrag til PBL § 52-fonde Arbejdsgiveren kan fradrage bidrag til en hjælpe- og  

 understøttelsesfond, der alene har til formål at yde understøttelse til  

 personer, der tidligere har været ansat i arbejdsgiverens virksomhed eller  

 til sådanne arbejdstageres efterladte ægtefælle, fraskilte ægtefælle,  

 samlever, jf.
PBL § 2, nr. 4, litra d, børn, eller stedbørn under 24  

 år.
Tilsagn om støtte må ikke gives for mere end et år ad gangen, se herom  

 LV  

 A.C.2.2.4 .
Arbejdsgiverens bidrag er ikke umiddelbart skattepligtigt for de  

 ansatte, idet der først erhverves ret til en skattepligtig indkomst, når  

 tilsagn om støtte foreligger, se LV  

 A.A.2  

 om periodespørgsmålet.
Arbejdsgiveren skal imidlertid medregne  

 indbetalinger til godkendte hjælpe- og understøttelsesfonde omfattet af  

 PBL § 52 som et særskilt bidragsgrundlag for AM-bidraget, jf.
AMFL § 9,  

 stk. 1 og 2 og § 11, stk. 2, jf. stk. 1. Der beregnes ikke SP-bidrag af  

 dette særskilte bidragsgrundlag, jf.
ATP-lovens § 17 f, stk. 1.
 B.1.10.3 Præmie til gruppelivsforsikring  

 mv.
En gruppelivsforsikring vil som udgangspunkt være omfattet af PBL,  

 kapitel 1, § 10, hvis den tegnes som en ren dødsfaldsforsikring, og den  

 ikke giver ret til udbetalinger, hvis den forsikrede dør senere end første  

 policedag efter det fyldte 70. år.
Præmien vil i så fald være  

 fradragsberettiget og omfattet af bortseelsesreglen i PBL § 19.  

 Forsikringens ejer kan dog ved oprettelsen give afkald på beskatning efter  

 PBL, afsnit 1, ligesom afsnit 1 ikke vil kunne anvendes, hvis ovennævnte  

 krav ikke er opfyldt.
 I sidstnævnte tilfælde vil ordningen være omfattet af PBL § 53 A og  

 præmien dermed ikke fradragsberettiget for den ansatte.
En syge- og ulykkesforsikring er omfattet af PBL § 53 A, hvis den ejes  

 af den ansatte forsikrede.
Ejes ordningen af arbejdsgiveren, er den  

 omfattet af SL §§ 4-5. Præmien vil som udgangspunkt ikke være  

 fradragsberettiget for den ansatte.
Hovedreglen er, at indbetaler arbejdsgiveren i henhold til en kollektiv  

 overenskomst præmie direkte til en gruppelivsforsikring eller en syge- og  

 ulykkesforsikring, der dækker de ansatte i fritiden, er der som  

 udgangspunkt tale om, at løn overenskomstmæssigt er konverteret til  

 forsikringspræmie.
Der skal derfor betales A-skat, AM-bidrag og SP-bidrag  

 af præmien, jf.
KSL § 46, AMFL § 8, stk. 1, litra a og  

 ATP-lovens § 17 f, stk. 1.
 SP-bidraget er dog midlertidigt suspenderet for indkomstårene 2004 til  

 2007.
Indbetaler arbejdsgiveren efter individuel aftale med den ansatte  

 præmie til en livsforsikring eller en syge- og ulykkesforsikring, der ejes  

 af den ansatte, og som dækker forsikringsbegivenheder, der indtræffer i  

 fritiden, er præmien ligeledes skattepligtig for den ansatte.
Også i denne  

 situation vil der som udgangspunkt være tale om, at løn konverteres til  

 forsikringspræmie, og der skal derfor indeholdes A-skat, AM-bidrag og  

 SP-bidrag.
 Har en arbejdsgiver og den ansatte aftalt, at en gruppelivsforsikring,  

 der ikke er fradragsberettiget, indgår som en ikke adskilt del af en  

 livsforsikringsordning, der er omfattet af PBL § 19 med den virkning, at  

 arbejdsgiveren ikke medregner præmien i den ansattes A-indkomst, skal den  

 ansatte i stedet medregne bidraget til gruppelivsforsikringen i den  

 skattepligtige indkomst efter PBL § 56, stk. 1, jf. stk. 5. Tilsvarende  

 gælder, hvis en arbejdsgiver foretager indbetalinger til en pensionskasse  

 omfattet af PBL, kapitel 1, og pensionskassen tegner en  

 gruppelivsforsikring for medlemmerne, hvortil den foretager  

 indbetalinger.
 Den præmie, forsikringsselskabet afsætter/pensionskassen betaler til  

 gruppelivsforsikringen, er B-indkomst for den ansatte/medlemmet.
Da pensionsinstituttet i begge tilfælde har indeholdt og indbetalt  

 AM-bidrag efter AMFL § 11, stk. 5, af det beløb arbejdsgiveren har  

 indbetalt til instituttet, skal ToldSkat ikke opkræve AM-bidrag af  

 B-indkomsten i forbindelse med udskrivning af slutberegningen.
Der er ikke  

 hjemmel til at opkræve SP-bidrag af præmien til gruppelivsforsikringen,  

 jf.
ATP-lovens § 17 f, stk. 1.
 Pensionsinstituttet har indberetningspligt for præmien til  

 gruppelivsforsikringen for den enkelte forsikrede, jf. bekendtgørelse nr.  

 1176 af 17. december 2002, § 21.
Indbetaler arbejdsgiveren efter individuel eller kollektiv aftale  

 præmie til en kapitallivsforsikring (gruppelivsforsikring) eller til en  

 syge- og ulykkesforsikring, som har til hovedformål at dække den risiko,  

 der er forbundet med  arbejdet for arbejdsgiveren, men som også - som  

 et biprodukt - dækker forsikringsrisikoen i den ansattes fritid, er der  

 tale om en naturalieydelse/et personalegode.
Dette indebærer, at der ikke  

 skal indeholdes A-skat, AM-bidrag eller SP-bidrag af præmien, jf.
AMFL §  

 8, stk. 1, litra b, samt ATP-lovens § 17 f, stk. 1.
Der vil typisk være tale om syge- og ulykkesforsikringer herunder  

 certifikattabsforsikringer, der ejes af arbejdsgiveren.
Om disse gælder  

 det i øvrigt, at den ansatte skal medregne den del af præmien, der medgår  

 til dækning af risikoen i fritiden, som B-indkomst.
Er der ikke foretaget  

 nogen opdeling af præmien, anses 50 pct. af præmien at vedrøre fritiden.  

 Hvis den aftalte forsikringssum er mindre end 500.000 kr., skal præmien  

 efter praksis ikke medregnes i den skattepligtige indkomst.
Der henvises  

 til LV  

 A.C.3.1.1 .
B.1.11 Vederlag fra tidligere  

 arbejdsgiver AM-bidragspligten påhviler efter AMFL § 7, stk. 1, litra b, personer,  

 der modtager fratrædelsesgodtgørelser, efterbetalinger, efterløns- og  

 pensionslignende ydelser, når disse har sammenhæng med et tidligere  

 tjenesteforhold, lønnet tillidserhverv eller erhvervsforhold her i  

 landet.
Den pågældende ydelse udgør bidragsgrundlaget, jf.
AMFL § 8, stk. 1,  

 litra d.
AM-bidraget opgøres, beregnes og indeholdes af den virksomhed  

 eller lignende, der foretager udbetalingen, jf.
AMFL § 11, stk. 6 og stk.  

 9.
Efter AMFL § 8, stk. 1, litra d, udgør bidragsgrundlaget alle ydelser  

 fra en tidligere arbejdsgiver her i landet.
Det drejer sig som nævnt i  

 bemærkningerne til lovforslaget (L 326 fra 1993) om  

 fratrædelsesgodtgørelser, efterbetalinger og andre ydelser, der har  

 karakter af efterløn, pension eller lignende, og som udbetales af  

 arbejdsgiveren til den tidligere ansatte uden at være afdækket i en  

 pensionskasse eller et forsikringsselskab.
Bestemmelsen omfatter efter  

 bemærkningerne blandt andet de såkaldte direktørordninger, der er et  

 tilsagn til personer, der er registreret som direktører i henhold til  

 selskabslovgivningen samt direktører i ikke-lovregulerede selskaber, fx  

 direktører i andelskasser.
Efter lov om tilsyn med pensionskasser er  

 pensionstilsagn afgivet overfor direktører eller disses efterladte ikke  

 omfattet af en forpligtelse til afdækning, jf. lov om tilsyn med  

 firmapensionskasser § 1, stk. 2, nr. 2. Der henvises til afgørelsen i TfS  

 1994, 672 fra Ankenævnet for Bidrag til Arbejdsmarkedsfondene.
AMFL § 8, stk. 1, litra d, omfatter også udbetalinger til pårørende til  

 ansatte, samt løbende ydelser, der udbetales til tidligere ansatte eller  

 efter deres død til disses pårørende, uanset om ydelserne betegnes som  

 pension eller ventepenge.
Tilsvarende er løbende ydelser, som en sælger af  

 en virksomhed opnår ret til, omfattet af AMFL § 8, stk. 1, litra d.
Der  

 behøver heller ikke at have foreligget et ansættelsesforhold.
Det gælder  

 fx tidligere bestyrelsesmedlemmer, borgmestre m.fl., som også anses for  

 omfattet af bidragspligten, hvis de efterfølgende modtager ydelser, som  

 har sammenhæng med et tidligere hverv.
 Det er ikke afgørende for bidragspligten, om der er tale om A- eller  

 B-indkomst.
 Efter KSLbek. § 15, nr. 2 henregnes pension og ventepenge samt lignende  

 skattepligtige ydelser, når disse har sammenhæng med et tidligere  

 tjenesteforhold til A-indkomst.
I TfS 1997, 450 har Ankenævnet for Bidrag til Arbejdsmarkedsfondene  

 truffet afgørelse om, at tidligere ledende medarbejdere i  

 håndværksvirksomheder og tidligere selvstændigt erhvervsdrivende  

 håndværksmestre m.fl. var bidragspligtige af de pensionslignende ydelser  

 de modtog fra et håndværkslaug.
Der skal ligeledes indeholdes SP-bidrag,  

 jf.
ATP-lovens § 17 f, stk. 1. Ydelser fra PBL § 52-fonde er ikke omfattet  

 af bidragspligten, men arbejdsgiveren skal indeholde og indbetale  

 AM-bidrag ved indbetalingen, jf.
AMFL § 9, stk. 2 og § 11, stk. 2. For så  

 vidt angår udbetaling af pensionslignende ydelser fra en tidligere  

 arbejdsgiver til den tidligere ansatte eller dennes efterlevende ægtefælle  

 og/eller børn i henhold til et uafdækket pensionstilsagn, se nedenfor  

 under afsnit  

 B.3.5 .
B.1.11.1 Rådighedsløn og ventepenge Rådighedsløn og ventepenge kan gives, hvis en tjenestemandsstilling af  

 den ene eller anden årsag nedlægges, og det ikke er muligt at anvise  

 tjenestemanden en anden stilling, vedkommende er pligtig til at overtage.  

 Rådighedsløn kan udbetales i indtil 3 år tjenestemandslovens §  

 32.
Rådighedsløn og ventepenge er A-indkomst, jf.
KSLbek. § 15, nr. 2. Den  

 udbetalende myndighed skal endvidere indeholde AM-bidrag og SP-bidrag jf.  

 AMFL § 11, stk. 6 og stk. 9 og ATP-lovens § 17 f, stk. 1. Se afsnit  

 B.1.11 .
B.1.11.2 Fratrædelsesgodtgørelse Reglerne om fratrædelsesgodtgørelse  findes i LL § 7 U.
Efter  

 reglerne er bundfradraget for jubilæumsgratialer og  

 fratrædelsesgodtgørelser - og gaver i den anledning - 8.000 kr.  

 Bundfradraget reguleres ikke.
Beløb ud over 8.000 kr. beskattes fuldt ud  

 som personlig indkomst.
Der er kun ét bundfradrag pr. indkomstår, dvs. ét  

 bundfradrag for de samlede jubilæumsgratialer, fratrædelsesgodtgørelser og  

 gaver i den anledning.
Hvis udbetalingen fordeler sig over flere år, kan  

 der i hvert af årene gives ét bundfradrag for årets samlede udbetalinger  

 af jubilæumsgratialer, fratrædelsesgodtgørelser og gaver i den anledning.  

 Det afgørende er, om udbetalingen er sket i indkomståret, eller om der er  

 erhvervet endelig ret til ydelsen senest 6 måneder inden indkomstårets  

 udløb, jf. reglerne i KSL § 46 herom.
Hvis konkret aftale om  

 fratræden er indgået inden 1. jan. 2000 se tidligere udgave af  

 vejledningen.
Reglerne i LL § 7 U gælder kun for personer, der står i tjenesteforhold  

 til den udbetalende virksomhed.
Det er ikke nok, at der er tale om lønnet  

 beskæftigelse.
Ved fratræden skal beskæftigelsen i virksomheden være fuldstændig  

 ophørt.
Dvs. at delvis fratræden eller forlængelse af åremålsansættelse  

 ikke er tilstrækkeligt til at opnå ret til bundfradraget.
 Afviklingsaftaler, hvor der ydes godtgørelse til medarbejdere, der  

 bliver i virksomheden under afviklingen, er omfattet af begrebet  

 fratrædelsesgodtgørelse, men det er dog en betingelse, at medarbejderen  

 ikke efterfølgende flytter med virksomheden.
 Godtgørelser udbetalt ved fratræden af stilling, der aldrig har været  

 tiltrådt, er ikke at betragte som fratrædelsesgodtgørelse.
 Godtgørelsen skal udbetales i tidsmæssig tilknytning til  

 fratrædelsen.
 Det er kun den del af fratrædelsesgodtgørelsen, der overstiger det krav  

 på løn den ansatte har i opsigelsesperioden, der er omfattet af den  

 lempelige beskatning.
Fratrædelsesgodtgørelse omfatter både en frivillig godtgørelse samt en  

 godtgørelse, der udbetales efter funktionærlovens § 2 a.
Hvis godtgørelsen  

 træder i stedet for løn mv. i lønmodtagerens opsigelsesperiode, skal  

 godtgørelsen medregnes fuldt ud som egentlig løn.
Godtgørelsen skal på  

 forhånd være fastlagt til et bestemt beløb.
Udredes beløbet afdragsvis  

 sker der beskatning ved hver udbetaling.
Efter 6 måneder skal der som  

 følge af retserhvervelsesreglen i KSL § 46, stk. 2, ske indeholdelse af  

 skatten i restbeløbet på dette tidspunkt.
Se om undtagelse hertil i TfS  

 1998, 66. Den skattepligtige del af godtgørelsen er A-indkomst enten efter  

 KSL § 43, stk. 1 eller efter KSL § 43, stk. 2, jf.
KSLbek. § 15, nr. 24.  

 Er der tale om en fratrædelsesgodtgørelse efter funktionærlovens § 2 a,  

 følger godtgørelsens status som A-indkomst af KSL § 43, stk. 1, jf.  

 afgørelse fra Ankenævnet for Bidrag til Arbejdsmarkedsfondene i TfS 1995,  

 756.
Udbetales fratrædelsesgodtgørelsen helt eller delvis i naturalier, må  

 man skelne imellem, om der reelt er tale om, at arbejdsgiveren konverterer  

 en i forvejen fastlagt fratrædelsesgodtgørelse til en naturalieydelse  

 eller ej.
I førstnævnte tilfælde fremstår den skattepligtige del som  

 vederlag i penge og er A-indkomst efter KSL § 43, stk. 1. I sidstnævnte  

 situation er den skattepligtige del A-indkomst i medfør af KSLbek. § 15,  

 nr. 24.
Modtageren af godtgørelsen er AM- og SP-bidragspligtig  

 (SP-bidraget er 0 i 2006 jf. lov nr. 1059 af 9. november  

 2005) af hele godtgørelsen enten efter AMFL § 7, stk. 1, litra a  

 og § 8, stk.1, litra a eller efter ovenstående regler, se afsnit  

 B.1.11 .  

 Er der tale om en fratrædelsesgodtgørelse efter funktionærlovens § 2 a,  

 følger bidragspligten og grundlaget af AMFL § 7, stk. 1, litra a og § 8,  

 stk. 1, litra a, jf.
TfS 1995, 756.
 Der skal ikke indeholdes AM-bidrag eller SP-bidrag af den del af  

 godtgørelsen, der ydes som tingsgave/naturalie, idet denne del ikke er  

 omfattet af AMFL § 8, stk. 1, litra a eller d.
 Fratrædelsesgodtgørelser mv. kan som hidtil indbetales på en  

 pensionsordning med bortseelsesvirkning efter PBL § 19, jf. afsnit  

 B.1.10.1 .  

 Modtageren kan vælge kun at lade den skattepligtige del af godtgørelsen  

 indgå på pensionsordningen og få den skattefri del udbetalt uden  

 skattetræk.
 Se nærmere om beskatning af fratrædelsesgodtgørelse i LV  

 A.B.1.4 ,  

 A.B.1.4.1  

 og  

 A.B.1.4.3 .
Eksempel 1 Fratrædelsesgodtgørelsen udbetales fuldt ud til modtageren:
 A-skatten, AM-bidraget og SP-bidraget skal indeholdes ved udbetalingen,  

 dog senest 6 måneder efter, at der er erhvervet endelig ret til  

 beløbet.
Eksempel 2 Den skattepligtige del af fratrædelsesgodtgørelsen indbetales fuldt ud  

 på pensionsordning:
 92.000 kr.
 - 92.000 kr.
 0 kr.
 7.360 kr.
 Herefter kan der udbetales følgende beløb til modtageren:
 AM- og SP-bidraget skal indeholdes ved udbetalingen, dog senest 6  

 måneder efter, at der er erhvervet endelig ret til beløbet.
Eksempel 3 Den skattepligtige del af fratrædelsesgodtgørelsen indbetales delvist  

 på en pensionsordning:
 - 55.000 kr.
 37.000 kr.
 - 3.330 kr.
 33.670 kr.
 Arbejdsgiveren skal således indeholde A-skat af de 33.670 kr.
 Arbejdsgiveren skal imidlertid også indeholde AM-bidrag, og SP-bidrag  

 af de beløb der er skattefri efter LL § 7 U:
 Arbejdsgiveren skal indeholde i alt 4.050 kr. (3.330 kr. + 720 kr.) i  

 AM-bidrag og SP-bidrag, mens pensionsinstituttet indeholder 4.400 kr. (8  

 pct. af 55.000 kr.) i AM-bidrag, og ikke noget SP-bidrag.
 Den A-skat, AM-bidrag og SP-bidrag, som arbejdsgiveren skal indeholde,  

 skal indeholdes ved udbetalingen, dog senest 6 måneder efter, at der er  

 erhvervet endelig ret til beløbet.
Eksempel 4 Fratrædelsesgodtgørelsen udbetales i form af tingsgave/naturalie:
For så vidt angår fratrædelsesgodtgørelse, der ydes som  

 tingsgave/naturalie gælder, at der skal indeholdes A-skat den del af  

 gavens værdi, der overstiger 8.000 kr.
Der skal derimod ikke indeholdes  

 AM-bidrag og SP-bidrag af tingsgaven/naturalieydelsen.
Ifølge LV  

 D.A.2  

 er fratrædelsesgodtgørelser normalt A-indkomst omfattet af KSL § 43, stk.  

 1, og derfor omfattet af den begrænsede skattepligt efter KSL § 2, stk. 1,  

 litra a.
Det er uden betydning for skattepligten, om retten til indkomsten  

 eller ydelsen er erhvervet efter ophør af virksomhed her i landet, jf.
KSL  

 § 2, stk. 1, litra a.
Er der tale om en fratrædelsesgodtgørelse, der ikke  

 er omfattet af KSL § 43, stk. 1, følger den begrænsede skattepligt af  

 godtgørelsen af KSL § 2, stk. 1, litra b, idet godtgørelsen er gjort til  

 A-indkomst, jf.
KSLbek. § 15, nr. 24.
 Den begrænsede skattepligt for fratrædelsesgodtgørelser omfatter i  

 modsætning til pension kun den del af ydelsen, der kan henføres til den  

 tid, medarbejderen har arbejdet i Danmark.
 Danmark kan have afgivet retten til at beskatte godtgørelsen i henhold  

 til en bilateral dobbeltbeskatningsoverenskomst, i hvilket tilfælde den  

 tidligere arbejdsgiver kan fritages for at indeholde A-skat.
AM-bidrag og SP-bidrag betales efter enten AMFL § 7, stk. 1, litra a  

 eller b, jf. § 8, stk. 1, litra a eller d og ATP-lovens § 17 f, af hele  

 godtgørelsen, selv om Danmark måtte have afgivet beskatningsretten, idet  

 aftale om afgivelse af beskatningsretten ikke omfatter AM-bidrag og  

 SP-bidrag.
I de tilfælde, modtageren af fratrædelsesgodtgørelsen måtte  

 være socialt sikret i en anden stat end Danmark, betales ikke AM-bidrag,  

 se nærmere AMFL § 7, stk. 3 og 4. Der skal i sådanne situationer heller  

 ikke betales SP-bidrag.
B.1.11.3 Efterbetalinger AMFL 7, stk. 1, litra b, anvender udtrykket efterbetalinger.
Der er  

 tale om en opsamlingsbestemmelse, der dækker ydelser fra den tidligere  

 arbejdsgiver, som ikke falder ind under en af de øvrige ydelser omhandlet  

 i dette afsnit eller i afsnit  

 B.3.5  

 nedenfor.
Ydelsen er A-indkomst enten efter KSL § 43, stk. 1, eller efter  

 KSLbek. § 15, nr. 2. AM-bidrag og evt.
SP-bidrag opgøres og indeholdes af  

 arbejdsgiveren/den udbetalende virksomhed efter AMFL § 11, stk. 6 og 9  

 samt ATP-lovens § 17 f, stk. 1. Statsunderstøttelser samt supplerende  

 ydelser til ikke-pensionssikrede ansatte i staten som supplement til den  

 sociale pension er omfattet af bestemmelsen i AMFL § 7, stk. 1, litra b,  

 jf. § 8, stk. 1, litra d.
Det samme gælder tilsvarende ydelser, der  

 udbetales af kommunerne.
B.1.11.4 Indbetaling på  

 pensionsordning En tidligere arbejdsgiver kan foretage indbetalinger til en af PBL  

 kapitel 1 omfattet ordning for en tidligere arbejdstager eller efter  

 dennes død til en ordning omfattet af PBL § 2, nr. 4, til sikring af  

 ægtefælle- eller børnepension.
Indbetalingen medregnes hverken i den  

 tidligere arbejdstagers eller efter dennes død ægtefællens, børnenes eller  

 afdødes bos skattepligtige indkomst, jf.
PBL § 19.
Den tidligere arbejdsgiver kan derfor se bort fra indbetalingen ved  

 opgørelsen af de pågældende personers A-indkomst og ved beregningen af  

 A-skatten.
Arbejdsgiveren skal heller ikke beregne AM-bidrag af  

 indbetalingen, idet pensionsinstituttet som udgangspunkt opgør  

 beregningsgrundlaget, jf.
AMFL § 11, stk. 5, der bl.a. henviser til AMFL §  

 8, stk. 1, litra c.
AM-bidragsgrundlaget efter AMFL § 8, stk. 1, litra c, har hidtil  

 kun omfattet den nuværende arbejdsgivers indbetaling og ikke en  

 tidligere arbejdsgivers indbetaling til en pensionsordning, jf. lov nr.  

 468 af 9. juni 2004 om ændring af arbejdsmarkedsfondsloven m.v. skal  

 pensionsinstitutter imidlertid med virkning fra  1. oktober 2004  

 indeholde AM-bidrag af indbetalinger, som en arbejdsgiver foretager for  

 tidligere ansatte.
Opgørelsen sker på grundlag af arbejdgiverens  

 oplysninger om bidragspligtige beløb.
B.1.11.5 Erstatning og modkrav Erstatningsbeløb for tabt arbejdsfortjeneste, der udbetales af den  

 tidligere arbejdsgiver, anses efter praksis som almindelig personlig  

 indkomst og som A-indkomst efter KSL § 43, stk. 1. Der skal betales  

 AM-bidrag af erstatningsbeløbet efter AMFL § 7, stk. 1, litra a, samt  

 SP-bidrag, jf.
ATP-lovens § 17 f, stk. 1, og bidragsgrundlaget opgøres  

 efter AMFL § 8, stk. 1, litra a, jf. afgørelse fra Ankenævnet for Bidrag  

 til Arbejdsmarkedsfondene i TfS 1995, 756. Arbejdsgiveren skal indeholde  

 A-skat, AM-bidrag og SP-bidrag i fuldt omfang, selv om der gøres  

 modregningskrav gældende mod A-indkomsten fra arbejdsgiverens side.
Dette  

 gælder, selv om sådanne krav efter modregningsreglerne opfylder  

 betingelserne for at kunne modregnes i A-indkomsten.
Selv om  

 arbejdsgiveren således eksempelvis vil kunne modregne personalelån, krav  

 opstået som følge af et retsstridigt forhold fra den ansattes side,  

 erstatning for overtrædelse af en konkurrenceklausul mv., skal  

 modregningen ske med respekt af skattevæsenets krav, jf.
KSL § 46, stk. 3.  

 Modregningen kan derfor først foretages efter, at arbejdsgiveren har  

 indeholdt A-skat af A-indkomsten.
 Se afsnit B.1.5.3 om erstatningsbeløb for tabt arbejdsfortjeneste.
B.1.11.6 Lønmodtagerens dødsfald Når en ansat medarbejder dør, overgår den afdødes tilgodehavende hos  

 virksomheden enten til den efterlevende eller til  

 dødsboet.
Udbetales der løn, som en afdød har erhvervet endelig ret til inden  

 dødsfaldet, skal der - uanset til hvem udbetalingen sker - indeholdes  

 A-skat, AM-bidrag og SP-bidrag på grundlag af den afdødes skattekort.
Ved  

 beregning af A-skat for en afdød, skal der gives fradrag til og med  

 dødsdagen.
På tidspunktet for dødsfaldet skal den afdødes tilgodehavende  

 feriegodtgørelse opgøres, herunder løn under ferie optjent inden  

 dødsfaldet.
Der skal indeholdes A-skat, AM-bidrag og SP-bidrag inden  

 beløbet udbetales til boet.
Ved funktionærens dødsfald ophører arbejdsgiverens lønforpligtelse.
Dør  

 funktionæren i ansættelsestiden, tilkommer der dennes ægtefælle eller børn  

 under 18 år, over for hvem funktionæren har forsørgelsespligt, en efterløn  

 svarende til henholdsvis 1, 2 eller 3 måneders løn, når funktionæren ved  

 dødsfaldet har haft ansættelse i henholdsvis 1, 2 eller 3 år, jf.
FUL §  

 8.
Efterindtægt udbetales til en ægtefælle efter en tjenestemand, som ved  

 sin død oppebar løn eller pension.
Dør tjenestemanden som følge af  

 tilskadekomst i tjenesten, udbetales efterindtægt i 12 måneder.
Dør  

 vedkommende inden retten til ægtefællepension er opnået, udbetales  

 efterindtægten i 9 måneder.
I andre situationer udbetales efterindtægten i  

 3 måneder.
Efterlønnen og efterindtægten er A-indkomst, jf.
KSLbek. § 15, nr. 2.  

 A-skatten indeholdes af den tidligere arbejdsgiver efter modtagerens  

 skattekort.
Tilsvarende gælder AM-bidrag, der i øvrigt beregnes og  

 indeholdes/betales efter de retningslinier, der er beskrevet  

 indledningsvis i afsnit  

 B.1.11 .  

 Det gør ingen forskel, at ydelsen udbetales til den berettigede efter en  

 DIS-sømand.
SP-bidrag indeholdes og indbetales tilsvarende af  

 beregningsgrundlaget for AM-bidraget, se dog nærmere om  

 aldersbetingelserne i afsnit  

 A.3 .
 Efterindtægt mv., der erhverves af et dødsbo, er ikke A-indkomst.
 Hvis virksomheden ved en fejl fortsat har udbetalt løn mv., som en  

 afdød ikke har optjent ret til, og i den forbindelse har indeholdt A-skat,  

 AM-bidrag og SP-bidrag, skal virksomheden - hvis den har indbetalt de  

 indeholdte beløb til ToldSkat - nedsætte den følgende indbetaling efter de  

 almindelige regler, se afsnit  

 G.5.2 .
Opdages fejlen først efter kalenderårets udløb, skal bruttobeløbet  

 imidlertid tilbagebetales til virksomheden.
Herefter kan A-skat, AM-bidrag  

 og SP-bidrag udbetales af den regionale told- og skattemyndighed til  

 boet under forudsætning af, at A-skatten ikke allerede er godskrevet i en  

 årsopgørelse.
Tilbagebetaler boet nettobeløbet til udbetaleren og giver  

 denne transport i A-skatten, AM-bidraget og SP-bidraget, anses dette for  

 tilbagebetaling af bruttobeløbet.
Se om endelige indbetalt beløb i AMFL §  

 13, stk. 11.
B.2 Honorar Begrebet honorar omfatter vederlag for personligt arbejde, der udføres  

 uden for tjenesteforhold, og som heller ikke kan henføres til selvstændig  

 erhvervsvirksomhed.
Afgrænsningen af lønmodtagere i forhold til selvstændigt  

 erhvervsdrivende foretages med udgangspunkt i de kriterier, som er  

 opregnet i cirk. nr. 129 af 4. juli 1994 om personskatteloven og den heraf  

 udviklede praksis.
Se nærmere herom afsnit  

 B.1.1.1 .
Ved vurderingen af, om der skal indeholdes A-skat, AM-bidrag og  

 SP-bidrag af honorarer, skal der foretages en samlet vurdering af det  

 konkrete beskæftigelsesforhold.
Der kan bl.a. ses på indholdet af indgåede  

 overenskomster og kontrakter, retsforholdet mellem de involverede parter  

 samt den faktiske tilrettelæggelse af arbejdsopgaven.
 Sondringen mellem honorarmodtagere i forhold til (på den ene side) en  

 lønmodtager og (på den anden side) en selvstændigt erhvervsdrivende, er  

 først og fremmest relevant vedrørende opgørelsen og betalingen af bidrag.  

 Endvidere kan kvalificeringen være af betydning i relation til opgørelsen  

 af den skattepligtige indkomst, se eksempelvis TfS 1997, 562 (LSR), hvor  

 en musiker blev anset som honorarmodtager.
 Efter AMFL § 7, stk. 1, litra c, og ATP-lovens § 17 f, påhviler  

 bidragspligten personer, der er skattepligtige efter KSL § 1 af vederlag,  

 honorarer eller anden indkomst for personligt arbejde uden for  

 tjenesteforhold, som ikke kan henføres til selvstændig virksomhed.  

 Bidragsgrundlaget opgøres med hjemmel i AMFL § 8, stk. 1, litra e.
Honorarindtægten indgår som udgangspunkt i bidragsgrundlaget uden  

 reduktion af udgifter mv., uanset om indkomsten ved den almindelige  

 indkomstbeskatning skal opgøres efter et nettoprincip.
Hvervgiverens  

 godtgørelse af honorarmodtagerens udgifter til befordring, kost og  

 overnatning indgår dog ikke i bidragsgrundlaget, når godtgørelsen  

 ikke udgør en del af vederlaget.
Det er en forudsætning,  

 at udgiftsdækningen ydes efter satserne for skattefri  

 befordringsgodtgørelse og skattefri rejsegodtgørelse,  

 jf. bekendtgørelse nr. 1290 af 13. december 2005 og SKATs  

 meddelelse i  

 SKM2005.498.SKAT .  

 Se  

 SKM2003.494.LSR .  

 En fodbolddommer modtog ud over honorar for at dømme i de enkelte kampe en  

 udgiftsgodtgørelse for transport til kampene, opgjort i overensstemmelse  

 med Skatterådets  satser for befordringsgodtgørelse.
Der skulle ikke  

 beregnes arbejdsmarkedsbidrag af kørselsgodtgørelserne, idet disse var at  

 anse for kompensation for udgift til transport i forbindelse med hvervet  

 som fodbolddommer, hvor vederlaget for det personlige arbejde var  

 dommerhonoraret for de enkelte kampe.
Der skal ikke indeholdes AM-bidrag eller SP-bidrag af honorarer  

 omfattet af AMFL § 8, stk. 1, litra e.
Sådanne bidrag opkræves i stedet af  

 told -og skatteforvaltningen , jf.
AMFL § 11, stk. 8.
 Om indeholdelses- og oplysningspligten henvises der til afsnit D og  

 I.
 Afsnit  

 C.4.2  

 indeholder en beskrivelse af beskatningsforholdene, når honorarmodtageren  

 har bopæl i udlandet.
 Afsnit  

 C.5.2  

 beskriver den situation, hvor personen har bopæl her i landet og modtager  

 honorarer fra udlandet.
 Endvidere henvises til afsnit  

 B.5  

 om overførselsindkomster.
B.2.1 Bestyrelseshonorar Det fremgår af KSL § 43, stk. 2, litra a, jf.
KSLbek. § 15, nr. 1, at  

 godtgørelse for medlemsskab af eller som medhjælp for betyrelser, udvalg,  

 kommissioner, råd og lignende er A-indkomst.
 Ud over A-skat skal der tillige indeholdes AM-bidrag og SP-bidrag, jf.  

 AMFL § 8, stk. 1, litra e, og ATP-lovens § 17 f, stk. 1.
 Det er uden betydning, om der er tale om udbetalinger fra aktie- eller  

 anpartsselskaber, foreninger, private og offentlige institutioner eller  

 offentlige råd.
 Det er ligeledes uden betydning, om hvervet er af erhvervsmæssig eller  

 privat karakter, eller om vedkommende er valgt på generalforsamling eller  

 er udpeget på anden måde.
Foreninger, der som led i deres skattefri virksomhed årligt udbetaler  

 bestyrelseshonorarer til det enkelte bestyrelsesmedlem på 1.500 kr. eller  

 derunder, skal ikke indeholde A-skat, jf.
KSL § 45 og KSLbek. § 16, nr. 5,  

 AM-bidrag, jf.
AMFL § 8, stk. 1, litra e, jf. § 11, stk. 3, eller  

 SP-bidrag af honoraret, jf.
ATP-lovens § 17 f, stk. 1.
For så vidt angår honorar til medhjælp for bestyrelser mv., skal der  

 foreligge et fastere tilknytningsforhold.
Vederlag for rent lejlighedsvis  

 ydet bistand fra en advokat eller revisor er således ikke A-indkomst, og  

 der skal hverken indeholdes A-skat, AM-bidrag eller SP-bidrag.
Udbetaler virksomheden bestyrelseshonorar til personer, der bor eller  

 opholder sig i udlandet, skal der som udgangspunkt indeholdes A-skat, selv  

 om de pågældende aldrig har boet eller arbejdet i Danmark, jf.
KSL § 2,  

 stk. 1, litra b, jf.
KSL § 43, stk. 2, litra a, jf.
KSLbek. § 15, nr. 1.  

 Der skal kun indeholdes AM-bidrag og SP-bidrag, hvis modtageren er fuldt  

 skattepligtig til Danmark, jf.
AMFL § 7, stk. 1, litra c.
Med virkning for  

 indkomst erhvervet fra og med 1. juli 2004 skal der indeholdes AM-bidrag  

 og SP-bidrag for honorarer, uanset om arbejdet udføres her i landet  

 (hidtil gældende regel) eller udlandet, jf. lov nr. 468 af 9. juni  

 2004. Se iøvrigt afsnit C.4.2.
Advokaters bestyrelseshonorarer kan anses for at være indkomst for et  

 selskab i de tilfælde, hvor honoraret modtages af advokater, der driver  

 virksomhed i selskabsform, jf.
TfS 1996, 337 (TSS). Det er dog en  

 betingelse, at det mellem advokaten, selskabet og de øvrige  

 selskabsdeltagere er aftalt, at bestyrelseshonoraret skal tilfalde  

 selskabet.
 Det fremgår endvidere af TfS 1996, 337 (TSS), at bestyrelseshonorar  

 anses for indkomst ved selvstændig erhvervsvirksomhed, hvis indtægten  

 indgår i et interessentskab, der driver sådan virksomhed, eller hvis  

 sådanne indtægter i øvrigt er et naturligt led i erhvervsvirksomheden.
 For at kunne afgøre, hvorvidt det kan undlades at indeholde A-skat,  

 AM-bidrag og SP-bidrag af sådanne vederlag, skal der foretages en  

 bedømmelse af de indgåede aftaler i det konkrete  

 tilfælde.
B.2.2 Konsulenthonorar For konsulenter med bopæl i Danmark skal der hverken indeholdes A-skat,  

 AM-bidrag eller SP-bidrag i de udbetalte vederlag, medmindre de udbetales  

 som led i et egentligt ansættelsesforhold.
Ved afgørelsen af, om der  

 foreligger et lønmodtagerforhold, eller om der er tale om selvstændig  

 erhvervsvirksomhed, må der foretages en samlet bedømmelse af det konkrete  

 beskæftigelsesforhold.
Efter KSL § 43, stk. 2, litra i, jf.
KSLbek. § 15, nr. 29, henregnes  

 til A-indkomst vederlag, der ikke er omfattet af litra a, som en person,  

 der har været skattepligtig efter KSL § 1, nr. 1, modtager fra en  

 virksomhed her i landet som rådgiver, konsulent eller anden lignende  

 medhjælp for virksomheden.
Det er dog en betingelse, at personen har eller  

 på noget tidspunkt inden for de seneste 5 år forud for ophøret af den  

 fulde skattepligt har haft - direkte eller indirekte - del i ledelsen af,  

 eller kontrollen med kapitalen i den virksomhed, der udreder vederlaget.  

 Der skal ikke indeholdes AM-bidrag og SP-bidrag i ovennævnte ydelser, jf.  

 AMFL § 8, stk. 1, litra a.
Til belysning af hvorledes konsulenter indeholdelsesmæssigt behandles  

 kan nævnes TfS 1989, 486 (ØLD), hvor EDB-konsulenter (vikarbureau), ansås  

 for at udføre et personligt arbejde i tjenesteforhold.
Udbetalingerne blev  

 derfor anset som A-indkomst.
Se endvidere  

 SKM2004.452.LSR ,  

 hvor Landsskatteretten anså en IT-konsulent for at være selvstændigt  

 erhvervsdrivende.
Afgørelsen er nærmere uddybet under  

 B.1.1.1 .
Højesteret har, jf.
TfS 1996, 449, (Tupperware-dommen), ud fra en  

 samlet vurdering anset tupperwareforhandlerne for selvstændigt  

 erhvervsdrivende.
Højesteret henviste til kriterierne i cirk. nr. 129 af 4. juli 1994 om  

 personskatteloven og lagde specielt vægt på, B.2.3 Honorar til kunstnere m.fl.
Der skal ske indeholdelse af A-skat, AM-bidrag og SP-bidrag i vederlag  

 til kunstnere efter samme regler som for andre.
Hvorvidt der er tale om  

 udbetaling af A- eller B-indkomst, eller om vederlag, som kan henføres til  

 selvstændig erhvervsvirksomhed, må afgøres på grundlag af en samlet  

 vurdering.
Se iøvrigt afsnit B.1.1.1 vedrørende sondringen mellem  

 lønmodtagerindkomst og selskabsindkomst.
 Med hensyn til beskatning af udenlandske kunstnere, artister mv.  

 henvises til afsnit C.1.1.3.
B.2.3.1 Forfattere Der skal normalt hverken indeholdes A-skat, AM-bidrag eller SP-bidrag  

 af forfatterhonorar, medmindre forfatteren har indgået en egentligt  

 ansættelsesaftale med den virksomhed, der udbetaler honoraret.
 Tilsvarende gælder vedrørende vederlag for ophavsrettigheder samt  

 honorarer for enkeltstående artikler til dagspressen, faglige tidsskrifter  

 mv.
Vedrørende forfatteres biblioteksafgifter har LSR afgjort, at sådanne  

 beløb anses for at være vederlag for retten til at anvende eller udnytte  

 en immateriel rettighed, jf.
TfS 1998, 559 (LSR). Der skal ikke betales  

 AM-bidrag og SP-bidrag af vederlag for udnyttelse af en immateriel  

 rettighed, medmindre vederlaget indgår i en selvstændig  

 erhvervsvirksomhed.
Så skal der betales bidrag efter AMFL § 10, jf.
TfS  

 1999, 175, hvor Told- og Skattestyrelsen fandt, at selvstændigt  

 erhvervsdrivende forfattere skal betale AM-bidrag af biblioteksafgifter,  

 da indtægten herved anses for at indgå i den selvstændige  

 erhvervsvirksomhed.
B.2.3.2 Artister og solister Med udgangspunkt i SD-cirk. nr. 24 af 27. juli 1981 om skattetræk i  

 vederlag til artister og solister skal der normalt ikke indeholdes A-skat  

 i honorarer, der modtages for virksomhed som udøvende artist og solist.  

 Cirkulæret blev udsendt på baggrund af ØLD, offentliggjort i UfR  

 1981.349.
I dommen hedder det bl.a., at efter indholdet af de indgåede kontrakter  

 og det i øvrigt oplyste om forholdet mellem sagsøgeren og artisterne  

 findes disse honorarer ikke at kunne betegnes som vederlag for personligt  

 arbejde i tjenesteforhold.
Da varigheden af de omhandlede engagementer  

 ikke kan bevirke nogen ændring heri, har sagsøgeren ikke efter KSL § 46,  

 jf. § 43, stk. 1, været forpligtet til at indeholde A-skat.
Uanset den konkrete sag, hvorefter beløbet er skattepligtig B-indkomst,  

 skal der tages selvstændig stilling til, om vederlaget er omfattet af  

 reglerne om bidragspligt efter AMFL § 7, stk. 1, litra c.
Eventuelt  

 AM-bidrag og SP-bidrag opkræves ved årsopgørelsen.
I en afgørelse fra LSR, jf.
TfS 1992, 550, fremgår det, at to  

 kunstnere, der hver ejede halvdelen af et anpartsselskab, hvis formål var  

 at drive musik- og showformidling, var berettiget til at henføre indtægter  

 som medarrangør af koncerter og shows til selskabet.
LSR lagde vægt på, at  

 medejeren modtog sædvanligt honorar for sin egen gennem selskabet  

 arrangerede optræden.
 Dette medfører, at arrangører af koncerter og shows som udgangspunkt  

 ikke kan pålægges indeholdelsespligt af A-skat og AM-bidrag af honorarer,  

 der udbetales til et selskab, hvorfra kunstnerne normalt modtager deres  

 honorarer.
 Vederlag til scenekunstnere, der som skuespillere mv. engageres til  

 optræden i et ensemble, anses som vederlag for et personligt arbejde i  

 tjenesteforhold.
Der skal derfor indeholdes A-skat, AM-bidrag og SP-bidrag vedrørende  

 sådanne udbetalinger, jf. henholdsvis KSL § 43, stk. 1, AMFL § 8, stk. 1,  

 litra a og ATP-lovens § 17 f, stk. 1. Indeholdelsespligten påhviler i  

 disse tilfælde den, der som restauratør, arrangør, forening og lignende  

 afholder udgiften til de medvirkendes vederlag.
Det gælder, selv om  

 vederlaget ikke udbetales direkte til kunstneren, men til en kapelmester,  

 trupleder, agent, et booking- eller koncertbureau eller anden  

 mellemmand.
I TfS 1987, 148 (ØLD) betalte en restauratør to momsregistrerede  

 bookingfirmaer for at stille musikere til rådighed for optræden i  

 restauranten.
Hverken restauranten eller de to firmaer indeholdt A-skat  

 ved udbetalingerne.
I relation til det første firma, blev restauranten  

 anset som arbejdsgiver.
I relation til det andet firma, et anpartsselskab,  

 som alene forpligtede sig til at stille 1-2 ikke nærmere specificerede  

 musikere til rådighed, fandtes restauratøren ikke at være  

 indeholdelsespligtig.
I TfS 1997, 541 har LSR truffet afgørelse om, at en skuespiller, der ud  

 over en fast lønindtægt modtog honorarer for en række enkeltstående  

 engagementer med at indtale film, ikke kunne anses for selvstændigt  

 erhvervsdrivende.
Ved afgørelsen blev der specielt lagt vægt på, at  

 skuespillerens driftsudgifter for det pågældende klageår hverken i art  

 eller omfang oversteg, hvad der var sædvanligt i lønmodtagerforhold,  

 ligesom disse udgifter ikke kunne siges at være afholdt uden sikkerhed for  

 indtægt, idet honorarerne havde været fastsat forud.
Skuespilleren havde  

 således ikke båret en sådan risiko, som normalt kendetegner selvstændig  

 erhvervsvirksomhed.
I TfS 1998, 485 (HRD) har Højsteret statueret, at en operasanger med  

 skattemæssig virkning kunne drive koncertvirksomhed og anden kunstnerisk  

 virksomhed som operasanger i selskabsform.
Se nærmere B.1.1.1.Om de  

 generelle indeholdelsespligter henvises til afsnit D.
B.2.3.3 Musikere (herunder  

 KODA-indtægt) Vederlag til musikere, som betragtes som lønmodtagere, kan efter  

 praksis udbetales som B-indkomst, når der er tale om meget kortvarige  

 tjenesteforhold såsom engagementer af én, to eller tre dages varighed.
 Der skal indeholdes A-skat, AM-bidrag og SP-bidrag, jf. henholdsvis KSL  

 § 43, stk. 1, og § 46, AMFL § 8, stk. 1, litra a samt ATP-lovens § 17 f,  

 stk. 1, i de situationer, hvor der er tale om et fortsat engagement.
Musikere, der betragtes som honorarmodtagere, er ikke lønmodtagere, jf.  

 LSR's kendelse i TfS 1997, 562. Sagen vedrørte en musiker, som i en  

 årrække havde ernæret sig ved at spille ved engagementer som solomusiker.  

 Han havde aftalt at spille til et fast honorar, ligesom han havde modtaget  

 et fast beløb for kørsel.
Musikeren kunne ikke anses som selvstændigt  

 erhvervsdrivende, men derimod som honorarmodtager i relation til de  

 modtagne vederlag.
Befordringsudgifterne kunne derfor opgøres og fradrages  

 efter reglerne i LL § 9 B.
I en anden kendelse fra LSR ansås en musiker som lønmodtager, jf.
TfS  

 1997, 406. Musikeren havde haft en række enkeltstående arrangementer i  

 Danmark og i Tyskland, og han blev aflønnet af arbejdsgiverne på de  

 enkelte spillesteder.
I nogle tilfælde sendte Dansk Musiker Forbund ham på  

 spillejob, andre gange tog han job direkte.
Skatteyderen var mangeårigt  

 medlem af den til Dansk Musiker Forbund knyttede arbejdsløshedskasse for  

 lønmodtagere, ligesom han havde foretaget fradrag under øvrige  

 lønmodtagerudgifter.
Indtægter fra KODA (Komponisters Ophavsret i Danmark) anses for at være  

 vederlag for retten til at anvende eller udnytte en immateriel rettighed,  

 jf.
TfS 1998, 559 (LSR). Der skal derfor ikke indeholdes A-skat, AM-bidrag  

 eller SP-bidrag i forbindelse med udbetalinger, da vederlaget anses som  

 B-indkomst, men derimod skal disse vederlag indberettes som B-indkomst.  

 Hvis vederlaget indgår i en selvstændig erhvervsvirksomhed, skal der  

 betales bidrag efter AMFL § 10.
B.2.3.4 Immaterielle rettigheder Vederlag, honorar og lignende for retten til at anvende eller udnytte  

 en immateriel rettighed betegnes almindeligvis som royalty og knytter sig  

 specielt til patenter, varemærker, mønster eller model, tegning, hemmelig  

 formel eller fremstillingsmetode.
Endvidere knytter sådanne royalties sig  

 til vederlag for oplysninger om industrielle, kommercielle eller  

 videnskabelige erfaringer.
Se vedrørende sondringen  

 SKM2005.536.LSR ,  

 hvor Landsskatteretten fandt, at en forfatter af skolebøger skulle betale  

 arbejdsmarkedsbidrag af honorarer ved forfattervirksomheden modtaget fra  

 flere forlag.
Er der tale om udbetaling af royalty til personer med bopæl i Danmark,  

 jf.
KSL § 1, skal der ikke indeholdes A-skat, AM-bidrag eller  

 SP-bidrag.
 KSL § 65 C indeholder regler for indeholdelse af den såkaldte  

 royalty-skat (30 pct.) i de tilfælde, hvor udbetaling eller godskrivning  

 sker til en person, omfattet af KSL § 2, stk. 1, litra i, eller et  

 selskab, som er skattepligtig efter SEL § 2, stk. 1, litra g.
Vederlag for immaterielle rettigheder, fx forfatterrettigheder, ophavs-  

 og kunstnerrettigheder, anses som B-indkomst, og der skal ikke indeholdes  

 AM-bidrag i sådanne udbetalinger.
Vederlaget skal selvangives af den  

 enkelte modtager.
Der skal ikke betales AM-bidrag og SP-bidrag, men hvis  

 vederlaget indgår i en selvstændig erhvervsvirksomhed, skal der betales  

 bidrag efter AMFL § 10, jf.
TfS 1998, 559 (LSR). Der henvises iøvrigt til  

 afsnit  

 C.4.1  

 og  

 C.5.1 .
B.2.4 Discjokeys Hvorvidt der skal indeholdes A-skat og AM-bidrag for discjockeys,  

 afgøres ud fra en samlet bedømmelse af det/de enkelte  

 beskæftigelsesforhold.
I en sag, afgjort af Højesteret, jf.
TfS 1999, 377, blev det efter en  

 samlet bedømmelse fastslået, at discjockeys var omfattet af KSL § 43, stk.  

 1 (tjenesteforhold), og at restauratørerne skulle indeholde A-skat af  

 vederlagene.
Landsretten lagde bl.a. vægt på, at de pågældende discjockeys  

 arbejdede inden for mødetider og efter vagtplaner, fastlagt af  

 restauratørerne, at discjockeyerne benyttede restaurationernes musikanlæg,  

 ligesom de omkostninger, der blev afholdt til medbragte plader og cd´er,  

 var af en begrænset størrelse.
Endvidere blev der lagt vægt på, at  

 engagementerne var langvarige, og at indtægterne, hvortil skattekravene  

 knyttede sig, stort set var discjockeyernes eneste arbejdsindkomst.
Se  

 også   

 SKM2002.561.ØLR , hvor  

 en discjockey, der arbejdede to steder ligeledes blev anset som  

 lønmodtager.  Er der på baggrund af en samlet bedømmelse af  

 beskæftigelsesforholdet grundlag for at statuere A-indkomst, skal der  

 udover A-skat tillige indeholdes AM-bidrag og SP-bidrag, jf.
KSL § 43,  

 stk. 1, AMFL § 8, stk. 1, litra a og ATP-lovens § 17 f, stk. 1.
B.2.5 Mannequiner (modeller) Hvorvidt honorarer til mannequiner (modeller) skal anses for A- eller  

 B-indkomst må i tvivlstilfælde afgøres ved en samlet bedømmelse af  

 beskæftigelsesforholdet.
Der kan i den forbindelse lægges vægt på de  

 opregnede kriterier i cirk. nr. 129 af 4. juli 1994 til PSL.
Er situationen den, at et modelbureau alene formidler kontakten mellem  

 fotomodellerne og fotograferne og ikke garanterer for modellernes vederlag  

 fra fotograferne, er fotograferne som udgangspunkt indeholdelsespligtige  

 for A-skat, AM-bidrag og SP-bidrag, jf.
KSL § 43, stk. 1, AMFL § 8, stk.  

 1, litra a og ATP-lovens § 17 f, stk. 1. Er der tale om udbetalinger til  

 mannequiner (modeller) i et ansættelsesforhold - fx i et bureau - gælder  

 de almindelige regler for indeholdelse af A-skat og AM-bidrag, jf.
KSL §  

 43, stk. 1, AMFL § 8, stk. 1, litra a samt ATP-lovens § 17 f, stk.  

 1.
B.2.6 Advokat-/revisorhonorar En advokats og revisors sædvanlige gage i et ansættelsesforhold vil  

 altid være A-indkomst med deraf følgende indeholdelse af A-skat, AM-bidrag  

 og SP-bidrag, jf.
KSL § 43, stk. 1, AMFL § 8, stk. 1, litra a samt  

 ATP-lovens § 17 f, stk. 1. Advokater, der modtager bestyrelseshonorarer i  

 forbindelse med deres selvstændige erhvervsvirksomhed, kan efter anmodning  

 hos told-og skatteforvaltningen  modtage en fritagelseserklæring, som  

 fritager udbetaleren fra at indeholde A-skat, AM-bidrag og SP-bidrag.
Se i  

 øvrigt afsnit B.2.1 om bestyrelseshonorarer.
B.2.7 Agenthonorar Ved en virksomheds udbetaling af provision eller anden form for  

 vederlag til en agent kan det ofte være vanskeligt at afgøre, om der skal  

 indeholdes A-skat, AM-bidrag og SP-bidrag, eller om der er tale om  

 selvstændig virksomhed.
 Hvorvidt agenten er omfattet af de danske skatteregler, er nærmere  

 beskrevet i afsnit C om internationale forhold.
Hvorvidt agenthonoraret konkret skal anses for A-indkomst i et  

 tjenesteforhold eller B-indkomst ved selvstændig erhvervsvirksomhed, må i  

 tvivlstilfælde afgøres ved en samlet bedømmelse af  

 beskæftigelsesforholdet.
De enkelte momenter i aftaleforholdet betragtes  

 som støttepunkter, der indgår i en samlet bedømmelse.
 I cirk. nr. 129 af 4. juli 1994 til PSL, er der i afsnit 3.1.1 en  

 opregning af de kriterier, der specielt lægges vægt på, og som kan være  

 udslagsgivende ved bedømmelsen af, om et vederlag skal anses som A- eller  

 B-indkomst, se endvidere afsnit B.1.1.1.
I en sag om en agent, der formidlede salg af møbler for flere danske  

 virksomheder - fortrinsvis til Norge - fandt Skatteministeriet, at den  

 udbetalte provision fra den pågældende møbelfabrik kunne anses for  

 B-indkomst.
Der var i sagen specielt lagt vægt på, at agenten selv  

 tilrettelagde salgsarbejdet og selv afholdt samtlige udgifter i  

 forbindelse hermed, jf.
TfS 1989, 75.
B.2.8 Distributører og assurandører Distributørers arbejdsområde vil som oftest være forbundet med salg og  

 distribution af en konkret virksomheds produkter.
Det vil derfor ofte være  

 naturligt, at vederlag for dette personlige arbejde beskattes som  

 A-indkomst, idet det må antages, at arbejdet udføres efter anvisninger fra  

 en arbejdsgiver og samtidig for dennes regning og risiko.
I tvivlstilfælde  

 må der foretages en samlet vurdering af beskæftigelsesforholdet.
Afgørende for om avisdistributørers vederlag er A- eller B-indkomst kan  

 herefter være, om indkomstmodtageren selv tilrettelægger, leder, fordeler  

 og fører tilsyn med arbejdet uden anden instruktion fra hvervgiveren end  

 den, der eventuelt følger af den afgivne ordre.
Endvidere kan det være  

 afgørende, om indkomstmodtageren har ansat personale og er frit stillet  

 med hensyn til antagelse af medhjælp.
Det sidste gjorde sig gældende i en sag fra 1988, som blev forelagt for  

 Ligningsrådet (nu Skatterådet), der ud fra en samlet bedømmelse fandt, at  

 distributøren drev selvstændig erhvervsvirksomhed, navnlig fordi der blev  

 anvendt lønnet medhjælp i et betydeligt omfang, jf.
TfS 1988, 233.
 Ved vurderingen af, om der er tale om tjenesteforhold eller selvstændig  

 erhvervsvirksomhed, skal der lægges vægt på en række kriterier, som er  

 nærmere beskrevet i cirkulæret til PSL, cirk. nr. 129 af 4. juli 1994.
 Assurandører kan, for at undgå både at få indeholdt AM-bidrag,  

 SP-bidrag og A-skat af lønnen og samtidig løbende at skulle betale bidrag  

 og B-skat som selvstændigt erhvervsdrivende, henvende sig til told-og  

 skatteforvaltningen  og få udstedt en fritagelse for at få indeholdt  

 A-skat, AM-bidrag og SP-bidraget af vederlaget fra  

 forsikringsselskabet.
Hvorvidt assurandørens provision, honorar og lignende vederlag skal  

 anses som A- eller B-indkomst, må i tvivlstilfælde afgøres efter en samlet  

 vurdering af forholdet mellem indkomstmodtager og hvervgiver.
Den samlede  

 vurdering kan fx omfatte en vurdering af, i hvilket omfang assurandøren  

 kan antages at bære en selvstændig økonomisk risiko, om der er aftalt et  

 fast opsigelsesvarsel, samt i hvilket omfang assurandøren selvstændigt kan  

 antage eller afvise en forsikring på forsikringsselskabets vegne.
Vestre Landsret har, jf.
TfS 1995, 458, fastslået, at den sagsøgende  

 assurandør skulle anses som selvstændigt erhvervsdrivende, for så vidt  

 angår de indtægter, han modtog som branddirektør i ét forsikringsselskab,  

 hvorimod han blev anset som lønmodtager i forbindelse med indtægt fra et  

 andet forsikringsselskab.
I  

 SKM2002.339.ØLR  blev  

 en assurandørs indkomst anset som lønmodtagerindkomst.
Assurandøren  

 var i et vist omfang undergivet ferielovens og funktionærlovens regler og  

 var omfattet af forsikringsselskabets gruppelivsforsikring.
Desuden blev  

 hans omkostninger ved arbejdet helt eller i det væsentlige dækket ved  

 månedlige omkostningstillæg.
B.2.9 Bonus Beskatningsreglerne for bonus i relation til honorarer vil som  

 hovedregel følge beskatningen af den indkomst eller det honorar, som  

 bonusudbetalingen kan henføres til.
 Er der eksempelvis tale om bonus for arbejde i et tjenesteforhold, skal  

 beskatning ske i forbindelse med lønudbetaling med heraf følgende  

 indeholdelse af A-skat, AM-bidrag og SP-bidrag.
B.2.10 Kursushonorar Hvorvidt et vederlag for undervisning på et kursus modtages som  

 lønmodtagerindkomst, som led i en selvstændig virksomhed eller som  

 honorarindtægt afhænger af en samlet vurdering af det konkrete  

 beskæftigelsesforhold.
 Er der tale om enkeltstående foredrag, kan vederlaget herfor anses som  

 B-indkomst for modtageren, såfremt en samlet vurdering af omstændighederne  

 i øvrigt er til stede herfor.
Hvis der er tale om B-indkomst, opkræves AM-bidrag i forbindelse med  

 årsopgørelsen for det pågældende indkomstår, jf.
AMFL § 11, stk. 8.
I et svar til en skatteyder, der var optaget i den frivillige  

 dagpengeordning for selvstændigt erhvervsdrivende, oplyste  

 skattedepartementet, at en indtægt for undervisning på et kursus  

 arrangeret af Dansk Arbejdsgiverforening, blev anset for A-indkomst.
I  

 svaret henvises til, at det er Dansk Arbejdsgiverforening, der som  

 kursusarrangør udvælger emne, stiller lokaler til rådighed og i øvrigt  

 bærer det økonomiske ansvar, jf.
TfS 1987, 73 (DEP).
 I TfS 1990, 370 fastslog Landsskatteretten, at en disponent i et  

 vinfirma, og hvor disponenten samtidig havde indtægter fra kurser om vin  

 inden for fritidsundervisningen, ikke kunne anses for at have erhvervet  

 kursushonoraret ved selvstændig virksomhed.
Se endvidere TfS 2000, 528 (LSR) om afgrænsningen af selvstændig  

 virksomhed, lønmodtagerforhold og honorarindtægter.
Skatteyder blev anset  

 for lønmodtager som underviser gennem et oplysningsforbund, medens  

 indtægter som kordirigent blev anset for honorarindtægter.
B.2.11 Vikarer Virksomheder, der anvender vikarer, skal hverken indeholde A-skat,  

 AM-bidrag eller SP-bidrag af det beløb, virksomheden betaler til  

 vikarbureauet.
Derimod skal vikarbureauet indeholde A-skat, AM-bidrag og  

 SP-bidrag af vikarens løn.
 I TfS 1995, 154 (TSS) blev en buschauffør, der drev chaufførbureau som  

 enkeltmandsvirksomhed, ikke anset som selvstændigt erhvervsdrivende.
 I  

 SKM2003.555.HR  blev  

 en journalist, som arbejdede freelance ved et dagblad, hvor han fungerede  

 som afløser (vikar) for andre journalister ved sygdom og ferie, anset for  

 lønmodtager.
 Vedrørende arbejdsudleje henvises til afsnit  

 C.1.1.2 .
Se afsnit  

 B.2.2 ,  

 hvor der er omtalt en dom fra Østre Landsret, jf.
TfS 1989, 486 (ØLD)  

 vedrørende vikarbureauer.
 Der henvises i øvrigt til afsnit  

 D.3.2  

 vedrørende indeholdelsespligt for vikarbureauer.
B.2.12 Efterlevende efter  

 honorarmodtagere Pension og lignende skattepligtige ydelser til pårørende til den  

 umiddelbart berettigede tidligere honorarmodtager er A-indkomst i det  

 omfang, der er tale om ydelser, der har sammenhæng med et tidligere  

 medlemskab af eller ydes til en tidligere medhjælp for bestyrelser,  

 udvalg, kommissioner, råd og lignende, jf.
KSLbek. § 15, nr. 26.
Pligten til at betale AM-bidrag og SP-bidrag er fastsat i AMFL § 7,  

 stk. 1, litra b, jf.
AMFL § 8, stk. 1, litra d, og ATP-lovens § 17 f.
Også  

 udbetalinger til efterlevende efter den umiddelbart berettigede er  

 omfattet af AMFL § 8, stk. 1, litra d og ATP-lovens § 17 f.
Er der tale om udbetaling af andre ydelser til efterlevende efter  

 honorarmodtagere, skal der, hvis der er tale om beløb, som den afdøde selv  

 havde erhvervet ret til, indeholdes A-skat, AM-bidrag og SP-bidrag, som  

 hvis udbetalingen var sket til den afdøde selv, da ydelsen anses for et  

 vederlag for personligt arbejde.
Der skal dog ikke indeholdes A-skat,  

 AM-bidrag og SP-bidrag, hvis beløbet udbetales til et dødsbo.
Det er den  

 virksomhed eller lignende, der foretager udbetalingen, der skal opgøre  

 bidragsgrundlaget, beregne, indeholde samt betale bidraget, jf.
AMFL § 11,  

 stk. 6 og 9.
Er der tale om udbetaling af ydelser til de efterladte efter  

 honorarmodtagere, som disse - og ikke den afdøde - har krav på, er der,  

 medmindre der er tale om pensionslignende ydelser, jf. ovenfor, tale om en  

 B-indkomst.
Der skal hverken betales AM-bidrag eller SP-bidrag, jf.  

 AMFL § 7, stk. 1, litra b og ATP-lovens § 17 f, stk.  

 1.
B.2.13 Indtægt ved partsfiskeri Andel i udbytte af fiskeri er A-indkomst, og der skal indeholdes såvel  

 A-skat som AM-bidrag og SP-bidrag, hvis andelen modtages som betaling for  

 personlig deltagelse i fiskeri, jf.
KSL § 43, stk. 2, litra g, jf.
KSLbek.  

 § 15, nr. 23, og AMFL § 8, stk. 1, litra e, jf. § 11, stk. 1, samt  

 ATP-lovens § 17 f, stk. 1. Dette gælder, når fiskeriet udøves fra et skib,  

 der ikke helt eller delvis ejes af modtageren eller er stillet til dennes  

 rådighed ved aftale om lån eller leje.
 Dette gælder også, hvis modtageren af udbytteandelen deltager i  

 fiskeriet med egne fiskeredskaber.
 Hvis en fisker holder sin fangst adskilt fra skibets øvrige fangst og  

 kun sælger sin egen fangst, er indtægten ved salget B-indkomst.
 Det forhold, at en partsfisker er berettiget til en mindste  

 udbyttebetaling, er ikke i sig selv nok til at statuere lønmodtager  

 forhold.
B.2.14 Vederlag til domsmænd og  

 nævninge Vederlag til domsmænd og nævninge ved domstolene er A-indkomst, jf.
KSL  

 § 43, stk. 2, jf.
KSLbek. § 15, nr. 31, og der skal derfor indeholdes  

 A-skat.
Der skal endvidere indeholdes AM-bidrag og SP-bidrag af  

 vederlaget, jf.
AMFL § 8, stk. 1, litra e og ATP-lovens § 17 f, stk.  

 1.
B.3 Pension Lønmodtagere betaler AM-bidrag af den aftalte løn, incl.  

 arbejdsgiverens indbetalinger til pensionsordninger - herunder ATP -  

 omfattet af PBL afsnit 1. Indeholdelse af AM-bidrag foretages henholdsvis  

 af arbejdsgiveren, jf. afsnit  

 B.1  

 -  

 B.1.9.5  

 og af pensionsinstituttet, jf. afsnit  

 B.1.10.1 .  

 Da det er pensionsinstituttet, der opkræver AM-bidrag af arbejdsgiverens  

 pensionsindbetalinger, reduceres disse med AM-bidrag.
Dette betyder en  

 reduktion af den senere udbetalte pension, hvilket dog modsvares af, at  

 der ikke beregnes bidrag ved udbetaling af pensionen, idet AMFL ikke  

 indeholder hjemmel til at opkræve AM-bidrag af pensionsudbetalinger fra  

 pensionsinstitutter.
 Foretager arbejdsgiveren indbetalinger til  

 forsikrings-/pensionsordninger, der ikke omfattes af PBL afsnit 1,  

 medregnes indbetalingen imidlertid som udgangspunkt i bidragsgrundlaget  

 for det AM-bidrag, som arbejdsgiveren skal indeholde, jf. afsnit  

 B.1.10.3 .
 Situationen er derfor den, at i det omfang, der er tale om pension  

 optjent i et ansættelsesforhold (med de få afvigelser, der er nævnt under  

 afsnit  

 B.3.4.2  

 om ATP), betales der AM-bidrag ved indbetalingen til ordningen og aldrig  

 ved udbetalingen fra ordningen.
Herfra afviger kun tilfælde, hvor arbejdsgiveren undtagelsesvis kan  

 undlade at foretage afdækning af ordningen i et pensionsinstitut  

 (direktørordninger). Dette skyldes, at der i disse situationer er særlig  

 hjemmel i AMFL til at opkræve bidrag ved udbetalingen.
Se også afsnit  

 B.3.5  

 om uafdækkede ordninger.
Der betales hverken SP-bidrag af arbejdsgiverens indbetalinger til en  

 pensionsordning omfattet af PBL § 19 eller af udbetalinger fra en sådan,  

 jf.
ATP-lovens § 17 f, stk. 1.
 Se også afsnit  

 B.1.10.1 .
 Den efterfølgende gennemgang vil koncentrere sig om, hvorvidt  

 udbetalingerne er A-indkomst eller ej.
B.3.1 Afgrænsning Pension sikrer typisk personer eller disses efterladte et  

 indtægtsgrundlag, når personen har forladt arbejdsmarkedet f.eks. på grund  

 af alder, varig nedsættelse af erhvervsevnen, fysisk/psykisk invaliditet,  

 indtrådt livstruende sygdom eller på grund af personens død.
 Ydelser, der udbetales på samme eller lignende grundlag, men som er af  

 mindre permanent karakter, behandles under afsnit  

 B.1.11 ,  

 mens andre former for overførselsindkomster behandles under afsnit  

 B.5 .
B.3.2 Folkepension Alle over 67 år (for personer der er fyldt 60 år den 1. juli 1999 eller  

 senere, dog 65 år), der har dansk indfødsret, og som opfylder  

 bopælskriteriet, har ret til folkepension, der består af et grundbeløb og  

 et pensionstillæg.
Grundbeløb og pensionstillæg medregnes i den  

 skattepligtige indkomst.
Ydelserne er A-indkomst efter  

 kildeskattebekendtgørelsens § 15, nr. 3.
 Dør den ene af to samlevende  

 ægtefæller eller samlevere, der begge modtager social pension, fortsætter  

 udbetalingen af pensionisternes sammenlagte pensioner  

 (efterlevelsespension) i en periode svarende til 3 måneder fra dagen efter  

 dødsfaldet, jf. lov om social pension, § 48. Udbetalingen af  

 efterlevelsespensionen sker til den længstlevende pensionist.
Af § 33, stk. 7, i lov om social pension, fremgår, at kravet om  

 tilbagebetaling af for meget udbetalt pension ved dødsfald bortfalder,  

 hvor der er ret til efterlevelsespension, og i de tilfælde, hvor der er en  

 efterlevende ægtefælle eller en efterlevende samlever, der er  

 arveberettiget efter afdøde.
Efterlevelsespensionen er A-indkomst for den  

 berettigede i medfør af kildeskattebekendtgørelsens § 15, nr. 3. Har  

 afdøde fået udbetalt sin pension forud, indgår for meget udbetalt  

 pension for den måned, hvori pensionisten dør, i opgørelsen af  

 efterlevelsespensionen.
B.3.3 Førtidspension For personer, der har fået tilkendt eller påbegyndt sag om  

 førtidspension, invaliditetsydelse eller bistands- og plejetillæg inden  

 den 1. januar 2003, gælder fortsat de indtil 1. januar 2003 gældende  

 regler i de bestemmelser i lov om social pension, der er opregnet i § 6,  

 stk. 4, i lov nr. 285 af 25. april 2001. Der henvises til  

 Socialministeriets vejledning nr. 28 af 3. april 2003 om  

 førtidspensionsregler før den 1. januar 2003. Desuden henvises der til  

 A-skattevejledningen 2002, afsnit B.3.3.
For personer, der har fået tilkendt eller påbegyndt sag om  

 førtidspension efter den 1. januar 2003, gælder reglerne i  

 Førtidspensionsreformen.
Hovedelemementerne i de nye regler om  

 førtidspension er følgende:
For førtidspensionister, der er tilkendt pension efter de regler, der  

 er gældende fra 1. januar 2003, er indbetaling til Arbejdsmarkedets  

 Tillægspension obligatorisk, se § 33 a i lov om social pension.
For både  

 den obligatoriske og den frivillige indbetaling af ATP-bidrag gælder, at  

 førtidspensionisten indbetaler 1/3 af bidraget og kommunen betaler 2/3 af  

 bidraget.
Der henvises i øvrigt til bekendtgørelse nr. 867 af 23. oktober  

 2002 om indbetaling af ATP-bidrag for modtagere af førtidspension.
 Den Supplerende Arbejdsmarkedspension for Førtidspensionister (SAP)  

 blev indført som et led i førtidspensionsreformen, med virkning fra 1.  

 januar 2003. Ordningen omfatter alle førtidspensionister.
 Bestemmelserne om SAP findes i §§ 33 b - 33 e i lov om social pension,  

 i bekendtgørelse nr. 868 af 23. oktober 2002 om Den Supplerende  

 Arbejdsmarkedspension for Førtidspensionister samt i kapitel 5 d i  

 ATP-loven.
Fra 1. januar 2003 kan alle førtidspensionister vælge at betale bidrag  

 til SAP, jf. § 33 b, stk. 1, i lov om social pension.
Førtidspensionisten  

 betaler 1/3 og kommunen 2/3 af bidraget, jf. § 33 b, stk.2, i lov om  

 social pension.
Kommunens andel refunderes af staten.
 Bidrag, der indbetales til SAP, investeres og godskrives særlige konti  

 i Arbejdsmarkedets Tillægspension (ATP), eller anvendes til køb af en  

 livsvarig pensionsret i et livsforsikringsselskab eller en pensionskasse,  

 jf. § 33 c, stk. 1, i lov om social pension og kapitel 5 d i ATP-loven.  

 Pensionisten har valgfrihed med hensyn til, hvilket livsforsikringsselskab  

 eller pensionskasse, der skal indbetales bidrag til.
Bidragsbetalingen ophører med virkning fra måneden efter  

 førtidspensionisten fylder 65 år (eller 67 år hvis pågældende er født før  

 1. juli 1939). Indeståendet på den enkeltes konto i ATP anvendes til køb  

 af en livsvarig pension i ATP.
Indbetalinger til et livsforsikringsselskab  

 eller en pensionskasse skal tilsvarende anvendes til køb af en livsvarig  

 alderspension, der kan udbetales fra det fyldte 65. år (67. år), eller  

 eventuelt til en specificeret forhøjelse af en eksisterende livsvarig  

 alderspension.
 Det indestående beløb på kontoen eller den opgjorte værdi af de  

 erhvervede pensionsrettigheder, når det drejer sig om et  

 livsforsikringsselskab eller en pensionskasse, udbetales i tilfælde af  

 førtidspensionistens død før førtidspensionisten fylder 65 år (67 år) til  

 boet eller til den begunstigede ifølge en pensionsaftale med et  

 livsforsikringsselskab eller en pensionskasse.
 I tilfælde af skifte i forbindelse med separation, skilsmisse eller  

 bosondring kan rettigheder i SAP forlods udlægges til ejerægtefællen, jf.  

 § 33 c, stk. 2, i lov om social pension.
 Der sker ikke udbetaling af nogen form for dødsfaldsydelser (f.eks.  

 ægtefællepension, børnepension, udbetalinger til boet m.v.), når den  

 pågældende førtidspensionist er fyldt 65 år (67 år). Bidraget går således  

 udelukkende til finansiering af en alderspension.
Hvis førtidspensionisten har valgt at lade kommunen indbetale bidraget  

 til ATP, indgår og investeres de indbetalte beløb på særskilte konti, der  

 administreres sammen med Den Særlige Pensionsopsparing, jf. § 33 d i lov  

 om social pension.
Se også ATP-lovens kapitel 5 c.
SAP behandles skattemæssigt og med hensyn til arbejdsmarkedsbidrag  

 (AM-bidrag) på samme måde som arbejdsgiveradministrerede pensionsordninger  

 og ATP-ordningen.
SAP behandles således efter reglerne om  

 pensionsordninger med løbende udbetalinger i de tilfælde, hvor  

 udbetalingerne er løbende.
Ved en éngangsudbetaling betales 40 pct. i  

 afgift heraf.
Indbetalinger til SAP skal ikke medregnes til den  

 skattepligtige indkomst (der er bortseelsesret), og der skal betales  

 AM-bidrag af indbetalingerne, svarende til hvad der gælder for  

 arbejdsgiveradministrerede pensionsordninger og ATP-ordningen.
Bortseelsesretten gælder uanset, om førtidspensionisten vælger, at ATP,  

 et livsforsikringsselskab eller en pensionskasse skal administrere  

 ordningen.
Hvis førtidspensionisten vælger en pensionskasse eller et  

 livsforsikringsselskab til at administrere ordningen, er bortseelsesretten  

 dog betinget af, at pensionskassen er omfattet af PBL § 3 og  

 forsikringsselskabet af PBL § 4.
B.3.4 Afdækkede ordninger B.3.4.1 Lønmodtagernes Dyrtidsfond Fonden forvalter de såkaldte indefrosne dyrtidsportioner, som staten  

 indbetalte til ATP i perioden 1. september 1977 til 31. august 1979. LD  

 udbetalingsafdelingen i ATP administrerer udbetalingen af dyrtidsbeløbene  

 på fondens vegne.
Ved udbetaling fra fonden svares en afgift på 40 pct. af den del af  

 udbetalingen, der hidrører fra tilvækst på kontoen efter 31. december 1979  

 og 25 pct. af resten, jf.
PBL § 14 A, jf. lovbekendtgørelse nr. 824  

 af 25. august 2005. Dette gælder ligeledes, hvis en konto er er flyttet  

 til en anden pensionsordning efter reglerne om frit valg, jf. lov om  

 Lønmodtagernes Dyrtidsfond § 7 a.
B.3.4.2 ATP Arbejdsmarkedets Tillægspension er som udgangspunkt en obligatorisk,  

 lovpligtig pensionsordning for lønmodtagere, som bliver finansieret af  

 ATP-bidrag fra arbejdsgivere og lønmodtagere.
Ordningen er udvidet til  

 også at omfatte andre end lønmodtagere.
Ordningen er endvidere gjort  

 frivillig for visse grupper af personer.
Der henvises i den forbindelse  

 til ATP-lovens §§ 2 a og 2 b og LV  

 A.C.1.2.1 .
ATP falder ind under PBL § 2 og er derfor en pensionsordning med  

 løbende livsbetingede udbetalinger dog med mulighed for udbetaling af  

 engangsbeløb ved medlemmets død.
Ved udbetaling af engangsbeløb til de  

 efterladte betales der afgift med 40 pct., jf.
PBL § 29 B.
De løbende  

 ydelser er A-indkomst, jf. kildeskattebekendtgørelsens § 15, nr. 19, og  

 skal medregnes i den skattepligtige indkomst efter PBL § 20, stk. 1, nr.  

 1.
ATP-fonden beregner og indeholder AM-bidrag i arbejdsgiverens  

 indbetalinger til fonden (både den ansattes del og arbejdsgiverens del af  

 ATP-indbetalingen), jf.
AMFL § 11, stk. 5 og afsnit  

 B.1.10 .
Bidragsgrundlaget udgør arbejdsgiverens indbetalinger herunder  

 indbetalinger til ATP vedrørende arbejdsgiverbetalte dagpengeydelser i  

 henhold til lov om dagpenge ved sygdom eller fødsel, jf.
AMFL § 8, stk. 1,  

 litra c.
For personer omfattet af ATP-lovens §§ 2 a og 2 b, omfatter  

 bidragsgrundlaget de foretagne indbetalinger til ATP, jf.
AMFL § 7, stk.  

 1, litra d.
Bidragsgrundlaget omfatter herefter følgende indbetalinger til  

 ATP:
Indbetalinger foretaget af de kommunale dagpenge- og  

 socialmyndigheder, 1. for modtagere af dagpenge i henhold til lov om dagpenge ved sygdom  

 eller fødsel, 2. for modtagere af delpension eller førtidspension i henhold til lov  

 om social pension, 3. for modtagere af kontanthjælp eller revalideringsydelse efter §§ 25  

 og 52 i lov om aktiv socialpolitik.
 4. for modtagere af introduktionsydelse efter § 27 eller § 29, stk. 2,  

 i integrationsloven.
Indbetalinger foretaget af arbejdsløshedskasserne, 5. for modtagere af seniorydelse efter lov om seniorydelse, 6. for modtagere af dagpenge i henhold til lov om  

 arbejdsløshedsforsikring m.v., 7. for modtagere af godtgørelse i henhold til lov om godtgørelse  

 ved deltagelse i erhvervsrettet voksen- og efteruddannelse.
Indbetaling foretaget af Arbejdsdirektoratet og  

 arbejdsløshedskasserne, 8. for modtagere af overgangsydelse eller efterløn i henhold til lov om  

 arbejdsløshedsforsikring mv., og 9. for modtagere af uddannelsesgodtgørelse, jobrotationsydelse eller  

 aktiveringsydelse i henhold til lov om en aktiv arbejdsmarkedspolitik,  

 jf.
AMFL § 11, stk. 5.
Bidragsgrundlaget omfatter ikke SP-bidraget omtalt under afsnit  

 B.3.4.2.2  

 på 1 pct., der opkræves af dagpenge udbetalt til de af ATP-lovens § 2 a  

 omfattede personer, jf.
AMFL § 8, stk. 5. ATP-fonden beregner og  

 indeholder bidrag af såvel obligatoriske som frivillige indbetalinger til  

 fonden, jf.
AMFL § 8, stk. 1, litra f og § 11, stk. 5.
B.3.4.2.1 Midlertidig pensionsopsparing  

 (DMP) Indeståender på den enkeltes konto i Den Midlertidige Pensionsopsparing Eventuel regulering af beløb til Den Midlertidige Pensionsopsparing  

 efter 1. januar 2003 sker på pågældendes konto i Den Særlige  

 Pensionsopsparing.
Udbetalingen af Den Midlertidige Pensionsopsparing vil  

 følge reglerne for Den Særlige Pensionsopsparing.
B.3.4.2.2 Særlig pensionsopsparing  

 (SP-bidrag) Efter ATP-lovens § 17 f, stk. 1, skal der indeholdes/indbetales en  

 særlig pensionsopsparing (SP-bidrag) på 1 pct. af bidragsgrundlaget efter  

 § 8, stk. 1, litra a, b, d, e og g, og § 10 i lov om en arbejdsmarkedsfond  

 for lønmodtagere m.fl. og selvstændigt erhvervsdrivende omfattet af  

 bidragspligten efter samme lovs § 7, stk. 1 og 2.
 SP-bidraget er midlertidigt suspenderet i indkomstårene 2004 til 2007,  

 se nærmere afsnit  

 A.3.1 .
Indbetalingen sker til de statslige told- og skattemyndigheder, der  

 overfører beløbet til ATP, jf.
ATP-lovens § 17 f, stk. 4.  

 Indeholdelsen/indbetalingen skal ske første gang i det  

 kalenderår/indkomstår, hvor personer fylder 17 år og sidste gang i det  

 kalenderår/indkomstår, hvor personer fylder 64 år.
For personer, der inden  

 den 1. juli 1999 er fyldt 60 år, dog 66 år.
SP-bidraget skal ikke medregnes i den skattepligtige indkomst, jf.
LL  

 §§ 7 L og 8 M.
Der indeholdes endvidere et SP-bidrag på 1 pct. for personer omfattet  

 af ATP-lovens § 2 a, stk. 1-8, af de i  

 bestemmelsen nævnte dagpenge, godtgørelser m.v., jf. samme lovs § 17  

 f, stk. 3. Dette SP-bidrag indbetales direkte til ATP, jf.
ATP-lovens § 17  

 f, stk. 5, men skal ikke medregnes i bidragsgrundlaget efter AMFL § 8,  

 stk. 1, litra f, jf.
AMFL § 8, stk. 5.
Pensionsopsparing med tillæg udbetales månedsvis forud fra ATP over en  

 periode på 10 år fra den 1. i måneden efter det fyldte 65. år, jf.  

 ATP-lovens § 17 i.
For personer, der inden den 1. juli 1999 er fyldt 60  

 år, udbetales det indestående beløb dog ved fyldte 67. år, jf.
ATP-lovens  

 § 17 i.
Udbetalingerne medregnes til den skattepligtige personlige  

 indkomst, jf.
PSL § 3. Udbetalingerne er A-indkomst i henhold til  

 kildeskattebekendtgørelsens § 15, nr. 32, således at der skal  

 tilbageholdes A-skat af disse.
Beskæftigelsesministeren kan  - efter indstilling fra bestyrelsen  

 for Arbejdsmarkedets Tillægspension - fastsætte nærmere regler om, at  

 mindre beløb kan udbetales for længere perioder ad gangen eller som  

 engangsbeløb.
Beskæftigelsesministeren kan desuden fastsætte regler  

 for fremgangsmåden ved en kontos eventuelle deling mellem ægtefællerne i  

 forbindelse med skifte i anledning af separation eller skilsmisse, jf.  

 ATP-lovens § 17 i, stk. 1,  5. og 6. pkt.
Sker udbetalingen i form af  

 mindre beløb eller for længere perioder ad gangen, skal der betales afgift  

 med 40 pct., jf.
PBL § 29 B, nr. 1).
Ved dødsfald udbetales det på kontoen indestående beløb med tillæg til  

 dødsboet, jf.
ATP-lovens § 17 h, stk. 4, 1. pkt.
Der betales en afgift på  

 40 pct. af udbetalingen, jf.
PBL § 29 B, nr. 2). Opkrævet opsparing  

 vedrørende det år, hvori dødsfaldet har fundet sted, udbetales ved de  

 statslige told- og skattemyndigheders foranstaltning til dødsboet uden  

 beregning af afgift, jf.
ATP-lovens § 17 h, stk. 4, 2. pkt. og PBL § 29 B  

 modsætningsvis.
Der kan til gengæld ikke bortses fra den beregnede  

 pensionsopsparing i den skattepligtige lønindkomst, ligesom opsparingen i  

 øvrigt heller ikke kan fragå ved opgørelsen af den skattepligtige  

 indkomst, jf.
LL §§ 7 L, stk. 2 og 8 M, stk. 3.
 Reglerne for beskatning eller afgift gælder ligeledes, hvis en  

 SP-konto er flyttet til et pensionsinstitut efter reglerne om frit valg i  

 SP-ordningen.
B.3.4.3 Pensionsordninger med løbende  

 (livsbetingede) udbetalinger (skattekode 01, 10 og 16) Der henvises til LV  

 A.C.1.2  

 og  

 A.C.1.2.1 .
Ordningen skal sikre pension i form af løbende ydelser, der bortfalder  

 ved den pensionsberettigedes død.
Ordningen oprettes enten i et  

 forsikringsselskab eller en pensionskasse, jf.
PBL § 2, nr. 4 og §§  

 3-7.
Løbende ydelser fra ordningerne skal medregnes i den skattepligtige  

 indkomst efter PBL § 20, stk. 1, nr. 1 og nr. 4. Ydelserne er A-indkomst,  

 jf. kildeskattebekendtgørelsens § 15, nr. 19. Foretages der udbetalinger,  

 der ikke har karakter af løbende ydelser i henhold til pensionsaftalen,  

 eller disponeres der på anden måde over ordningen i strid med  

 pensionsaftalen, svares der afgift med 0 pct., 25 pct., 35 pct., 40 pct.  

 eller 60 pct., jf.
PBL §§ 29, 29 A, 30, 33 A og  

 34.
B.3.4.4 Ratepensionsordninger (forsikringer:  

 skattekode 02 og 11, pengeinstitutordninger: skattekode 07 og 12) Der henvises til LV  

 A.C.1.2 ,  

 A.C.1.2.2  

 og  

 A.C.1.2.3 .
Ordningerne skal indeholde bestemmelse om, at forsikringssummen/det  

 opsparede pensionsbeløb udbetales i rater over mindst 10 år ved  

 pensionsbegivenhedens indtræden.
Raterne udbetales uanset den umiddelbart  

 berettigedes død.
Ordningerne oprettes enten i et livsforsikringsselskab, et  

 pensionsforsikringsselskab eller et pengeinstitut, jf.
PBL §§ 8 og 11  

 A.
Raterne medregnes i den skattepligtige indkomst, jf.
PBL § 20, nr. 2 og  

 nr. 4. Raterne er A-indkomst, jf. kildeskattebekendtgørelsens § 15, nr.  

 19. Foretages der udbetalinger, der ikke har karakter af aftalte rater,  

 eller disponeres der over ordningen, svares der afgift med 0 pct., 25  

 pct., 35 pct., 40 pct. eller 60 pct., jf.
PBL §§ 29, 30, 33 A og 34.
B.3.4.5 Indeksordninger (skattekode 04 og  

 13) Der henvises til LV  

 A.C.1.6 .
I en indekskontrakt skal være fastsat en udbetalingsperiode på mindst  

 10 år, som regnes fra den 1. dag i måneden efter interessentens fyldte 65.  

 eller 67. år.
Såfremt den aftalte periode er længere end 15 år, skal  

 herefter faldende udbetalinger være livsbetingede.
En indekskontrakt  

 bortfalder ved interessentens død og beløbet tilfalder dødsboet.
Indeksordninger kunne til og med ultimo 1971 oprettes som en forsikring  

 eller som en opsparingskonto med tilknyttet indekskontrakt.  

 Indeksforsikring kunne oprettes i danske livs- og  

 pensionsforsikringsselskaber, og en indeksopsparingskonto kunne oprettes i  

 danske pengeinstitutter, jf.
PBL § 15.
Løbende udbetalinger fra en indeksordning til interessenten selv  

 medregnes i den skattepligtige indkomst, jf.
PBL § 20, stk. 1, nr. 3.  

 Udbetalingerne er A-indkomst, jf. kildeskattebekendtgørelsens § 15, nr.  

 19. Af andre udbetalinger end løbende, f.eks. ved interessentens død eller  

 dispositioner over ordningen, svares en afgift på maksimalt 40 pct., jf.  

 PBL § 29, stk. 1, § 30, stk. 1, § 33 A og § 34.
B.3.4.6 Kapitalpensionsordninger (forsikringer:  

 skattekode 03 og 14, pengeinstitutordninger: skattekode 08 og 15) Der henvises til LV  

 A.C.1.2.4 .
En kapitalpensionsordning kommer til udbetaling som en sum ved  

 pensionsbegivenhedens indtræden.
En kapitalpensionsordning kan oprettes i  

 et forsikringsselskab som en kapitalforsikring eller i et pengeinstitut  

 som en opsparing i pensionsøjemed.
Ved udbetaling ved  

 pensionsbegivenhedens indtræden eller ved ophævelse i utide eller  

 disposition over ordningen svares der en afgift på 0 pct., 25 pct., 35  

 pct., 40 pct. eller 60 pct., jf.
PBL §§ 25-28, 30, 33 A og 34.
I forbindelse med indførelsen af den udvidede barselsorlov er adgangen  

 til børnepasningsorlov afskaffet.  

 Personer, der har fået bevilget orlov til børnepasning efter de hidtidige  

 regler, jf. lov om børnepasningsorlov, kan til supplerende finansiering af  

 orloven søge om arbejdsformidlingens tilladelse til, at en  

 kapitalforsikring eller opsparing i pensionsøjemed ophæves helt eller  

 delvist, jf.
PBL § 20 A.
Forældre er omfattet af de nye regler, hvis deres  

 barn er født den 27. marts 2002 og derefter (eller  

 hvis barnet er født i perioden 1. januar til 26. marts 2002, og  

 forældrene valgte at gå over på den udvidede barselsorlov).
Pensionsinstituttet skal på baggrund af opgivne oplysninger om  

 hidtidige indtægtsforhold og den fremtidige orlovsydelse beregne det  

 hæveberettigede beløb.
Beløbet kan højst udgøre forskellen mellem den  

 hidtidige indkomst og orlovsydelsen og beregnes i forhold til det tidsrum,  

 i hvilket orloven løber.
Det hævede beløb indgår i den skattepligtige indkomst, jf.
PBL § 20,  

 stk. 1, nr. 5. Beløbet er A-indkomst, jf. kildeskattebekendtgørelsens §  

 15, nr. 19.
B.3.4.7 Andre afdækkede ordninger Der henvises til LV  

 A.C.3.3 .  

 Det drejer sig om ordninger, hvor der ikke er fradragsret for  

 præmier/bidrag i den skattepligtige indkomst her i landet.
Det gælder for  

 det første:
Tilvæksten på de under 1) og 2) nævnte ordninger er skattepligtig, jf.  

 PBL § 53 A, stk. 3. Dette gælder dog ikke rene risikolivsforsikringer, jf.  

 PBL § 53 A, stk. 4, mens udbetalinger er skattefri, jf.
PBL § 53 A, stk.  

 5.
 Det gælder for det andet:
Udbetalinger fra disse ordninger skal medregnes i den skattepligtige  

 indkomst, jf.
PBL § 53 B, stk. 6. Udbetalingerne er B-indkomst, uanset om  

 ordningen er oprettet i udlandet eller i Danmark.
 Udbetalinger fra ordninger svarende til danske kapitalpensionsordninger  

 medregnes kun med 75 pct., når udbetalingen sker samlet efter ejerens  

 fyldte 60. år, ved ejerens invaliditet eller ved ejerens  

 død.
B.3.5 Uafdækkede pensionsordninger B.3.5.1 Tjenestemandspension Tjenestemandspension udbetales af det offentlige som en løbende  

 livsbetinget ydelse som følge af tidligere ansættelse i statens,  

 folkeskolens, folkekirkens eller kommunernes tjeneste.  

 Statstjenestemandspensionen udbetales efter tjenestemandslovgivningen,  

 mens de kommunale og amtskommunale tjenestemandspensioner udbetales efter  

 kommunale og amtskommunale vedtægter.
 Ordningerne er omfattet af PBL § 2, nr. 1. De løbende udbetalinger skal  

 medregnes i den skattepligtige indkomst efter PBL § 20, stk. 1, nr. 1 og  

 er A-indkomst efter kildeskattebekendtgørelsens § 15, nr. 19.  

 Udtrædelsesgodtgørelser fra tjenestemandspensionsordninger  

 afgiftsberigtiges med 0 pct., 25 pct., 35 pct., 40 pct. eller 60 pct.  

 efter PBL §§ 29, 33 A og 34.
Det er direkte nævnt i de generelle bemærkninger i forslaget til AMFL  

 (L 326 fra 1992/93), at der ikke skal betales AM-bidrag af udbetalinger  

 fra tjenestemandspensionsordninger.
Balancen i forhold til andre  

 lønmodtagere er sikret gennem ændring af  

 tjenestemandspensionsloven.
B.3.5.2 Tjenestemandspensionslignende  

 pensionsordninger og andre pensionslignende ydelser For en række tilsagn om pension til ansatte eller efterladte ægtefæller  

 og børn efter ansatte i eksempelvis private skoler og gymnasier,  

 selvejende institutioner, tidligere statsvirksomhed, koncessionerede  

 selskaber eller givet ifølge lov, gælder det, at tilsagnet ikke  

 nødvendigvis skal afdækkes i et pensionsinstitut.
Sådanne tilsagn kan evt. være omfattet af PBL § 2, nr. 2, om  

 pensionsordninger, der modtager statsstøtte.
I så fald finder ovenstående  

 regler anvendelse, se afsnit  

 B.3.5.1 .
Er tilsagnet ikke omfattet af PBL § 2, nr. 2, følger skattepligten af  

 de løbende livsbetingede ydelser til den tidligere ansatte eller hans  

 efterlevende ægtefælle eller børn af SL § 4, litra c.
Ydelserne er  

 A-indkomst, jf. kildeskattebekendtgørelsens § 15, nr. 2.
Vederlag for afløsning af pensionstilsagnet skal medregnes i den  

 skattepligtige indkomst, jf.
AL § 40, stk. 9, jf. stk. 3, og medregnes med  

 85 pct. af den del af vederlaget, der overstiger et grundbeløb på 7.900  

 kr., jf.
LL § 7 O, stk. 1, nr. 3 og stk. 2. Grundbeløbet reguleres efter  

 PSL § 20 og er for 2006 13.300 kr. (2005: 13.000 kr.).
 Den skattepligtige del af afløsningssummen er A-indkomst, jf.  

 kildeskattebekendtgørelsens § 15, nr. 25.
 Ved afgrænsningen af, hvilke pensionstilsagn/ -ydelser eller  

 afløsningssummer for pensionstilsagn/ -ydelser, der er omfattet af  

 bidragspligten i AMFL § 7, stk. 1, litra b, jf. § 8, stk. 1, litra d,  

 vedrørende pensionslignende ydelser, når disse har sammenhæng med et  

 tidligere ansættelsesforhold, og hvilke der ikke er omfattet, kan man tage  

 udgangspunkt i det forhold, at betegnelsen pension i denne sammenhæng kun  

 anvendes om ydelser fra pensionsordninger, der er omfattet af PBL.
Dernæst har Ankenævnet for Bidrag til Arbejdsmarkedsfondene udtalt, at  

 udbetalinger fra tjenestemandspensionslignende ordninger fra en tidligere  

 arbejdsgiver alene kan ske bidragsfrit, hvis pensionsordningen  

 ufravigeligt følger de til enhver tid gældende statslige eller kommunale  

 tjenestemandspensionsregler, og de ansattes løn, ansættelses- og  

 pensionsvilkår er underlagt statslige eller kommunale myndigheders  

 godkendelseskompetence.
Hvis ikke disse betingelser er opfyldt, er der  

 tale om tilsagnsordninger omfattet af AMFL § 7, stk. 1, litra b, uanset de  

 benævnes tjenestemandspensioner og/eller er beregnet efter reglerne for  

 disse, jf.
TfS 1996, 546.
 For så vidt angår borgmestres egenpension og efterløn se TfS 1998, 121  

 (TSS), hvoraf det fremgår, at borgmestres egenpension er bidragsfri, mens  

 efterlønnen er bidragspligtig.
 Der henvises i øvrigt til de generelle bemærkninger under afsnit  

 B.1.11  

 samt omtalen samme sted af de såkaldte direktørordninger, der også falder  

 ind under AMFL § 7, stk. 1, litra b.
 For så vidt angår udbetalinger af pensionslignende ydelser fra fonde  

 til tidligere ansatte hos en bestemt arbejdsgiver eller til de ansattes  

 efterladte, vil disse ydelser efter omstændighederne kunne anses for  

 ydelser fra en tidligere arbejdsgiver, jf. de opstillede betingelser under  

 afsnit  

 B.1.2.2 .
Ankenævnet for Bidrag til Arbejdsmarkedsfondene har også truffet  

 afgørelse om, at tidligere ledende medarbejdere i håndværksvirksomheder og  

 tidligere selvstændigt erhvervsdrivende håndværksmestre samt enker efter  

 disse er bidragspligtige efter AMFL § 7, stk. 1, litra b, jf. § 8, stk. 1,  

 litra d, af de pensionslignede ydelser i henhold til en uafdækket  

 pensionsordning, som de pågældende modtager fra et håndværkerlaug, jf.
TfS  

 1997, 450.
Personer, der, uden at være omfattet af KSL § 1, har indkomst af den i  

 KSL § 43, stk. 2, nævnte art, der er gjort til A-indkomst, bliver  

 begrænset skattepligtige af indkomsten, jf.
KSL § 2, stk. 1, litra b.
Af kildeskattebekendtgørelsens § 15, følger det herefter, at en sådan  

 person vil være begrænset skattepligtig af Som omtalt i de generelle bemærkninger under afsnit  

 B.3  

 skal der normalt ikke indeholdes AM-bidrag af de nævnte  

 pensionsudbetalinger.
En undtagelse gælder for de uafdækkede  

 tjenestemandspensionslignende ydelser, der ikke opfylder betingelserne for  

 at blive sidestillet med en tjenestemandspension samt de såkaldte  

 direktørordninger, jf. ovenfor.
Det er uden betydning for bidragspligten,  

 om modtageren er fuldt eller begrænset skattepligtig til Danmark.
Der  

 henvises i øvrigt til afsnit  

 B.1.11  

 og afsnit  

 C .
 B.4 Støtte til studier mv.
B.4.1 Stipendier Skattepligtige stipendier, der udbetales i henhold til lov om statens  

 uddannelsesstøtte, er A-indkomst, jf.
KSL § 43, stk. 2, litra c, og  

 KSLbek. § 20, nr. 4.
 Hvis stipendiemodtageren helt eller delvist skal tilbagebetale et  

 udbetalt stipendium, skal tilbagebetalingen fratrækkes i det indkomstår,  

 hvori det for meget udbetalte stipendium er modtaget og medregnet ved  

 indkomstopgørelsen, se Told- og Skattestyrelsens meddelelse i TfS 1993,  

 431 samt LV A afsnit A.B.6.5.1.
Der skal ikke indeholdes AM-bidrag og SP-bidrag af stipendium fra  

 SU-styrelsen.
Det skyldes, at et stipendium ikke er optjent i et  

 ansættelsesforhold, jf.
AMFL § 7, stk. 1, litra a.
Stipendiemodtageren  

 bliver heller ikke omfattet af bidragspligten efter AMFL § 7, stk. 1,  

 litra c, idet stipendiet ikke anses for vederlag for personligt arbejde.  

 Der henvises til afsnit  

 B.4.5  

 vedrørende stipendium til ph.d.-studerendes  

 studierejser.
B.4.2 Legater Legater til uddannelsesformål er personlig indkomst, uanset om legatet  

 måtte være betinget af en bestemt anvendelse.
Dog kan legatet anses for  

 skattefrit, hvis det er ydet på betingelse af, at det anvendes til  

 studierejse i udlandet, og det medgår til at dække rejse- og  

 opholdsudgifter, jf.
LL § 7 K.
Der henvises til LV A afsnit  

 A.B.6.5.2.
Skattepligtige legater til studerende er B-indkomst.
Legatmodtagere er  

 ikke bidragspligtige af legater, idet ydelsen hverken er optjent i et  

 ansættelsesforhold eller kan anses som vederlag for personligt  

 arbejde.
B.4.3 Ydelser fra arbejdsgiver Har den studerende under studieperioden bevaret sit ansættelsesforhold,  

 og udbetaler arbejdsgiveren i henhold til en lovmæssig forpligtelse,  

 kollektiv overenskomst, individuel aftale eller lignende beløb (løn) til  

 den studerende, eventuelt som supplement til stipendier  

 fra SU-styrelsen, er dette beløb omfattet af AM-bidragsgrundlaget,  

 jf.
AMFL § 8, stk. 1, litra a.
Beløbet er A-indkomst, jf.
KSL § 43, stk.  

 1, og der skal ligeledes indeholdes SP-bidrag, jf.
ATP-lovens § 17 f, stk.  

 1.
Om arbejdsgivers dækning af udgifter til uddannelse og kurser, jf.
LL §  

 31, henvises til afsnit  

 B.1.6.18 .
B.4.4 Offentlige tilskud Et offentligt tilskud er som udgangspunkt skattepligtigt - eksempelvis  

 værdien af fribolig på et studenterkollegium - og værdien af ydelsen skal  

 henregnes til B-indkomst.
Studerende, der modtager offentlige tilskud, skal som udgangspunkt ikke  

 betale AM-bidrag af ydelsen.
Kun i situationer, hvor ydelsen har karakter  

 af løn eller vederlag for en konkret arbejdsydelse, vil ydelsen være  

 bidragspligtig.
Offentlige tilskud, der gives til børn og unge under 18 år i form af  

 nedsat egenbetaling for ophold og undervisning på folkehøjskoler,  

 ungdomshøjskoler, husholdningsskoler og efterskoler samt for ophold på en  

 kostafdeling ved en friskole, en privat grundskole og et privat gymnasium  

 , anses ikke som indkomstskattepligtige.
Statens generelle ø-tilskud til  

 unges videreuddannelse anses heller ikke for skattepligtige for unge under  

 18 år, se endvidere LV A, afsnit A.B.6.5.1.
Enkelte godtgørelser/ydelser til uddannelse fra det offentlige er dog  

 gjort til A-indkomst i medfør af KSLbek.
Det drejer sig eksempelvis  

 om:
Ovenstående godtgørelser/ydelser er ikke AM-bidragspligtige, idet der  

 ikke er tale om vederlag for personligt arbejde.
Der skal efter ATP-lovens  

 § 17 f, stk. 3, opkræves SP-bidrag for personer omfattet af samme lovs § 2  

 a af de i bestemmelsen nævnte dagpenge, kursusgodtgørelser mv.
Om dækning af udgifter til uddannelse og kurser, jf.
LL § 31, henvises  

 til afsnit  

 B.1.6.18 .
B.4.5 Ph.d.-studerende Ph.d-studerende er at anse for lønmodtagere og har således  

 lønmodtagerstatus i skattemæssig henseende.
Der gælder dog følgende  

 forhold vedrørende studierejser.
Et legat, som er betinget af, at det anvendes til studierejser i  

 udlandet, er skattefrit for modtageren, i det omfang det medgår til  

 dækning af sædvanlige udgifter til rejse mellem Danmark og studiestedet,  

 jf.
LL § 7 K.
Der er således skattefrihed for de faktiske dokumenterede  

 udgiter.
Ved befordring i egen bil eller på motorcykel beregnes beløbet  

 for sædvanlige udgifter til rejse på grundlag af satsen, som  

 Skatterådet  fastsætter efter LL § 9 C, stk. 1, i stedet for de  

 faktiske udgifter, jf. bekendtgørelse nr. 1290 af 13. december 2005. For  

 sædvanlige udgifter til logi, kost og småfornødenheder på studiestedet kan  

 satserne i LL § 9 A, stk. 2, anvendes i stedet for de faktiske udgifter,  

 se SKATs meddelelse i  

 SKM2005.498.SKAT .
En ph.d.-studerende kan på visse betingelser modtage supplerende  

 stipendium i forbindelse med studierejser, jf. lov om statens  

 uddannelsesstøtte.
Stipendiemodtageren omfattes ikke af bidragspligten,  

 idet ydelsen ikke anses for vederlag for personligt arbejde.
 Til A- indkomst henregnes tilskud, som den ph.d.-studerende modtager  

 fra stipendiegiver til afholdelse af rejseudgifter til studierejser i  

 Danmark og i udlandet, herunder den godskrevne værdi af billetter og  

 lignende, når ydelsen berettiger den ph.d.- studerende til supplerende  

 ph.d.-stipendium efter § 52 i lov om statens uddannelsesstøtte, jf.  

 KSLbek. § 15, nr. 20, jf. bek. nr 794 af 17. august 2005.
Indkomstbeskatningen skal foretages i det indkomstår, hvori tilskud,  

 herunder værdi af billetter og lignende, godskrives modtageren,  

 henholdsvis formuegodet er til rådighed.
Hvis tilskuddet er modtaget i  

 form af billetter og lignende, hvori A-skatten ikke i tilstrækkeligt  

 omfang har kunnet indeholdes, skal denne A-skat indeholdes i nettobeløbet  

 efter sædvanligt A-skattetræk af det supplerende stipendium, jf.
KSLbek. §  

 23, stk. 1 og 3.
B.5 Diverse overførselsindkomster Overførselsindkomster er A-indkomst efter KSL § 43, stk. 2, jf.
KSLbek.  

 § 15.
For personer er princippet i AMFL, at der pålægges et AM-bidrag af  

 deres samlede indkomster med tilknytning til arbejdsmarkedet og af  

 indkomst fra visse erhvervsmæssige aktiviteter.
Det vil sige, at de  

 overordnede kriterier for afgrænsningen af hvilke indkomster, der er  

 omfattet af bidragspligten efter AMFL, er om indkomsten er vederlag for  

 beskæftigelse i et ansættelsesforhold, personligt arbejde, selvstændig  

 erhvervsvirksomhed eller stammer fra lignende erhvervs- og  

 arbejdsrelaterede forhold.
Modsætningsvis omfatter loven således ikke modtagere af indkomster  

 udenfor sådanne beskæftigelses- og erhvervsforhold, uanset om disse  

 indkomster er indkomstskattepligtige eller ej.
Dette gælder således  

 offentlige overførselsindkomster, herunder folke- og førtidspension,  

 dagpenge ved ledighed, sygdom og barsel m.fl., egentlige godtgørelser og  

 erstatninger for tabt arbejdsfortjeneste, arbejdsskader, erhvervsevnetab  

 mv., herunder erstatninger efter erstatningsansvarsloven og lov om  

 forsikring mod følger af arbejdsskade, der udbetales fra et  

 forsikringsselskab eller andre til dækning af indkomsttab for skadelidte,  

 der altså ikke skal medregnes i bidragsgrundlaget efter AMFL.
For selvstændigt erhvervsdrivende gælder dog, at sådanne  

 overførselsindkomster m.fl. hidtil har indgået  i bidragsgrundlaget i  

 det omfang, indkomsterne skal medregnes til virksomhedsindkomsten og ved  

 opgørelse af det virksomhedsoverskud, der er personlig indkomst for den  

 selvstændige, jf.
AMFL § 10.I  

 SKM2003.416.ØLR  

 har landsretten imidlertid fastslået, at der ikke skal betales  

 AM-bidrag af sygedagpenge, der udbetales til en selvstændigt  

 erhvervsdrivende, som anvender virksomhedsordningen.  

 Der er udsendt et genoptagelsescirkulære, (  

 tidligere TSS-cirkulære  

 2004-23  ). Der er  

 heri taget stilling til dommens rækkevidde, herunder vedrørende  

 personkreds og andre lignende overførselsindkomster, se nærmere afsnit  

 B.1.2.1.1 .  

 Se endvidere  

 SKM2005.18.TSS  

 om fortolkningsbidrag til TSS-cirkulære  

 2004-23 .  

 Se endelig  

 SKM2005.231.TSS  

 om stillingtagen til andre indkomstarter omfattet af  

 genoptagelsescirkulæret.
 Der henvises til ATP-lovens § 17 f, stk. 3, og afsnittene  

 A.3 .  

 og  

 B.3.4.2.2 .
 Visse ydelser er skattefri med hjemmel i LL § 7, nr.9 .Det drejer sig  

 hovedsagligt om ydelser omfattet af sociallovgivningen og som udbetales af  

 offentlige myndigheder og institutioner til dækning af nærmere bestemte  

 udgifter for modtageren.
B.5.1 Arbejdsløshedsdagpenge Arbejdsløshedsforsikringen er en frivillig forsikringsordning for såvel  

 lønmodtagere som selvstændige.
Forsikringsordningen administreres af  

 arbejdsløshedskasserne, som er private foreninger, der ifølge loven alene  

 har til formål at sikre medlemmerne økonomisk kompensation for tab af  

 indtægt i tilfælde af arbejdsløshed.
 Man skal være medlem af en arbejdsløshedskasse (a-kasse) for at kunne  

 få udbetalt arbejdsløshedsdagpenge.
Man kan modtage dagpenge i en dagpengeperiode, der efterfølges af en  

 aktivperiode, hvor man har ret og pligt til aktivering henholdsvis kan  

 modtage dagpenge.
Dagpengeperioden er på 12 måneder inden for 24  

 måneder og aktivperioden er på 36 måneder inden for 48 måneder.Der  

 henvises i øvrigt til lov om arbejdsløshedsforsikring.
 Om feriedagpenge se afsnit  

 B.1.2.1 .
B.5.1.1 Lønmodtagere Arbejdsløshedsdagpengene (a-dagpenge) udgør 90 pct. af den hidtidige  

 arbejdsindtægt, dog højst et fastsat maksimum.
 For deltidsforsikrede udgør a-dagpengene højst 2/3 af a-dagpengene for  

 fultidsforsikrede.
 Der gælder en særlig lav sats på 82 pct. for værnepligtige og personer,  

 der har gennemført en erhvervsmæssig uddannelse af mindst 18 måneders  

 varighed (dimittendsats).
 En arbejdsgiver skal betale dagpengegodtgørelse for 1. og 2.  

 ledighedsdag til en lønmodtager, der er medlem af en a-kasse, hvis  

 lønmodtageren bliver ledig som følge af afskedigelse, hjemsendelse, ophør  

 af opgave- og tidsbestemt akkord og lignende.
Både arbejdsløshedsdagpengeydelserne og dagpengegodtgørelsen fra  

 arbejdsgiveren er A-indkomst, jf.
KSLbek. § 15, nr. 5 og 6, jf.
KSL § 43,  

 stk. 2.
For medlemmer af arbejdsløshedskasser for lønmodtagere, der får  

 udbetalt dagpenge eller kursusgodtgørelse eller er over 25 år og modtager  

 uddannelsesgodtgørelse, indbetales bidrag til ATP, jf. § 2 a i ATP-loven.  

 Arbejdsløshedskassen tilbageholder ved udbetaling af dagpengeydelsen  

 medlemmets ATP-bidrag, som udgør 1/3 af det samlede bidrag.
ATP indeholder  

 AM-bidrag i det samlede indbetalte ATP-bidrag for den arbejdsløse, jf.  

 AMFL § 7, stk. 1, litra d, § 8, stk. 1, litra f og § 11, stk. 5.
 Der skal betales SP-bidrag af dagpenge, kursusgodtgørelser og  

 uddannelsesgodtgørelse til medlemmer over 25 år, som nævnes i ATP-lovens §  

 2 a, stk. 1, jf. samme lovs § 17 f, stk. 3.
B.5.1.2 Selvstændige A-dagpenge udbetales ved ledighed på grundlag af den selvstændiges  

 hidtidige arbejdsfortjeneste.
For at kunne få a-dagpenge som selvstændig skal det personlige arbejde  

 i virksomheden være ophørt mere end midlertidigt.
Det kan ske ved  

 overdragelse eller lukning samt bortforpagtning eller udlejning.
 Beregningen af dagpengesatsen sker med udgangspunkt i gennemsnittet af  

 indtægten af de 2 bedste, hele regnskabsår, der er afsluttet inden for de  

 seneste 5 år umiddelbart forud for ledigheden.
 Det er virksomhedens skattepligtige indkomst, der er udgangspunkt for  

 beregning af dagpengesatsen.
 Dagpengeydelserne er A-indkomst efter KSLbek. § 15, nr.  

 5.
B.5.2 Overgangsydelser Overgangsydelse kan udbetales til medlemmer af en a-kasse i alderen  

 50-59 år - ydelsen er dagpengelignende.
Tilgangen til ordningen ophørte  

 ved udgangen af 1996 (medlemmer som fyldte 50 år i løbet af 1996) og er  

 fuldt udfaset ved udgangen af 2006. Der henvises til kap. 11 c i lov om  

 arbejdsløshedsforsikring.
Overgangsydelsen er A-indkomst, jf.
KSLbek. § 15, nr. 5, jf.
KSL § 43,  

 stk. 2. Modtagere af overgangsydelse kan vælge at betale ATP, jf.  

 ATP-lovens § 2 b, nr. 1. ATP indeholder AM-bidrag i ATP-indbetalingen, jf.  

 AMFL § 7, stk. 1, litra d, § 8 stk. 1 litra f og § 11, stk. 5.
Det er muligt at medtage overgangsydelsen til lande inden for  

 EØS-området og til Færøerne og Grønland.
Beskatningen af ydelsen følger de  

 regler, som fremgår af de beskatningsoverenskomster, der måtte være  

 indgået med de respektive lande.
B.5.3 Orlovsydelser Lov om børnepasningsorlov har til formål at tilgodese arbejdsmarkeds-  

 og socialpolitiske behov ved at skabe økonomisk grundlag for, at personer  

 med tilknytning til arbejdsmarkedet kan opnå orlov til   

 børnepasning.
Det fremgår af § 1, stk. 2, i lov om  

 børnepasningsorlov, at ordningen er ændret, således  

 at regelsættet som hovedregel ikke gælder i forhold til børn født  

 efter den 31. december 2001.
B.5.3.1 Orlov til uddannelse Tidligere kunne der opnås orlov til uddannelse.
Ordningen er ophørt pr.  

 1. jan. 2001.
B.5.3.2 Orlov til børnepasning Orlov til børnepasning er åben for lønmodtagere og selvstændige, der  

 opfylder beskæftigelseskravet i kapitel 2 eller 6 i lov om dagpenge ved  

 sygdom, samt for ledige, der er berettiget til  

 dagpenge, kontanthjælpsmodtagere eller modtagere af  

 ledighedsydelse.
 Orlovsydelsen udgør 60 pct. af arbejdsløshedsdagpengenes højeste beløb.  

 Kontanthjælpsmodtagere får nedsat kontanthjælp.
 Orlovsydelsen er A-indkomst efter KSLbek. § 15, nr. 11.
 Der kan gives supplerende tilskud til forældre, der modtager  

 orlovsydelse til børnepasning, jf. lov om social service § 27. Tilskuddet  

 kan sammen med orlovsydelsen ikke overstige 80 pct. af den hidtidige  

 indtægt, se i øvrigt lov om social service § 27, stk. 3-5.
Det supplerende tilskud er A-indkomst, jf.
KSLbek. § 15, nr. 3.
B.5.4 Delpension Delpension kan ydes til de 60-65-årige, som er fyldt 60 år den 1. juli  

 1999 eller senere.
For personer, der er fyldt 60 år før dette tidspunkt,  

 kan delpension udbetales indtil folkepensionsalderen, som for denne gruppe  

 er 67 år.
 Delpensionen giver ældre, der har bopæl i Danmark, mulighed for gradvis  

 tilbagetrækning fra arbejdsmarkedet.
Delpension kan ydes til såvel lønmodtagere som selvstændige.
Ordningen  

 administreres af de kommunale sociale myndigheder.
 Der henvises til socialministeriets lov om delpension samt  

 bekendtgørelse om delpension.
 Delpensionen er A-indkomst efter KSLbek. § 20, nr. 3.
Delpensionisten kan vælge at lade de kommunale sociale myndigheder  

 foretage indbetalinger til ATP, jf. § 2 b i ATP-loven.
Det følger af AMFL  

 § 8, stk. 1, litra f og § 11, stk. 5, at ATP skal indeholde AM-bidrag af  

 de indbetalte ATP-bidrag.
B.5.5 Efterløn Reglerne om efterløn er et tilbud til personer mellem 60 år og 64 år  

 (nye efterlønsordning)/66 år(gamle efterlønsordning) om at forlade  

 arbejdsmarkedet og samtidig være sikret en indtægt frem til  

 folkepensionsalderen.
Tilbuddet om efterløn gælder kun, hvis man er medlem  

 af en a-kasse.
Efterlønsordningen er en udbygning af  

 arbejdsløshedsforsikringen, som administreres af a-kasserne.
 Efterløn kan ydes, hvad enten tilbagetrædelsen sker fra beskæftigelse,  

 overgangsydelse, delpension eller ledighed.
 Der henvises til lov om arbejdsløshedsforsikring, kapitel 11  

 a.
Efterlønnen er A-indkomst efter KSLbek. § 15, nr. 5. Ved fravalg af  

 efterlønsordningen og tilbagebetaling af efterlønsbidrag efter det fyldte  

 60. år sker der ligeledes beskatning som A-indkomst, jf.
KSLbek. § 15, nr.  

 5.
Efterlønsmodtagere, der er medlemmer af a-kasser, kan vælge at lade  

 arbejdsløshedskassen foretage indbetalinger til ATP, jf. § 2 b i  

 ATP-loven.
Det følger af AMFL § 8, stk. 1, litra f og § 11, stk. 5, at ATP  

 skal indeholde AM-bidrag af de indbetalte ATP-bidrag.
Det er muligt at medtage efterløn til lande inden for EØS-området og  

 til Færøerne og Grønland.
Beskatningen følger de regler, som fremgår af de  

 beskatningsoverenskomster, der måtte være indgået med de respektive  

 lande.
B.5.6 Kontanthjælp og forsørgelsesydelser efter  

 den sociale lovgivning Når en person kommer ud for en social begivenhed, fx sygdom,  

 arbejdsløshed eller samlivsophør, giver lov om social service og lov om  

 aktiv socialpolitik mulighed for kontanthjælp, samt rådgivning og  

 vejledning.
Man kan kun få kontanthjælp og særlig støtte, hvis man ikke er  

 berettiget til hjælp efter anden lovgivning.
De kommunale sociale  

 myndigheder administrerer hjælpen.
B.5.6.1 Kontanthjælp Efter § 25 i lov om aktiv socialpolitik kan personer efter visse  

 takster modtage hjælp til forsørgelse.
Betingelserne for at modtage  

 kontanthjælp beskrives i lovens kap. 4.
Den faste løbende kontanthjælp er skattepligtig indkomst, jf.
LL §  

 7, nr.9 modsætningsvis og A-indkomst efter KSLbek. § 15, nr. 3.
Kontanthjælpsmodtagere er omfattet af ATP-bidragspligten, når  

 betingelserne herfor i § 79 i lov om aktiv socialpolitik er opfyldte.
De  

 pågældende betaler selv 1/3 af bidraget mens kommunen betaler det  

 resterende.
Det følger af AMFL § 8, stk. 1, litra f, og § 11, stk. 5, at  

 ATP skal indeholde AM-bidrag af de indbetalte ATP-bidrag.
 For personer, som modtager kontanthjælp efter § 25 i lov om aktiv  

 socialpolitik og er omfattet af ATP-bidragspligten, skal der betales  

 SP-bidrag efter ATP-lovens § 17 f, stk. 3, jf. § 2 a, stk. 4.
B.5.6.2 Særlig støtte Hvis en person har særlig vanskelige økonomiske forhold på grund af  

 høje boligudgifter eller stor forsørgerbyrde, kan der særskilt eller i  

 forbindelse med udbetaling af kontanthjælp ydes en særlig støtte, jf. § 34  

 i lov om aktiv socialpolitik.
Den særlige støtte gives løbende, hvis  

 boligudgiften overstiger en grænseværdi.
Efter kapitel 10 i lov om aktiv  

 socialpolitik kan der ydes hjælp i særlige tilfælde.
Støtte til enkeltudgifter forudsætter, at der er sket en social  

 begivenhed, og at udgiften ikke kunne være forudset.
Eksempler på støtte  

 til enkeltudgifter er beboerindskud og nødvendigt bohave.
Der kan endvidere ydes hjælp til dækning af udgifter til  

 sygebehandling, medicin, tandbehandling eller lignende, der ikke dækkes af  

 anden lovgivning, og som man ikke selv har midler til at afholde.
Det er  

 ikke en betingelse, at der er sket en social begivenhed.
Der kan dog kun  

 ydes hjælp, hvis behandlingen er nødvendig og helbredsmæssigt  

 velbegrundet, jf. § 82 i lov om aktiv socialpolitik.
 Den særlige støtte og hjælp i særlige tilfælde er skattefrie ydelser  

 efter LL § 7, nr.9. Der skal ikke indeholdes A-skat eller AM-bidrag i  

 ydelserne.
B.5.6.3 Revalidering Personer, hvis erhvervsevne er nedsat af fysiske, psykiske eller  

 sociale årsager, kan få hjælp til uddannelse, erhvervsmæssig optræning og  

 omskoling, når det må anses for påkrævet af hensyn til personens  

 fremtidige muligheder for at klare sig selv og forsørge sin familie.  

 Hjælpen udbetales i form af en revalideringsydelse, jf. § 52 i lov om  

 aktiv socialpolitik.
 Udover revalideringsydelsen kan der ydes hjælp til særlige udgifter,  

 der følger af uddannelse eller evt. handicap, jf. §§ 63 og 64 i lov om  

 aktiv socialpolitik.
Revalideringsydelsen er skattepligtig, jf.
LL § 7, nr.9 ,  

 modsætningsvis og A-indkomst efter KSLbek. § 15, nr. 3.
Der betales AM-bidrag af den del af revalideringsydelsen, der  

 indbetales til ATP, jf.
AMFL § 8, litra f.
Der skal betales SP-bidrag af hele revalideringsydelsen, jf.
ATP-lovens  

 § 17 f, stk. 3 og § 2 a, stk. 4.
Revalidenden kan på visse betingelser få tilbud om at blive optrænet  

 eller uddannet hos private eller offentlige arbejdsgivere, jf. § 60 i lov  

 om aktiv socialpolitik.
Arbejdsgiveren betaler i så fald som minimum den  

 mindste overenskomstmæssige løn på det aktuelle ansættelsesområde eller  

 den løn, som sædvanligvis gælder for tilsvarende arbejde.
Kommunen giver  

 arbejdsgiveren et tilskud til denne løn svarende til forskellen mellem den  

 overenskomstmæssige praktik-, elev- eller lærlingeløn og den udbetalte  

 løn.
Revalidenderne betaler A-skat, AM-bidrag og SP-bidrag af praktik-,  

 elev- eller lærlingelønnen, jf.
KSL § 43, stk. 1, AMFL § 7, stk. 1, litra  

 a, og ATP-lovens § 17 f, stk. 1.
Uddannelses- og handicapbetingede ydelser er skattefri, jf.
LL §  

 7, nr.9.
B.5.6.4 Aktivering Personer, der er berettiget til eller modtager kontanthjælp efter lov  

 om aktiv socialpolitik, skal have tilbud om aktivering i form af  

 beskæftigelses- eller uddannelsesmæssige aktiviteter.
Aktiveringen kan,  

 efter § 16 i lov om aktiv socialpolitik, omfatte kortvarige vejlednings-  

 og introduktionsprogrammer, jobtræning med løntilskud, individuel  

 jobtræning, særligt tilrettelagte uddannelsesaktiviteter, voksen- eller  

 efteruddannelse mv.
Når der under aktivering udbetales en ydelse, der beregnes efter  

 reglerne om kontanthjælp, behandles ydelsen skattemæssigt på samme måde  

 som kontanthjælp efter § 25 eller § 34 i lov om aktiv socialpolitik.
Det  

 betyder, at den del af ydelsen, som modsvares af bruttokontanthjælpen er  

 skattepligtig, mens den del, som modsvares af den særlige støtte efter §  

 34 er skattefri, jf.
LL § 7, nr.9.
Godtgørelser efter § 38 i lov om aktiv socialpolitik er således  

 skattepligtige.
Det samme gælder hjælp og beskæftigelsestillæg i  

 individuel jobtræning efter § 36 i samme lov.
De skattepligtige ydelser er A-indkomst, jf.
KSLbek. § 15, nr. 3, nr.  

 9, nr. 10 og nr. 12.
Der skal ikke betales AM-bidrag af hjælpen eller  

 beskæftigelsestillæget til personer i individuel jobtræning efter § 36 i  

 lov om aktiv socialpolitik, jf.
AMFL § 8, stk. 4. Der betales heller ikke  

 AM-bidrag af godtgørelsen efter § 38, jf.
AMFL § 8, stk. 1 modsætningsvis.  

 Der skal dog betales SP-bidrag af hjælp eller beskæftigelsestillæg efter §  

 36, jf.
ATP-lovens § 17 f, stk. 3 og § 2 a, stk. 4.
Personer, der modtager AMU-godtgørelser efter lov om  

 arbejdsmarkedsuddannelser, betaler ATP.
ATP indeholder AM-bidrag i  

 godtgørelsen, jf.
AMFL § 8, stk. 1, litra f og § 11, stk. 5, og SP-bidrag  

 skal betales iht.
ATP-lovens § 17 f, stk. 3, og § 2 a, stk. 3.
Personkredsen, der skal betale ATP, omfatter også personer, der er  

 medlem af en arbejdsløshedskasse for lønmodtagere, som er over 25 år og  

 som modtager uddannelsesgodtgørelse efter lov om en aktiv  

 arbejdsmarkedspolitik, jf. § 2 a, stk. 5, i ATP-loven.
Det følger af AMFL  

 § 8, stk. 1, litra f og § 11, stk. 5, at ATP skal indeholde AM-bidrag af  

 de indbetalte ATP-bidrag.
Der skal efter ATP-lovens § 17 f, stk. 3,  

 jf. § 2 a, stk. 5, opkræves SP-bidrag af  

 uddannelsesgodtgørelsen.
 B.5.6.5 Hjælp i forbindelse med handicap, sygdom  

 mv.
Hvis man i hjemmet forsørger et barn under 18 år med betydelig og  

 varigt nedsat fysisk eller psykisk funktionsevne eller indgribende kronisk  

 eller langvarig lidelse, kan man få dækket de ekstraudgifter, der er  

 forbundet hermed.
Der kan være tale om merudgifter til særlig kost,  

 medicin, særligt stort slid på tøj og sko mv. samt tabt arbejdsfortjeneste  

 pga. pasning af barnet, jf. lov om social service §§ 28 og 29.
 Voksne med betydelig og varigt nedsat fysisk eller psykisk  

 funktionsevne, som ikke modtager social pension, kan ligeledes få dækket  

 de nødvendige merudgifter ved forsørgelsen, hvor merudgiften er en følge  

 af den nedsatte funktionsevne, jf. lov om social service § 84.
Godtgørelsen er skattefri i det omfang, at den udbetales til et bestemt  

 formål, jf.
LL § 7, nr.9.
Ydelsen til dækning af tabt arbejdsfortjeneste er ikke omfattet af  

 skattefriheden efter LL § 7, nr. 9. Beløbet er A-indkomst, jf.  

 KSLbek. § 15, nr. 3. Modtagere af tilskud til tabt arbejdsfortjeneste  

 efter lov om social service § 29 er endvidere bidragspligtige efter AMFL §  

 7, stk. 1, litra c og er omfattet af bidragsgrundlaget efter AMFL § 8,  

 stk. 1, litra e.
Af tilskuddet til tabt arbejdsfortjeneste skal efter  

 ATP-lovens § 17 f, stk. 1, betales SP-bidrag.
 Forældre til alvorligt syge børn under 14 år har ret til dagpenge fra  

 kommunen, hvis de i forbindelse med barnets sygdom helt eller delvist  

 opgiver lønarbejde eller arbejde i selvstændig virksomhed.
Godtgørelsen svarer til de sygedagpenge, modtageren i tilfælde af egen  

 sygdom ville være berettiget til.
Selvstændige uden frivillig forsikring  

 får dog også godtgørelse fra 1. fraværsdag.
Se lov om dagpenge ved sygdom  

 eller fødsel § 19 a.
Godtgørelsen er skattepligtig og A-indkomst, jf.
KSLbek. § 15, nr. 8  

 a.
Der skal ikke betales AM-bidrag af dagpengene, jf.
AMFL § 8, stk.  

 6.
Personer, som passer en nærtstående, der ønsker at dø i eget hjem, er  

 berettiget til plejevederlag som godtgørelse for tabt arbejdsindtægt.  

 Plejevederlaget udgør et beløb, der svarer til 1,5 gange det  

 sygedagpengebeløb, som pågældende ville have fået i tilfælde af egen  

 sygdom.
Se kap. 20 i  lov om social service.
Plejevederlaget er skattepligtigt og A-indkomst, jf.
KSLbek. § 15, nr.  

 3. Vederlaget er endvidere bidragspligtigt efter AMFL § 7, stk. 1, litra  

 c, og bidragsgrundlaget opgøres efter AMFL § 8, stk. 1, litra e.
Der  

 skal betales SP-bidrag efter ATP-lovens § 17 f, stk. 1.
Hvis man på grund af varigt nedsat fysisk eller psykisk funktionsevne  

 har behov for hjælpemidler/forbrugsgoder, ændring af boligen og/eller  

 individuel befording, kan der ydes hjælp efter lov om social service uden  

 hensyn til indtægtsforhold.
Eksempler på hjælpemidler er ben- og  

 armproteser, ortopædisk fodtøj, kørestole, kropsbårne synshjælpemidler til  

 personer med varigt nedsat synsfunktion eller medicinskoptisk definerede,  

 varige øjenlidelser, se også kapitel 19 i lov om social service.
Den ydede hjælp er skattefri, jf.
LL § 7, nr.9.
B.5.6.6 Tilskud til forældre der vælger privat  

 pasning Kommunen kan efter § 26 i lov om social service beslutte at give  

 forældre med børn i alderen 24 uger og indtil det tidspunkt, hvor børn  

 almindeligvis optages i børnehaveklasse, mulighed for at vælge et  

 økonomisk tilskud til brug for en privat pasningsordning i stedet for at  

 benytte en plads i et dagtilbud efter lov om social service.
Tilskuddet skal ikke medregnes i forældrenes skattepligtige indkomst,  

 da det ubeskåret skal gå videre til den person eller pasningsordning,  

 forældrene indgår pasningsaftale med, og derfor er omfattet af LL § 7, nr  

 9. Den person/pasningsordning, som forældrene benytter til børnepasning,  

 er skattepligtig af betalingen herfor.
Drejer det sig om pasning i  

 hjemmet, er aflønningen B-indkomst, jf.
KSL § 45 og KSLbek. § 16, nr.  

 2.
Der skal af aflønningen ligeledes betales AM-bidrag efter AMFL § 7,  

 stk. 1, litra a, og SP-bidrag efter ATP-lovens § 17 f, stk. 1. AM-bidraget  

 skal efter AMFL § 11, stk. 4, opgøres af told-og  

 skatteforvaltningen , jf.
AMFLbek. § 8, stk. 2, jf. stk. 1, nr.  

 2, jf.
AMFL § 11, stk. 3. Det samme gør sig gældende for SP-bidrag, jf.  

 ATP-lovens § 17 f, stk. 1, sidste pkt.
 Kommunen orienterer told-og skatteforvaltningen  om de indgåede  

 pasningsaftaler og underretter om det beløb, der i det foregående  

 kalenderår er udbetalt vedrørende den enkelte  

 pasningsaftale.
B.6 Børns indkomst B.6.1 Beskatning Børn er selvstændigt skattepligtige, jf.
KSL § 5, stk. 1. Det gælder  

 uanset deres alder, og uanset om de er hjemmeboende eller ej.
 Afgørende for om en indtægt eller ydelse skal beskattes hos forældrene  

 eller hos barnet er, hvem af parterne, der har retligt krav på  

 ydelsen.
 Se i øvrigt LV  

 A.A.5  

 om børns beskatning.
B.6.2 Arbejdsindtægter B.6.2.1 Generelt Ved udbetaling af vederlag til børn skal der indeholdes A-skat og  

 AM-bidrag, jf.
KSL § 43, stk. 1 og AMFL § 8, stk. 1, litra a.
Børn skal  

 betale det særlige pensionsbidrag (SP-bidrag) fra det år, de fylder 17 år.  

 Der skal derfor ske indeholdelse af SP-bidrag første gang, der anvendes  

 skattekortoplysninger for det år, hvori den pågældende fylder 17 år, se  

 afsnit  

 A.3 .  

 Om anvendelse af frikort, se afsnit  

 F.1.5.3 Af arbejdsmiljølovens § 60 fremgår det, at unge skal være fyldt 15 år  

 og ikke længere må være omfattet af undervisningspligten, for at de må  

 arbejde.
Der er dog mulighed for lempelser ved lettere arbejde, hvor der  

 gælder en minimumsaldersgrænse på 13 år.
Endvidere kan arbejdsministeren  

 fastsætte fravigelser af aldersgrænserne ved unges arbejde inden for  

 f.eks. landbrugsvirksomheder og ved f.eks. optræden i forestillinger mv.  

 af kulturel eller kunstnerisk art.
Reglerne udelukker imidlertid ikke, at  

 barnet kan ansættes selvstændigt til skat af løn indtjent i strid med det  

 beskrevne forbud, jf.
LSRM 1974,75 LSR.
Der skal derfor indeholdes  

 A-skat og AM-bidrag, jf.
KSL § 43, stk. 1 og AMFL § 8, stk. 1, litra a.  

 Ved anmodning om at få forskudsregistreret en A-indkomst for et barn under  

 13 år skal told-og skatteforvaltningen som udgangspunkt udstede et  

 skattekort, men told-og skatteforvaltningen skal underrette politiet  

 i tilfælde af mistanke om overtrædelse af arbejdsmiljølovens bestemmelser,  

 jf. tidligere TSS-cirk. 1997-1.
Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige  

 kun finde sted, hvor arbejdets karakter og omfang sammenholdt med børnenes  

 alder giver tilstrækkelige holdepunkter for at antage, at arbejdet kan  

 være udført af børnene.
Det kan derfor, hvor de konkrete oplysninger  

 tilsiger dette, være nødvendigt at foretage en skønsmæssig fordeling af  

 vederlaget mellem forældrene og børnene eller eventuelt at beskatte hele  

 vederlaget hos forældrene, jf.
LSRM 1985,108 LSR og ØLD af 26.  

 sept. 1983, jf. skd.1984.69.212. Afhængig heraf skal der således  

 indeholdes A-skat, AM-bidrag og SP-bidrag for barnet og/eller for  

 forældrene.
B.6.2.2 Forældres løn til deres børn Hvis et barn, der ved indkomstårets begyndelse ikke er fyldt 15 år, har  

 arbejde i forældres, stedforældres eller plejeforældres  

 erhvervsvirksomhed, skal lønnen ikke medregnes ved opgørelsen af barnets  

 skattepligtige indkomst, og forældrene kan ikke fradrage lønnen til  

 barnet, jf.
KSL § 5, stk. 3. Der skal derfor ikke indeholdes A-skat.
 Som forældre anses også adoptivforældre, jf. cirk. nr. 135 af 4. nov.  

 1988 til KSL, pkt. 27.
 Reglen gælder også, hvis barnet arbejder for en forælder, der ikke har  

 forældremyndigheden, jf. skd.1971.17.111 og LSRM 1980,30 LSR.
I en sag, jf.
LSRM 1976,69 LSR, blev arbejde udført af en  

 samlevers barn under 15 år anset for udført for en fremmed og ikke i  

 familieforhold, hvorfor lønnen ikke var omfattet af KSL § 5, stk. 3. I  

 afgørelsen blev fradrag for lønudgiften dog nægtet, da det ikke var  

 sandsynliggjort, at barnet havde udført arbejde for beløbet.
Hvis barnet er fyldt 15 år ved indkomstårets begyndelse, og barnet har  

 udført arbejde svarende til lønnen, skal barnet beskattes heraf på normal  

 vis, jf. cirk. nr. 135 af 4. nov. 1988 til KSL, pkt. 30. Der skal  

 derfor indeholdes A-skat og AM-bidrag (og eventuelt SP-bidrag), jf.
KSL §  

 43, stk. 1 og AMFL § 8, stk. 1, litra a.
Om barnet er fyldt 15 år ved  

 indkomstårets begyndelse skal afgøres i forhold til barnets indkomstår, og  

 det er derfor uden betydning, om forældrene har afvigende indkomstår, jf.  

 skd.1976.37.130.
Hvis barnet er ansat af en virksomhed, som barnets forældre ejer sammen  

 med andre, eller af et selskab, hvori forældrene er hovedaktionærer, er  

 lønindtægten ikke omfattet af KSL § 5, stk. 3, når lønnen udbetales af  

 interessentskabet eller af selskabet.
I disse situationer skal der derfor  

 indeholdes A-skat, AM-bidrag (og eventuelt SP-bidrag). Dette gælder  

 derimod ikke løn, der udbetales af forældrenes andel i overskud,  

 jf.
LSRM 1974,74 LSR.
Beløb, som et selskab udbetaler som løn til hovedaktionærens børn, skal  

 stå i rimeligt forhold til den præstation, som børnene under hensyn til  

 deres alder mv. kan forventes at yde for selskabet.
Beløbet eller en del  

 heraf kan ellers anses som yderligere løn eller maskeret udlodning til  

 hovedaktionæren, jf.
LV  

 S.F.2.1.2 .
Forældre, der arbejder som avisuddelere, og i den forbindelse modtager  

 løn med indeholdelse af A-skat, AM-bidrag og SP-bidrag, kan fratrække  

 lønudgifter til børn, der arbejder som hjælpebude, da der er tale om  

 deling af A-indkomst.
Barnets alder er uden betydning, jf.  

 skd.1970.14.149. I dette tilfælde er der derfor ikke tale om, at børnene  

 modtager løn for arbejde i forældrenes erhvervsvirksomhed, og forældrene  

 skal derfor ikke indeholde A-skat, AM-bidrag eller SP-bidrag ved  

 udbetaling af andel til børnene.
Ved påstand om at et barn under 15 år driver selvstændig virksomhed,  

 skal der tages stilling til, om der er tale om reel selvstændig  

 virksomhed.
Ved vurderingen kan der tages hensyn til bl.a. værgemålsloven  

 - jf.
LSRM 1973,72 LSR.
Er der ikke tale om selvstændig virksomhed,  

 må det vurderes, om indkomsten i så fald er omfattet af KSL § 5, stk.  

 3.
B.6.3 Lommepenge mv. i formidlet  

 døgnophold Børn og unge i formidlet døgnophold og i døgninstitutioner modtager  

 lommepenge og arbejdsvederlag mv. efter sociallovgivningens regler herom.  

 Om der skal indeholdes A-skat, AM-bidrag (og eventuelt SP-bidrag) af de  

 udbetalte beløb afgøres konkret, men generelt kan følgende bemærkes om de  

 forskellige ydelser.
Beløb til lommepenge til børn og unge under 18 år er  

 skattefri,  når de ydes af kommunen til et barn eller en ung,  

 som er anbragt uden for hjemmet, jf. lov om social service § 40,  

 stk. 2, nr. 11 og beløbet ikke overstiger de vejledende satser  

 udsendt af Kommunernes Landsforening og Amtsrådsforeningen, jf.
LL §  

 7, nr. 11.
Beløb til børn og unge under 18 år, der ydes af kommunen som  

 honorering af personligt arbejde på opholdsstedet m.v. er skatteplig  

 indkomst, jf.
LL § 7, nr. 11. Beløbet har karakter af vederlag (løn)  

 til personer i beskæftigelsesforhold og er omfattet af KSL § 43,  

 stk. 1 og AMFL § 8, stk. 1, litra a.
Der skal derfor indeholdes  

 A-skat og AM-bidrag (og eventuelt SP-bidrag).
Beløb til beklædning til børn og unge under 18 år er skattefri,  

 når de ydes af kommunen til et barn eller en ung, som er anbragt  

 unden for hjemmet, jf. lov om social service § 40, stk. 2, nr. 11 og  

 beløbet ikke overstiger de vejledende satser udsendt af Kommunernes  

 Landsforening og Amtsrådsforeningen, jf.
LL § 7, nr. 11.
B.7 Ægtefællers indkomst B.7.1 Indledning Indkomst vedrørende driften af en erhvervsvirksomhed skal altid  

 beskattes hos den ægtefælle, som driver virksomheden, jf.
KSL § 25 A, stk.  

 1. Deltager begge ægtefæller i driften, er det den ægtefælle, der i  

 overvejende grad driver erhvervsvirksomheden, som skal beskattes af  

 indkomsten vedrørende denne virksomhed, medmindre reglerne om fri  

 fordeling anvendes.
 Der henvises i øvrigt til LV  

 A.A.4.5.1  

 om rette indkomstmodtager i relation til KSL § 25 A, stk. 1, samt LV  

 A.A.4.5.3  

 om betydningen af, at ægtefællerne driver flere erhvervsvirksomheder i  

 fællesskab.
Om der skal indeholdes A-skat, AM-bidrag samt SP-bidrag afhænger af,  

 hvorvidt ægtefællerne har indgået en lønaftale eller om reglerne om  

 medarbejdende ægtefælle eller om fri fordeling anvendes, jf. nedenstående  

 skema.
Se nærmere afsnit B.7.2 - B.7.4.
På det tidspunkt hvor ægtefællerne bestemmer, om de vil anvende  

 reglerne om medarbejdende ægtefælle, reglerne om fri fordeling eller ingen  

 af delene, er ydelserne imidlertid udbetalt.
Det afgørende for, om der  

 bliver indeholdt A-skat, vil derfor i praksis være, hvordan ægtefællerne  

 har forskudsregistreret sig.
B.7.2 Medarbejdende ægtefælle Reglerne om medarbejdende ægtefælle findes i KSL § 25 A, stk. 3-6.  

 Reglerne medfører, at indtil 50 pct. af virksomhedens overskud, dog højst  

 196.800 kr. for 2006. (2005: 192.300) kan overføres til beskatning  

 hos den medarbejdende ægtefælle, hvis denne deltager i virksomhedens drift  

 i væsentligt omfang.
Bestemmelsen om overførsel til medarbejdende ægtefælle kan betragtes  

 som en regel om skatteberegning.
Ved overførsel til den medarbejdende  

 ægtefælle skal der således ikke indeholdes A-skat, AM-bidrag og  

 SP-bidrag.
 Se i øvrigt LV  

 A.A.4.5.2  

 om betingelserne for at anvende reglerne om medarbejdende ægtefælle.
Syge- og barselsdagpenge samt forældre- og uddannelsesorlovsydelser,  

 der udbetales til en medarbejdende ægtefælle, har hidtil skullet medregnes  

 til erhvervsoverskuddet i den virksomhed, der i overvejende grad drives af  

 den anden ægtefælle, og indgår dermed i bidragsgrundlaget efter AMFL § 10.  

 Det gælder også i de tilfælde, hvor ydelsen er gjort til A-indkomst, jf.  

 KSLbek. § 15. Der skal ved udbetalingen ikke indeholdes AM-bidrag, da  

 beløbet ikke er omfattet af AMFL § 8, stk. 1, litra a.
I  

 SKM2003.416.ØLR  

 har landsretten imidlertid fastslået, at der ikke skal betales  

 AM-bidrag af sygedagpenge, der udbetales til en selvstændigt  

 erhvervsdrivende, som anvender virksomhedsordningen.
Der er udsendt  

 et genoptagelsescirkulære, tidligere TSS-cirkulære  

 2004-23 . Der er  

 heri taget stilling til dommens rækkevidde, herunder vedrørende  

 personkreds og andre lignende overførselsindkomster.
Heraf fremgår, at for  

 selvstændigt erhvervsdrivende og medarbejdende ægtefæller skal hverken  

 sygedagpenge, barselsdagpenge eller orlovsydelser indgå i indtægterne ved  

 selvstændig erhvervsvirksomhed men anses for bidragsfri personlig indkomst  

 uden for virksomheden.
Se endvidere  

 SKM2005.18.TSS  

 om fortolkningsbidrag til tidligere TSS-cirkulære  

 2004-23  .  

 Se endelig  

 SKM2005.231.TSS  hvor Skatteforvaltningen  

 er blevet spurgt, om ydelser udbetalt ved sygdom og barsel til læger i  

 almen praksis og praktiserende speciallæger samt praktiserende tandlæger  

 er omfattet af genoptagelsescirkulæret.
SKAT er ligeledes blevet spurgt om  

 tilskud til fleksjob til selvstændigt erhvervsdrivende er omfattet af  

 cirkulæret.
Det er SKAT's opfattelse, at udbetalinger ved sygdom og barsel  

 fra private aftalebaserede ordninger ikke er omfattet af  

 genoptagelsescirkulæret, hvorimod tilskud til fleksjob til selvstændigt  

 erhvervsdrivende anses for bidragsfri indkomst uden for virksomheden.
Der er ikke tale om A-indkomst i de tilfælde, hvor dagpenge ydes som  

 frivillig sikring efter lov om dagpenge ved sygdom og fødsel § 15, dvs.  

 for selvstændigt erhvervsdrivende.
Det følger af KSLbek. § 20, nr. 8 a.  

 Medarbejdende ægtefælle betragtes som selvstændigt erhvervsdrivende, jf.  

 bek. nr. 701 af 22. juli 1994 om dagpenge ved sygdom og fødsel, § 2, stk.  

 2.
B.7.3 Lønaftale I stedet for at anvende reglerne om medarbejdende ægtefælle eller  

 reglerne om fri fordeling kan ægtefællerne vælge at indgå en lønaftale,  

 jf.
KSL § 25 A, stk. 7. I så fald betragtes den ægtefælle, der medregner  

 indkomsten vedrørende den selvstændige erhvervsvirksomhed, som  

 arbejdsgiver, og den deltagende ægtefælle betragtes som lønmodtager.
Det  

 er ikke som ved medarbejdende ægtefælle en betingelse, at ægtefællen  

 deltager i driften i væsentligt omfang, men det er en betingelse for at  

 godkende lønaftalen, at der er tale om et reelt arbejdsforhold, hvor  

 lønnen ikke står i misforhold til ægtefællens arbejdsindsats.
Der skal indeholdes A-skat, AM-bidrag og SP-bidrag af den løn, der  

 udbetales til lønmodtagerægtefællen, jf.
KSL § 25 A, stk. 7, 1. pkt.
Den  

 deltagende ægtefælle får ved lønaftale status som lønmodtager, og der kan  

 derfor f.eks. begæres lønindeholdelse efter KSL § 73.
Lønaftalen kan tilsidesættes, hvis arbejdsgiverægtefællen undlader at  

 indeholde A-skat, AM-bidrag og SP-bidrag.
Det samme gælder, hvis indeholdt  

 A-skat, AM-bidrag eller SP-bidrag ikke indbetales, eller indbetales så  

 sent, at det kan medføre strafansvar efter KSL afsnit VIII og AMFL § 18.  

 Hvis der er andre ansatte i virksomheden, dækker indbetalingerne af  

 indeholdt A-skat, AM-bidrag og SP-bidrag forlods tilsvar, som vedrører de  

 øvrige ansatte.
 Se i øvrigt LV  

 A.A.4.5.2  

 om betingelserne for at anvende reglerne om lønaftale.
Syge- og barselsdagpenge samt forældre- og uddannelsesorlovsydelser,  

 der udbetales til en ægtefælle, der har valgt at indgå en lønaftale, jf.  

 KSL § 25 A, stk. 7, skal medregnes hos lønmodtagerægtefællen og indgår  

 derfor ikke i virksomhedens indkomst.
Der skal indeholdes A-skat ved  

 udbetalingen, men ikke AM-bidrag og SP-bidrag, idet ydelserne ikke er  

 bidragspligtige, jf. afsnit  

 B.1.2.1  

 om syge- og barselsdagpenge og afsnit  

 B.5.2  

 om orlovsydelser.
 Hvis der udbetales løn under sygdom m.v., og virksomheden modtager  

 dagpengene på samme måde som for andre lønmodtagere, skal der indeholdes  

 såvel A-skat som AM-bidrag, jf. afsnit  

 B.1.2.1 .
B.7.4 Fri fordeling I stedet for at anvende reglerne om medarbejdende ægtefælle eller  

 reglerne om lønaftale kan ægtefællerne vælge at anvende reglerne om fri  

 fordeling af virksomhedens resultat, jf.
KSL § 25 A, stk. 8. Det er en  

 betingelse, at begge ægtefæller deltager i væsentligt og ligeligt omfang i  

 driften af den enes eller begges virksomhed, at begge ægtefæller hæfter i  

 samme omfang for virksomhedens forpligtelser og at fordelingen af  

 virksomhedens resultat er sagligt begrundet i virksomhedens drift.
Hvis reglen anvendes, vil begge ægtefæller i skattemæssig henseende  

 blive anset for selvstændigt erhvervsdrivende.
Bestemmelsen om fri  

 fordeling kan betragtes som en regel om skatteberegning, og ved eventuel  

 overførsel fra virksomheden til en af ægtefællerne skal der således ikke  

 indeholdes A-skat, AM-bidrag og SP-bidrag.
 Se i øvrigt LV  

 A.A.4.5.2  

 om betingelserne for at anvende reglerne om fri fordeling.
Syge- og barselsdagpenge og forældre- og uddannelsesorlovsydelser, der  

 udbetales til en ægtefælle, der er omfattet af reglerne om fri fordeling,  

 jf.
KSL § 25 A, stk. 8, har hidtil skullet medregnes til  

 erhvervsoverskuddet i virksomheden og indgår dermed i bidragsgrundlaget  

 efter AMFL § 10. Det gælder også i de tilfælde, hvor ydelsen er gjort til  

 A-indkomst, jf.
KSLbek. § 20. Der skal ved udbetalingen hverken indeholdes  

 AM-bidrag eller SP-bidrag, da beløbet ikke er omfattet af AMFL § 8, stk.  

 1, litra a.
I  

 SKM2003.416.ØLR  

 har landsretten imidlertid fastslået, at der ikke skal betales  

 AM-bidrag af sygedagpenge, der udbetales til en selvstændigt  

 erhvervsdrivende, som anvender virksomhedsordningen.
Der er udsendt  

 et genoptagelsescirkulære, tidligere TSS-cirkulære  

 2004-23 . Der er  

 heri taget stilling til dommens rækkevidde, herunder vedrørende  

 personkreds og andre lignende overførselsindkomster.
Heraf fremgår, at for  

 selvstændigt erhvervsdrivende og ægtefæller, der er omfattet af reglerne  

 om fri fordeling i KSL § 25 A, stk. 8, skal hverken sygedagpenge,  

 barselsdagpenge eller orlovsydelser indgå i indtægterne ved selvstændig  

 virksomhed men anses for bidragsfri personlig indkomst uden for  

 virksomheden.
Se endvidere  

 SKM2005.18.TSS .  

 Se endelig  

 SKM2005.231.TSS ,  

 hvor Skatteforvaltningen er blevet spurgt, om ydelser udbetalt ved  

 sygdom og barsel til læger i almen praksis og praktiserende speciallæger  

 samt praktiserende tandlæger er omfattet af genoptagelsescirkulære om  

 arbejdsmarkedsbidrag mv. af sygedagpenge m.v. til selvstændigt  

 erhvervsdrivende (Tidligere TSS-cirkulære  

 2004-23 ).  

 SKAT er ligeledes blevet spurgt om tilskud til fleksjob til selvstændigt  

 erhvervsdrivende er omfattet af cirkulæret.
Det er SKAT's opfattelse, at  

 udbetalinger ved sygdom og barsel fra private aftalebaserede ordninger  

 ikke er omfattet af genoptagelsescirkulæret, hvorimod tilskud til fleksjob  

 til selvstændigt erhvervsdrivende anses for bidragsfri indkomst uden for  

 virksomheden.
Der er ikke tale om A-indkomst i de tilfælde, hvor dagpenge ydes som  

 frivillig sikring efter lov om dagpenge ved sygdom og fødsel § 15, dvs.  

 for selvstændigt erhvervsdrivende.
Det følger af KSLbek. § 20, nr. 8  

 a.
