 Ankenævn fastsat, at ved beregning af boligydelse til andelshaver  

 skulle maksimumsbeløbet efter boligstøttelovens § 22, stk. 1, anvendes på den  

 beregnede boligydelse før boligydelsens fordeling på tilskud og lån.
 Ankeafdelingen har den 16. januar 1989 fra social- og  

 sundhedsforvaltningen i Århus kommune modtaget den klage, De har indgivet  

 over beregning af boligydelse fra 1. januar 1989.
Af Deres klage fremgår det, at De netop har modtaget meddelelse om, at De  

 kan få 965 kr. pr. md. i tilskud som andelshaver.
På grundlag af de tal, man  

 har beregnet Deres boligydelse efter ifølge bevillingsskrivelsen, skulle De  

 have 983 kr. pr. md.
Deres klage er ikke så meget p.g.a. disse få kroner, som grundet det  

 principielle og ligeledes den omstændighed, at De ved fremtidige  

 huslejestigninger ikke vil kunne få mere ifølge oplysninger fra  

 boligstøttekontoret, hvilket De ville kunne, hvis man følger den fortolkning,  

 De mener, man må drage af boligstyrelsens vejledning pkt. 11.4 - sidste to  

 afsnit.
De anmoder derfor om, at dette bliver lagt til grund.
 Af socialforvaltningens medsendte sagsredegørelse fremgår det, at i  

 forbindelse med overgangen til folkepension pr. 1. januar 1989 har De ansøgt  

 om boligydelse til Deres andelsbolig.
 Forvaltningen har endvidere oplyst følgende:
»Af ansøgning fremgår, at boligen er en 3 værelses andelsbolig på 83  

 m2, hvor boligafgiften udgør Det fremgår endvidere, at husstanden består af klageren og dennes hustru.
 Der er opgjort en forventet fremtidig indtægt ved overgang til pension på  

 kr. 68.000, hvilket ikke er anfægtet i klagen.
 Beregningen af boligydelsen skal derfor ske således:
Da boligen er en privat andelsbolig udbetales halvdelen som tilskud og  

 halvdelen som lån iflg.
Lov om individuel boligstøtte § 28.
 Ansøgeren har alene ønsket boligydelse som tilskud.
 Under henvisning til Boligstyrelsens vejledning af 22. oktober 1987 pkt.  

 11.4. samt til en tidligere indhentet telefonisk udtalelse fra Boligstyrelsen  

 har man herefter afrundet den beregnede boligydelse til maksimumsbeløbet for  

 1989, 23.148 kr.
Halvdelen heraf udgør 11.574 kr. eller pr. måned 965 kr.« Socialforvaltningens redegørelse har været fremsendt til Dem, og De har i  

 brev modtaget i ankeafdelingen den 11. maj 1989 oplyst, at De stadig må  

 fastholde, at beregningen efter Deres mening er forkert.
Det skal ifølge  

 Deres opfattelse være halvdelen af den beregnede boligydelse, før reduktion  

 til maksimumsatsen, der skal gives som tilskud, når man læser loven og  

 vejledningen.
 Ankeafdelingen har til brug for sagens behandling indhentet en vejledende  

 udtalelse fra Boligstyrelsen vedr. beregning af boligydelse i en privat  

 andelsbolig og har anmodet Boligstyrelsen om at oplyse om maksimumbeløbet  

 skal anvendes på den beregnede boligydelse, før boligydelsen beregnes med  

 halvdelen som tilskud og halvdelen som lån.
 Boligstyrelsen har i skrivelse modtaget i ankeafdelingen den 27. september  

 1989 generelt vejledende udtalt, at beregningen af boligydelse til en  

 andelshaver i en privat andelsboligforening foretages efter boligstøttelovens  

 almindelige regler, herunder lovens § 22, hvorefter den årlige boligstøtte  

 ikke kan være større end et årligt fastsat maksimumbeløb, der i 1989 udgør  

 23.148 kr.
 Såfremt den beregnede boligydelse overstiger maksimumbeløbet i § 22,  

 reduceres den beregnede boligydelse til det årlige maksimumbeløb, jfr.  

 boligstøttevejledningens pkt. 13.9.
 Herefter udbetales boligydelsen med halvdelen som tilskud og halvdelen som  

 lån, jfr. lovens § 28.
 Dernæst afrundes tilskudsbeløb og lånebeløb hver for sig til nærmeste  

 kronebeløb, der er deleligt med 12, jfr. lovens § 23 og vejledningen pkt.  

 11.4.
 I tilfælde, hvor der efter afrunding af h.h.v. tilskud og lån, fremkommer  

 er beløb, der sammenlagt er større end maksimumbeløbet for den årlige  

 boligydelse, må der ske en såden nedrunding af lånet, at maksimumbeløbet ikke  

 overskrides, jfr. pkt. 11.4. i vejledningen.
 Med denne skrivelse har Boligstyrelsen ikke taget stilling til den  

 konkrete sag og forbeholder sig derfor sin stillingtagen i en eventuel  

 klagesag.
 Det sociale Ankenævn har behandlet klagen på møde den 1. november 1989.
 Det fremgår af lov om individuel boligstøtte § 22, stk. 1, at den årlige  

 boligstøtte ikke kan være større end et årligt fastsat maksimumbeløb, der i  

 1989 udgør 23.148 kr.
 Af samme lovs § 23 fremgår, at boligstøtten beregnes til et årligt  

 kronebeløb, der er deleligt med 12.
 Ifølge samme lovs § 28, stk. 1, udbetales boligydelsen med halvdelen som  

 tilskud og halvdelen som lån til en pensionist, der er andelshaver i en  

 privat andelsboligforening.
Af pkt. 13 i Boligstyrelsens vejledning af 22. oktober 1987 om individuel  

 boligstøtte fremgår det, at den årlige boligstøtte efter § 22 som hovedregel  

 ikke kan være større end et maksimumsbeløb.
Er den beregnede boligstøtte  

 større end maksimumsbeløbet, skal støtten derfor nedsættes til dette beløb.
 Af pkt. 11.4 i ovennævnte vejledning fremgår reglerne for opgørelse af  

 boligudgiften i særlige boligtyper.
 Reglerne om opgørelse af boligudgiften for pensionister i de nævnte  

 boligtyper samt for pensionister, der delvist anvender boligen til  

 erhvervsformål, er fast i Boligstyrelsens bekendtgørelse nr. 633 af 15.  

 oktober 1987 om opgørelse af boligudgifter efter § 17 i lov om individuel  

 boligstøtte, se bilag 3.
 Når boligydelsen er fordelt med halvdelen som tilskud og halvdelen som  

 lån, afrundes tilskudsbeløbet og lånebeløbet hver for sig til nærmeste  

 kronebeløb, der er deleligt med 12, jfr. lovens § 23.
I tilfælde, hvor der efter afrunding af h.h.v. tilskud og lån, fremkommer  

 et beløb, der sammenlagt er større end maksimumsbeløbet for den årlige  

 boligydelse, må der ske en sådan nedrundring af beløbet, at maksimumsbeløbet  

 ikke overskrides.
Når boligydelsen efter § 28 udbetales med halvdelen som  

 tilskud og halvdelen som lån, skal minimumsbeløbene for lån og tilskud i §§  

 29 og 30 først anvendes efter opdelingen af den samlede beregnede ydelse.
 AFGØRELSE:
 Der sociale Ankenævn stadfæster socialforvaltningens afgørelse, idet det  

 er i overensstemmelse med gældende beregningsregler, at maksimumsbeløbet  

 efter boligstøttelovens § 22 skal anvendes på den beregnede boligydelse, før  

 boligydelsen fordeles med halvdelen som tilskud og halvdelen som lån.
 Ankevejledning vedlagt.
