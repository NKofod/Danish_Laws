Skriftlig fremsættelse (2. december 1999) Sundhedsministeren (Carsten Koch):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 embedslægeinstitutioner m.v., lov om foranstaltninger mod smitsomme  

 sygdomme og lov om udøvelse af lægegerning. (Overførelse  

 af stadslægeembedet i Københavns Kommune til staten m.v.).
(Lovforslag nr.
L 110).
Formålet med lovforslaget er at overføre  

 Stadslægeembedet i Københavns Kommune til staten, dvs.  

 Sundhedsministeriet, hvormed institutionen sidestilles med landets  

 øvrige statslige embedslægeinstitutioner.
Lovforslaget er i  

 overensstemmelse med Opgavekommissionens betænkning vedrørende  

 fordelingen af opgaver i den offentlige sektor (nr. 1366 af december 1998),  

 hvori statsliggørelse af Stadslægen anbefales.
 Samtidigt hermed oprettes en samlet  

 embedslægeinstitution for Københavns og Frederiksberg Kommuner  

 bl.a. med henblik på tilpasning af tilsynsområderne i  

 Københavns-området, således at H:S s institutioner i  

 større omfang end i dag kommer til at henhøre under den samme  

 tilsynsenhed.
 Endelig indebærer lovforslaget, at  

 sundhedsministeren bemyndiges til at kunne sammenlægge  

 embedslægeinstitutioners tilsynskredse helt eller delvist, hvis  

 faglige, geografiske eller ressourcemæssige hensyn taler herfor.
 Overførelsen af embedslægeopgaverne i  

 Københavns Kommune til en samlet statslig embedslægeinstitution  

 for Københavns og Frederiksberg Kommuner forudsættes  

 gennemført snarest efter Folketingets vedtagelse af lovforslaget.
Lovforslaget indebærer, at Sundhedsministeriet  

 gennem en regulering af bloktilskuddet   modtager en økonomisk  

 kompensation for de til varetagelsen af embedslægeopgaverne i  

 Københavns Kommune svarende udgifter.
Det skønnes, at der til  

 Sundhedsministeriet skal overføres ca. 12 årsværk fra  

 Stadslægeembedet, og en samlet driftsbevilling på 6-7,5 mio. kr.,  

 heraf løn 5-6,2 mio. kr.
Det forudsættes, at Sundhedsministeriet  

 og Københavns Kommune nærmere drøfter størrelsen  

 af ovenstående beløb m.v.
 Eventuelle udgifter i forbindelse med etableringen af en  

 samlet institution for Københavns og Frederiksberg Kommuner  

 forudsættes afholdt inden for Sundhedsministeriets ramme.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets velvillige behandling.
