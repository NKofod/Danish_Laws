CIRKULÆRE Generelle bemærkninger Organisationsaftale Organisationsaftalens dækningsområde Løn mv.
 Arbejdstid mv.
Overarbejde Deltidsbeskæftigede Ikrafttræden og opsigelse GENERELLE BEMÆRKNINGER Finansministeriet og Dansk Funktionærforbund har indgået vedlagte  

 overenskomst af 7. februar 1994, der træder i stedet for overenskomst af 1.  

 oktober 1992 for parkeringskontrollører i statens tjeneste (cirk af 23.  

 oktober 1992, APD nr.114/92). Den hidtidige overenskomst ophæves herved.
 Organisationsaftalen udgør sammen med StK-fællesoverenskomsten af 22. juni  

 1993 det samlede overenskomstgrundlag.
(se FCIR 6770 19931019) DELTAGELSE I UDDANNELSESKURSER Parkeringskontrollører er omfattet af Finansministeriets cirkulære af 23.  

 juni 1971 vedrørende deltagelse i uddannelseskurser for det i staten og  

 folke-kirken ansatte personale.
(se FCIR 113 19710623) Efter anmodning fra Dansk Funktionærforbund henledes opmærksomheden i  

 øvrigt på ovennævnte cirkulære, punkt III, nr. 1, vedrørende uddannelse af  

 tillidsrepræsentanter, hvorefter afslag kun bør meddeles, såfremt vægtige  

 tjenstlige hensyn taler herfor.
 Cirkulæret har virkning fra 1. april 1993. Samtidig ophæves cirkulære af  

 23. oktober 1992 om overenskomst for parkeringskontrollører i statens  

 tjeneste.
Finansministeriet, Den 21. marts 1994 P.M.V.
 E.B.
Inga Mørkegaard ORGANISATIONSAFTALE FOR PARKERINGSKONTROLLØRER I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde Parkeringskontrollører, der ikke ansættes som tjenestemænd, aflønnes i  

 overensstemmelse med de i nærværende organisationsaftale indeholdte regler.
 § 2.  Løn mv.
 Parkeringskontrollører aflønnes med en årsløn, der svarer til lønnen efter  

 den for perioden 1. april 1993 - 31. marts 1995 gældende lønjusteringsaftale  

 for statens tjenestemænd, skalatrin 9, 10, 11, 12, 13, 14, 15, 16 og 17, der  

 alle er 2-årige, bortset fra skalatrin 9, som er 1-årigt.
§ 3.  Arbejdstid Arbejdstiden fastsættes i overensstemmelse med de for statens tjenestemænd  

 gældende arbejdstidsregler.
§ 4.  Overarbejde Overarbejde skal i videst muligt omfang afspadseres.
 Såfremt afspadsering undtagelsesvis ikke kan finde sted, ydes  

 overarbejdsbetaling efter de for tjenestemænd gældende regler, eventuelt i  

 form af afspadsering time for time med udbetaling af differencen mellem  

 almindelig timeløn og overtidsbetaling.
§ 5.  Deltidsbeskæftigede Ansættelse som vagtfunktionær sker i videst muligt omfang på fuld tid.
§ 6.  Ikrafttræden og opsigelse Denne overenskomst har virkning fra 1. januar 1994 og kan af begge parter  

 opsiges med 3 måneders skriftligt varsel til en 1. april, dog tidligst 1.  

 april 1995. § 2 om løn har dog virkning fra 1. april 1993.
København, den 7. februar 1994 Dansk Funktionærforbund  

 Finansministeriet P.M.V.
 Tommy Hansen E.B.
