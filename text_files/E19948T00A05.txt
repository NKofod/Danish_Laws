A.5 Varebestemmelser A.5.1 Veterinærkontrol A.5.2 Plantesundhedskontrol og kvalitetskontrol for  

 frugt og grøntsager A.5.3 Lægemidler, narkotika og gifte.  

 Narkotikaprækursorer A.5.4 Udryddelsestruede vilde dyr og planter A.5.5 Kulturværdier A.5.6 Strategiske varer A.5.7 Handelsembargo A.5.8 Varemærkeforfalskning A.5.9 Tekstilordning og handelsregulering Formål Indtil etableringen af EF's indre marked har de enkelte EF-medlemslande  

 foretaget de såkaldte ikke-toldmæssige kontroller, dvs. kontrol, der er  

 begrundet i sundheds- og sikkerhedsmæssige hensyn ved indførselen til  

 vedkommende medlemsland.
Det er oftest sket integreret med toldbehandlingen.
 I EF-terminologien er de blevet benævnt grænsekontroller, uanset om  

 kontrollen er foretaget ved grænsen eller ved et toldsted inde i landet.  

 Baggrunden for betegnelsen grænsekontrol er, at kontrollen udløses af en  

 grænseoverskridelse.
 Med etableringen af det indre marked ophørte medlemslandenes muligheder  

 for at opretholde kontrol ved de indre grænser og dermed foretage disse  

 kontroller ved de indre grænser.
I stedet skal kontrollen gennemføres ved den ydre grænse, medmindre der  

 opnås enighed om, at den foretages i omsætningsleddet.
I sidstnævnte tilfælde  

 er det uden Told*Skat's medvirken.
Kontrol ved den ydre grænse gennemføres på  

 grundlag af EF-lovgivning.
EØF-Traktatens artikel 36 tillader, at medlemsstaterne opretholder forbud  

 eller restriktioner vedrørende indførsel, udførsel eller transit, når de er  

 begrundet i hensynet til den offentlige sædelighed, den offentlige orden, den  

 offentlige sikkerhed, beskyttelse af menneskers og dyrs liv og sundhed,  

 beskyttelse af planter, beskyttelse af nationale skatte af kunstnerisk,  

 historisk eller arkæologisk værdi eller beskyttelse af industriel og  

 kommerciel ejendomsret.
Kontrollen må imidlertid ikke ske som kontrol udløst  

 af en grænseoverskridelse, dvs. som grænsekontrol, jf.
Traktatens artikel 8A.
Nogle kontroller er omlagt til såkaldt ikke-diskriminerende kontrol i  

 omsætningsleddet, dvs. kontrol, der ikke udelukkende vedrører de indførte  

 varer, men også indenlandsk producerede varer.
De er i nogle tilfælde  

 kombineret med kontrol ved EF's ydre grænse.
Kontrollens integration med toldbehandlingen har sin baggrund i rationelle  

 hensyn.
Disse er formaliseret gennem regler i EF-lovgivningen og konventionen  

 om harmonisering af kontrol af varer ved grænserne - RFO 1262/84.
På de fleste områder er der udarbejdet - eller ved at blive udarbejdet -  

 fælles EF-retningslinier for kontrol ved EF's ydre grænser, enten i forbindelse med selve grænsepassagen eller på et senere/tidligere  

 tidspunkt, men som en konsekvens af grænsepassagen.
 I Danmark betegnes de kontrolforanstaltninger, hvor Told*Skat medvirker,  

 som varebestemmelser, når foranstaltningerne er knyttet til varer.
 Der er i Brugstariffens kolonnedel for nogle områder markeret, hvor der  

 findes varebestemmelser.
Det legale grundlag I det efterfølgende er en del af disse kontrolordninger kort omtalt  

 tillige med den del af regelgrundlaget, der har aktualitet til de opgaver,  

 der varetages af Told*Skat.
Se bilag 10. I bilag 10 er en oversigt over  

 ordningerne.
A.5.1 Veterinærkontrol Det legale grundlag EF-direktiver:
90/675/EF (EFT L 373), 91/496/EF (EFT L 268).
 EF-beslutninger:
92/571/EF (EFT L 367), 93/13/EF (EFT L 9), 93/14/EF (EFT L 9), 93/83/EF (EFT L 35).
 Bekendtgørelser mv.:
Veterinærdirektoratets bekendtgørelse nr. 625 og nr. 627 af 14. juli 1992, Fiskeriministeriets bekendtgørelse nr. 158 af 30. marts 1993.
 Levende dyr, animalske produkter til konsum, animalske produkter til andre  

 formål end til konsum samt fisk er omfattet af bestemmelser om  

 veterinærkontrol.
 Kontrollen foretages af veterinærkontrollen ved Veterinærdirektoratets  

 grænsekontrolsteder for så vidt angår levende dyr, animalske produkter til  

 konsum og animalske produkter til andre formål end konsum.
Fiskerikontrollen foretager kontrol af fisk og produkter heraf.
Efter  

 aftale mellem Veterinærdirektoratet og Fiskeriministeriet foretager Fiskerikontrollen også veterinærkontrol af affald af fisk til foderbrug  

 eller industriel anvendelse.
 Veterinærkontrol skal principielt ske i forbindelse med  

 dyrenes/produkternes fysiske indførsel til EF, dvs. ved EF's ydre grænse.
 Forsendelser med varer omfattet af veterinærkontrol må kun indpassere ved  

 dertil udpegede grænseovergangssteder (havne/lufthavne). De fremgår af bilag  

 10.
 Told- og skatteregionen henviser ved indpassage forsendelserne til  

 veterinærkontrol og påser ved toldbehandlingen, at der inden frigivelse til  

 fri omsætning, respektive oplæggelse på oplag, herunder frilager og i  

 frihavnen, er foretaget veterinærkontrol, og at gebyr herfor er  

 betalt/debiteret.
A.5.2 Plantesundhedskontrol og kvalitetskontrol for frugt og grøntsager Det legale grundlag EF-forordninger:
 KFO 2251/92 med senere ændringer.
 EF-direktiver:
 77/93/EF (EFT L 26) med senere ændringer.
 Bekendtgørelser:
Landbrugsministeriets bekendtgørelse nr. 344 af 2. juni 1993, Plantedirektoratets bekendtgørelse nr. 1105 af 14. december 1992.
 Planter og plantedele, herunder visse grøntsager og træ er omfattet af  

 EF's bestemmelser om kontrol med plantesundhed.
 Frugt og grøntsager er omfattet af EF's bestemmelser om kvalitetskontrol.
 Forsendelser med produkter omfattet af plantesundhedskontrol eller  

 kvalitetskontrol for frugt og grøntsager må kun indpassere ved dertil  

 udpegede grænseovergange (havne/lufthavne). De fremgår af bilag 10.
Told- og skatteregionen henviser ved indpassagen forsendelserne til  

 plantekontrol på de anviste kontrolsteder.
For varer omfattet af kvali- tetskontrol er det en betingelse for frigivelse til fri omsætning, at der  

 er dokumentation for kontrollen.
A.5.3 Lægemidler, narkotika og gifte.
Narkotikaprækursorer Det legale grundlag Lægemidler:
Sundhedsministeriets lovbekendtgørelse nr. 452 af 10. juni 1992 med senere  

 ændring, Sundhedsstyrelsens bekendtgørelse nr. 796 af 21. september 1992, Sundhedsstyrelsens bekendtgørelse nr. 688 af 24. august 1993.
 Narkotika:
Sundhedsministeriets bekendtgørelse nr. 698 af 31. august 1993, Prækursorer: RFO 3677/90 med senere ændring, KFO 3769/92, Lov nr. 479 af 30. juni 1993, Skatteministeriets bekendtgørelse nr. 540 af 30. juni 1993.
Lægemidler, herunder også veterinærmedicinske præparater, narkotika og  

 lægemidler indeholdende narkotika må som hovedregel kun indføres efter  

 tilladelse fra Sundhedsstyrelsen.
Visse såkaldte naturlægemidler og visse  

 lægemidler til indtagelse gennem munden eller til at påføres hud eller  

 slimhinder (homøopatiske lægemidler) er undtaget.
 Der kræves også tilladelse fra Sundhedsstyrelsen ved udførsel af  

 lægemidler og narkotika.
 Gifte, herunder forbindelser og præparater, der er i besiddelse af giftige  

 egenskaber, må kun indføres af virksomheder, der af Miljøstyrelsen,  

 respektive Sundhedsstyrelsen er godkendt hertil.
Narkotikaprækursorer er stoffer, der kan benyttes til ulovlig fremstilling  

 af narkotika og psykotrope stoffer.
Der er bl.a. tale om stoffer som acetone,  

 svovlsyre og saltsyre.
Handel med præcursorer er omfattet af en international  

 overvågningsordning.
Overvågningsordningen indebærer, at virksomheder, der her i landet  

 fremstiller, forarbejder, distribuerer eller på anden måde overdrager nærmere  

 angivne produkter, skal være registreret ved Told- og Skatteregion København  

 1, City.
Der skal fremlægges udførselstilladelse ved udførsel af prækursorer.
A.5.4 Udryddelsestruede vilde dyr og planter Det legale grundlag RFO 3626/82, Miljøministeriets bekendtgørelse nr. 23 af 25. januar 1984.
En lang række arter af vilde dyr og planter er omfattet af den såkaldte  

 Washington-konvention.
Den fastlægger strenge regler for bl.a. handel med  

 udryddelsestruede vilde dyr og planter og produkter deraf.
 Der skal forinden indførsel eller udførsel være indhentet tilladelse til  

 indførsel, respektive udførsel ved Skov- og Naturstyrelsen.
A.5.5 Kulturværdier Det legale grundlag RFO 3911/92, KFO 752/93, Lov nr. 332 af 4. juni 1986.
Ved udførsel fra EF af en lang række kulturgenstande skal der ved  

 toldbehandlingen fremlægges en tilladelse fra Kulturværdiudvalget.
For  

 arkæologiske genstande, dele fra monumenter, inkunabler og manuskripter samt  

 arkivalier er der ingen værdigrænse.
For øvrige er der forskellige  

 værdigrænser.
Inkunabler er bøger trykt i bogtrykkerkunstens første tid, dvs.  

 før år 1550.
A.5.6 Strategiske varer Det legale grundlag Industriministeriets bekendtgørelse af 12. maj 1992 med senere ændringer.
Dette er varer omfattet af flere kontrolordninger.
Der er tale om høj- teknologiske produkter samt produkter og produktionsudstyr, der kan  

 anvendes til fremstilling af kemiske og biologiske våben, missilteknologi og  

 varer til såkaldt dobbelt formål, dvs. varer, der ud over civil anvendelse  

 også kan anvendes til militære formål eller til fremstilling af krigsmateriel  

 mv.
 Ved udførsel skal der fremlægges tilladelse fra Industriministeriet eller  

 for krigsmateriel fra Justitsministeriet.
A.5.7 Handelsembargo Det legale grundlag Irak:
RFO 2340/90 med senere ændringer, Anordning af 16. november 1990 med senere ændring.
 Serbien/Montenegro:
RFO 1432/92 med senere ændring, RFO 990/93, EKSF afgørelse nr. 92/285, Anordning af 2. juni 1992 med senere ændring, Anordning af 30. april 1993.
 Haiti:
RFO 1608/93 med senere ændring, Anordning af 30. juni 1993.
 Angola:
RFO 2967/93 Anordning af 15. november 1993.
 Libyen:
 RFO 3274/93.
Handelsembargo, dvs. begrænsninger eller forbud mod samhandel med bestemte  

 stater har været anvendt i en årrække.
Der er i øjeblikket handelsembargo  

 over for Irak og senest også Serbien, Montenegro og de serbisk kontrollerede  

 områder i Kroatien og Bosnien-Hercegovina.
Disse embargoer omfatter alle  

 varer, bortset fra udførsel af visse leverancer til humanitære formål.  

 Udførselstilladelse skal forinden indhentes ved Industriministeriet inden  

 udførsel.
Begrænsede embargoer forekommer også.
Siden midten af 1993 har der således  

 været et forbud mod udførsel af olieprodukter til Haiti og Angola.
Endvidere  

 er der forbud mod udførsel af varer til Libyen til anvendelse ved luftfart i  

 flyindustrien og olieindustrien.
A.5.8 Varemærkeforfalskning Det legale grundlag RFO 3842/86, KFO 3077/87, Justitsministeriets bekendtgørelse af 22. december 1988.
En varemærkeindehaver kan anmode om, at Told*Skat ved fortoldningen ikke  

 frigiver varer, der er varemærkeforfalskede.
Anmodningen indgives til  

 fogedretten, og Told*Skats suspendering af frigivelsen sker på grundlag af  

 fogedrettens kendelse.
A.5.9 Tekstilordning og handelsregulering Det legale grundlag Tekstilordning:
RFO 3030/93 og KFO 195/94 RFO 517/94 Handelsregulering:
 RFO 519/94.
Handel med tekstilvarer er omfattet af selvbegrænsningsaftaler efter  

 GATT's multifiberarrangement.
Endvidere af EF's overvågnings- og  

 kontrolordning.
Af hensyn til administrationen heraf er varerne opdelt i  

 kategorier.
De fremgår af Brugstariffens varebeskrivelse - fx.
TEXT 2 for  

 bomuldsmetervarer.
Ved indførsel kræves der i nogle tilfælde indførselscertifikat eller  

 indførselsbevilling og oprindelsescertifikat.
I andre tilfælde kræves kun  

 oprindelsescertifikat eller oprindelseserklæring.
Indførselscertifikat og  

 indførselsbevilling udstedes af Erhvervsfremme Styrelsen.
Handelsregulering anvendes fortsat i EF over for visse følsomme varer  

 eller for varer fra statshandelslande.
Som eks. kan nævnes ubearbejdet  

 aluminium fra stater i det tidligere Sovjetunionen.
Indførsel er i sådanne  

 tilfælde betinget af, at der fremlægges indførselsbevilling eller  

 indførselscertifikat udstedt af Erhvervsfremme Styrelsen.
