 Ved lov nr. 1097 af 29. december 1997 er der indført en ny regel i  

 ligningslovens § 8 D, hvorefter danske virksomheders udgifter til bestikkelse  

 og andre gaver til embedsmænd ikke kan fradrages ved opgørelsen af  

 virksomhedernes skattepligtig indkomst.
 Efter den hidtil gældende praksis kunne erhvervsvirksomheder få fradrag  

 for udgifter til bestikkelse eller andre gaver til embedsmænd i en anden  

 stat, hvis der var kutyme for den slags betalinger i den pågældende stat (og  

 de sædvanlige betingelser for fradrag for nødvendige driftsomkostninger i  

 øvrigt var opfyldt). Der blev derimod ikke givet fradrag for udgifter til  

 bestikkelse og lign. gaver til danske embedsmænd og embedsmænd i andre  

 stater, som ikke har kutyme for den slags betalinger.
De gaver og andre ydelser, som ikke kan fradrages De udgifter, der efter bestemmelsen ikke kan fradrages, skal afgrænses  

 efter samme kriterier, som allerede lægges til grund ved anvendelsen af  

 straffelovens § 144 om den, der i udøvelse af (dansk) offentlig tjeneste  

 eller hverv uberettiget modtager, fordrer eller lader sig tilsige gave eller  

 anden fordel.
Efter denne bestemmelse straffes den pågældende med fængsel i  

 indtil 6 år, under formildende omstændigheder dog med bøde.
For at  

 tydeliggøre de ydelser, der i fremtiden ikke gives fradragsret for, kan det  

 nævnes, at den ny bestemmelse omfatter samme ydelser som straffelovens § 122  

 om den, der yder, lover eller tilbyder gave eller anden fordel til nogen, der  

 virker i offentlig tjeneste eller hverv, for at formå den pågældende til at  

 foretage eller undlade noget, hvorved den pågældende ville gøre sig skyldig i  

 pligtstridig handling.
 Der skal altså ikke gives fradrag for ydelser til en dansk eller  

 udenlandsk embedsmand m.fl., hvis modtageren ville kunne straffes for at  

 modtage den pågældende ydelse, såfremt den pågældende var dansk embedsmand.  

 Det har derimod ikke betydning, om den, der betaler ydelsen, kan straffes.  

 Bestemmelsen i ligningslovens § 8 D omfatter også bestikkelse, som betales af  

 selskaber og andre juridiske personer, selv om de ikke kan straffes, hvis de  

 betaler bestikkelse til danske embedsmænd.
 Bedømmelsen af om der er fradragsret for gaver og andre ydelser til en  

 embedsmand, skal altså knyttes til dansk standard, også i de tilfælde, hvor  

 gaven mv. ydes i en anden stat.
 Den ny regel i ligningslovens § 8 D omfatter - ligesom straffelovens § 144  

 - alle ydelser, der kan skabe tvivl om, at modtageren udøver sine beføjelser  

 i forhold til yderen uden at tage hensyn til yderens gavmildhed.
 Ved vurderingen af om gaver mv. er berettiget, lægges der vægt på  

 ydelsernes art og omfang samt eventuel tidsmæssig sammenhæng mellem gave og  

 udøvelse af beføjelsen.
Bestemmelsen omfatter dog også tilfælde, hvor der er tvivl om, at en  

 embedsmand kan udøve sine beføjelser i forhold til yderen uden at tage hensyn  

 til dennes fremtidige gavmildhed.
Efterfølgende betalinger er således også  

 omfattet.
 En enkeltstående gave er mindre egnet til at skabe tvivl om, hvorvidt  

 modtageren udøver sine beføjelser uden hensyn til gavmildhed, men selv mindre  

 gaver, der modtages jævnligt fra den samme, kan være omfattet af  

 bestemmelsen.
Bestemmelsen omfatter også private gaver, der overstiger det borgerlige  

 jævnmål.
Udenfor falder gaver, der betales ved særlige lejligheder som  

 påskyndelse af modtagerens arbejde i almindelighed.
Bestemmelsen omfatter ikke honorarer, som betales for særligt udført  

 arbejde.
På den anden side omfatter bestemmelsen dog betalinger, der betegnes  

 som konsulenthonorar, kommission, provision eller lignende, hvis betalingen  

 ikke svarer til et særligt udført arbejde.
Embedsmænd § 8  D omfatter ydelse af gaver mv. til personer, der  

 er i offentlig tjeneste eller hverv, uanset om det er for Danmark, Færøerne,  

 Grønland, en fremmed stat eller for en international organisation, som er  

 stiftet af stater, regeringer eller andre internationale organisationer.
 Personer, der er i offentlig tjeneste eller hverv, omfatter personer, der  

 er ansat til tjeneste ved offentlige myndigheder mv., og personer, der er  

 udnævnt til at virke for offentlige råd mv., samt personer, der er valgt til  

 folkevalgte repræsentationer.
 Offentlig tjeneste eller hverv for en stats organer omfatter tjeneste  

 eller hverv ved alle lovgivende, administrative eller dømmende myndigheder og  

 organer, uanset om det er for staten selv, eller dens lokale myndigheder  

 eller politiske underafdelinger.
 Den ny bestemmelse i ligningslovens § 8 D omfatter derimod ikke gaver mv.  

 til medarbejdere, der ikke er embedsmænd ved danske eller udenlandske  

 myndigheder.
 Bestemmelsen ophæver altså ikke fradragsretten efter gældende praksis for  

 bestikkelse af medarbejdere ved erhvervsvirksomheder i stater, hvor der er  

 kutyme for den slags betalinger.
Ikrafttræden Lov nr. 1097 af 29. december 1997 medfører, at i de tilfælde, hvor der  

 efter den hidtidige praksis har været fradragsret for ydelse af gaver til  

 udenlandske embedsmænd, ophæves denne fradragsret med virkning for  

 betalinger, der afholdes i indkomstår, der påbegyndes den 1. januar 1998  

 eller senere.
