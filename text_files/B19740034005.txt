 I henhold til § 40, stk. 4, i lov nr. 362 af 13. juni 1974 om styrelse af  

 højere uddannelsesinstitutioner fastsætter undervisningsministeren følgende:
 § 1.  De regler, der er fastsat i loven om styrelse af  

 højere uddannelsesinstitutioner gælder for Handelshøjskolen i København med  

 nedennævnte ændringer.
§ 2.  Handelshøjskolen ledes af en rektor i  

 forbindelse med et styrelsesråd og de kollegiale organer, der er omtalt i  

 styrelsesloven.
Til rådighed for rektor og styrelsesrådet står en  

 administration, der ledes af en administrator.
§ 3.  Handelshøjskolens styrelsesråd består af 11  

 medlemmer, af hvilke Foreningen til Unge Handelsmænds Uddannelse vælger 6  

 medlemmer som en alsidig repræsentation for erhvervslivet.
Valgperioden er  

 tre år, idet der hvert år afgår to medlemmer.
Genvalg kan finde sted.
De  

 tekniske og administrative medarbejdere vælger for 3 år ad gangen 1 medlem.  

 De studerende ved højskolen vælger for 1 år ad gangen 2 medlemmer.
Rektor og  

 prorektor er fødte medlemmer af styrelsesrådet.
Stk. 2.  Styrelsesrådet vælger en formand af sin midte.  

 Rådet fastsætter selv sin forretningsorden.
Højskolens administrator er  

 rådets sekretær.
§ 4.  Styrelsesrådet har til opgave at følge  

 Handelshøjskolens virksomhed og udvikling.
Rådet har ansvaret for højskolens  

 økonomi og regnskaber.
 Stk. 2.  Styrelsesrådet udnævner efter indstilling fra  

 rektor en administrator til at bistå rektor og lede Handelshøjskolens kontor.
 Stk. 3.  Styrelsesrådet behandler i øvrigt enhver sag,  

 der af formanden, rådets flertal, konsistorium eller rektor skønnes at være  

 af en sådan betydning for højskolen, at den bør drøftes i rådet.
Stk. 4.  Styrelsesrådet tegnes af formanden og et andet  

 medlem i forening.
De nærmere regler fastsættes i rådets forretningsorden.
§ 5.  Rektor vælges i henhold til reglerne i  

 styrelseslovens § 15 for en periode af 3 år.
Genvalg kan finde sted.
Valget  

 indberettes til Dronningen.
 § 6.  Bekendtgørelsen får virkning samtidig med, at  

 statutten for Handelshøjskolen i København godkendes.
 § 7.  Bekendtgørelsen træder i kraft ved  

 offentliggørelse i Lovtidende.
 Undervisningsministeriet, den 21. juni  

 1974.
 Tove Nielsen.
 /Lars-Erik Allin.
