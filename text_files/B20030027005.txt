Bekendtgørelse om en kort frist for kommunernes  

 skatteansættelse af skatteydere med enkle økonomiske forhold (Afkortelse af ligningsfristen til 1 år) Efter § 3, stk. 2, og § 38 A, stk. 2, i lov om  

 skattemyndighedernes organisation og opgaver m.v. (skattestyrelsesloven), jf.  

 lovbekendtgørelse nr. 617 af 22. juli 2002, fastsættes for at afkorte den  

 frist, der gælder for kommunernes skatteansættelse af skatteydere med  

 nogenlunde enkle økonomiske forhold:
Kapitel 1 Bekendtgørelsens anvendelsesområde § 1.  

  

 Denne bekendtgørelse regulerer den kommunale skattemyndigheds adgang til at  

 foretage eller ændre en skatteansættelse, jf. § 2 i  

 skattestyrelsesloven,  

 efter den 30. juni i det andet kalenderår efter indkomstårets udløb, jf.  

 § 3, stk. 1, i skattestyrelsesloven (ligningsfristen).
 Stk. 2.  

  

 Bestemmelserne i §§ 2-8, § 10, § 11 og § 12, stk. 4,  

 gælder for skatteansættelser, der foretages indtil udløbet af den ordinære  

 ansættelsesfrist efter § 34 i skattestyrelsesloven.
 Stk. 3.  

  

 Bestemmelserne i §§ 9-11 gælder for skatteansættelser, der foretages  

 efter  

 udløbet af den ordinære ansættelsesfrist efter § 34 i  

 skattestyrelsesloven, jf. § 35 i skattestyrelsesloven.
Kapitel 2 Skatteansættelser inden for den ordinære  

 ansættelsesfrist efter § 34 i skattestyrelsesloven Bemyndigelser omfattende alle skattepligtige § 2.  

  

 Den  

 kommunale skattemyndighed bemyndiges til af egen drift at nedsætte en  

 skatteansættelse efter udløbet af ligningsfristen og indtil udløbet af den  

 ordinære ansættelsesfrist efter § 34 i skattestyrelsesloven.
§ 3.  

  

 Den  

 kommunale skattemyndighed bemyndiges til af egen drift at foretage eller  

 forhøje en skatteansættelse efter udløbet af ligningsfristen til og med den  

 1.  

 oktober i det andet kalenderår efter indkomstårets udløb.
Denne frist gælder  

 ikke for den skatteberegning, der er en følge af skatteansættelsen.
Har det  

 betydning for den skattepligtiges mulighed for at varetage sine interesser,  

 at  

 fristen forlænges ud over den 1. oktober, skal en anmodning om en rimelig  

 fristforlængelse imødekommes.
Et afslag kan inden for en frist på 1 måned  

 påklages til den regionale told- og skattemyndighed.
Den regionale told- og  

 skattemyndigheds afgørelse kan ikke påklages til anden administrativ  

 myndighed.
 Stk. 2.  

  

 Varsel som  

 nævnt i § 3, stk. 4, i skattestyrelsesloven kan ikke afsendes efter  

 den 30. juni i det andet kalenderår efter udløbet af indkomståret.
Stk. 3.  

  

 Den  

 regionale told- og skattemyndighed kan, når forholdene i en sag i særlig grad  

 taler derfor, efter anmodning fra en kommunal skattemyndighed tillade, at  

 fristen efter stk. 2 forlænges med et nærmere angivet tidsrum, der ikke  

 kan overstige 5 måneder.
Gives en sådan tilladelse, forlænges fristen efter  

 stk. 1, 1. pkt., tilsvarende.
En sådan tilladelse fra den regionale  

 told-  

 og skattemyndighed har kun virkning, hvis den kommunale skattemyndighed inden  

 udløbet af fristen efter stk. 2 har sendt en meddelelse til den  

 skattepligtige om den igangværende sag og om, at der er givet tilladelse til,  

 at fristen efter stk. 2 forlænges.
Stk. 4.  

  

 Den  

 skattepligtige kan inden for en frist på 1 måned, regnet fra modtagelsen af  

 den  

 i stk. 3, sidste pkt., nævnte meddelelse, påklage en tilladelse efter stk. 3  

 til Told- og Skattestyrelsen.
Told- og Skattestyrelsens afgørelse kan ikke  

 påklages til anden administrativ myndighed.
 § 4.  

  

 I  

 det omfang en ændring af en skatteansættelse er begrundet i et forhold, og et  

 helt tilsvarende forhold begrunder genoptagelse af en skatteansættelse for et  

 tidligere indkomstår, bemyndiges den kommunale skattemyndighed til, uanset  

 § 3, samtidig at ændre skatteansættelsen for dette tidligere indkomstår  

 inden for den ordinære ansættelsesfrist efter § 34 i  

 skattestyrelsesloven.
 § 5.  

  

 Uanset § 3 bemyndiges den kommunale skattemyndighed til af egen drift at  

 foretage eller forhøje en skatteansættelse efter udløbet af ligningsfristen  

 og  

 indtil udløbet af den ordinære ansættelsesfrist efter § 34 i  

 skattestyrelsesloven i det omfang, betingelserne for en ekstraordinær  

 skatteansættelse er opfyldt, jf. § 35, stk. 1, i  

 skattestyrelsesloven.
 § 6.  

  

 Uanset § 3 bemyndiges den kommunale skattemyndighed til at efterkomme en  

 genoptagelsesanmodning fra en skattepligtig efter § 34 i  

 skattestyrelsesloven.
 Stk. 2.  

  

 Hvis en  

 skattepligtig anmoder om genoptagelse af sin skatteansættelse efter § 34  

 i  

 skattestyrelsesloven, bemyndiges den kommunale skattemyndighed til, uanset  

 § 3, samtidig af egen drift at foretage sådanne ændringer af  

 skatteansættelsen, der er en følge af genoptagelsesanmodningen.
Bemyndigelser omfattende visse skattepligtige § 7.  

  

 Uanset § 3 bemyndiges den kommunale skattemyndighed til af egen drift at  

 foretage eller forhøje alle dele af en skatteansættelse efter udløbet af  

 ligningsfristen og indtil udløbet af den ordinære ansættelsesfrist efter  

 § 34 i skattestyrelsesloven, hvis den skattepligtige for det pågældende  

 indkomstår opfylder et af følgende kriterier:
 1)  

 	  

    

 Har indkomst eller  

 fradrag af en sådan art, at den/det ikke er dækket af rubrikkerne på den  

 fortrykte selvangivelsesblanket (blanket 04.048) for det pågældende  

 indkomstår.
 2)  

 	  

    

 Har deltaget i et  

 anpartsprojekt som nævnt i personskattelovens § 4, stk. 1, nr. 10,  

 12  

 eller 13.
 3)  

 	  

    

 Har status som  

 hovedaktionær, jf. § 11 i aktieavancebeskatningsloven.
 4)  

 	  

    

 Har indkomst fra  

 udlandet eller fradrag vedrørende aktiver eller passiver i udlandet.  

 Tilsvarende gælder Færøerne og Grønland.
 § 8.  

  

 Uanset § 3 bemyndiges den kommunale skattemyndighed til af egen drift at  

 foretage eller forhøje skatteansættelsen af et dødsbo efter ligningsfristens  

 udløb og indtil udløbet af den ordinære ansættelsesfrist efter § 34 i  

 skattestyrelsesloven .
Kapitel 3 Skatteansættelser efter udløbet af den ordinære  

 ansættelsesfrist efter § 34 i skattestyrelsesloven, jf. § 35 i  

 skattestyrelsesloven § 9.  

  

 Uanset § 3 bemyndiges den kommunale skattemyndighed til at foretage  

 eller  

 ændre en skatteansættelse efter udløbet af den ordinære ansættelsesfrist  

 efter  

 § 34 i skattestyrelsesloven i det omfang, det er anført i § 35 i  

 skattestyrelsesloven.
Kapitel 4 Fælles bestemmelser § 10.  

  

 Hvis en skatteansættelse skal ændres som en direkte følge af en ændring af  

 ægtefællens skatteansættelse, jf. princippet i § 35, stk. 1, i  

 skattestyrelsesloven, kan varsel som nævnt i § 3, stk. 4, i  

 skattestyrelsesloven ikke afsendes senere end 30 dage efter, at den  

 skatteansættelse, der begrunder ændringen, er gennemført af den kommunale  

 skattemyndighed.
 § 11.  

  

 Bemyndigelserne  

 efter §§ 2-9 gælder ikke forhøjelse af en skatteansættelse efter udløbet  

 af ligningsfristen, hvis forhøjelsen vil være af uvæsentlig betydning.
Kapitel 5 Ikrafttræden § 12.  

  

 Bekendtgørelsen træder i kraft den 1. juli 2003.
 Stk. 2.  

  

 Bekendtgørelsen har virkning fra og med indkomståret 2002.
Stk. 3.  

  

 Samtidig  

 ophæves bekendtgørelse nr. 1176 af 22. december 1994 om den kommunale  

 skattemyndigheds adgang til at foretage skatteansættelser efter udløbet af  

 ligningsfristen.
Bekendtgørelsen finder dog fortsat anvendelse for indkomstår  

 tidligere end 2002.
 Stk. 4.  

  

 Uanset  

 § 3 bemyndiges den kommunale skattemyndighed til af egen drift at  

 foretage  

 eller ændre en skatteansættelse for indkomståret 2002 eller 2003 inden for  

 den  

 ordinære ansættelsesfrist efter § 34 i skattestyrelsesloven i det  

 omfang,  

 ansættelsen er baseret på kontrolbilag fra ToldSkats arbejdsgiver- eller  

 indberetningskontrol.
