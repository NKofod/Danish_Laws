Klage over tvangsbehandling med elektrostimulation (ECT) Sundhedsvæsenets Patientklagenævn fandt, at patienten på tidspunktet for beslutningen om tvangsbehandling med ECT var sindssyg, og at det ville være uforsvarligt ikke at tvangsbehandle hende, da udsigten til hendes helbredelse eller en betydelig og afgørende bedring i tilstanden ellers ville blive væsentligt forringet.
 Sundhedsvæsenets Patientklagenævn oplyste, at tvangsbehandling med ECT ikke må anvendes, med mindre der foreligger en aktuel eller potentiel livstruende tilstand for patienten.
Sundhedsvæsenets Patientklagenævns fandt, at der på tidspunktet for beslutningen om tvangsbehandling af patienten med ECT ikke var grundlag for at mistænke, at hun var i en aktuelt eller potentielt livstruende tilstand, hvilket endvidere også var overlægens opfattelse.
Det blev herefter konstateret, at betingelserne for tvangsbehandling af patienten med ECT ikke var opfyldt på det tidspunkt, hvor beslutningen herom blev truffet.
