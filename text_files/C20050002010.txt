Cirkulæreskrivelse om fuldbyrdelse af straf pålagt af Det  

 Internationale Tribunal til pådømmelse af krigsforbrydelser i det tidligere  

 Jugoslavien (Til kriminalforsorgens fængsler og arresthuse) Indledning 1.  

  

 Efter § 4, stk. 1,  

 i lov om strafforfølgning ved det internationale tribunal til pådømmelse af  

 krigsforbrydelser i det tidligere Jugoslavien kan justitsministeren bestemme,  

 at straf m.v., som er pålagt af tribunalet, kan fuldbyrdes her i landet.
2.  

  

 Fuldbyrdelse af  

 tribunalets afgørelser sker efter reglerne i aftale af 4. juni 2002 mellem De  

 Forenede Nationer og Kongeriget Danmark om fuldbyrdelse af strafferetlige  

 retsfølger pålagt af Det Internationale Tribunal til pådømmelse af  

 krigsforbrydelser i det tidligere Jugoslavien.
Aftalen trådte i kraft den 1.  

 januar 2004.
Fastlæggelse af afsoningsforhold 3.  

  

 Det fremgår af §  

 4, stk. 2, i lov om strafforfølgning ved det internationale tribunal til  

 pådømmelse af krigsforbrydelser i det tidligere Jugoslavien, at fuldbyrdelse  

 af  

 tribunalets afgørelser i videst muligt omfang skal ske efter danske regler og  

 ikke må medføre skærpelse af domfældtes strafferetlige situation.  

 Fuldbyrdelse  

 skal således som udgangspunkt ske efter straffuldbyrdelseslovens regler, jf.  

 dog nedenfor under pkt. 8-10.
4.  

  

 Inden den  

 domfældte modtages til straffuldbyrdelse i Danmark, træffer Direktoratet for  

 Kriminalforsorgen beslutning om, hvor straffen skal udstås.
Denne beslutning  

 træffes ud fra de oplysninger, der er medsendt fra tribunalet vedrørende den  

 domfældte.
 5.  

  

 De nærmere  

 afsoningsforhold fastlægges i fornødent omfang.
6.  

  

 Fastlæggelsen  

 efter pkt. 5 vil navnlig på baggrund af oplysninger i sagen af  

 sikkerhedsmæssig  

 karakter kunne omfatte særlige tiltag for at imødegå undvigelsesrisiko eller  

 for at sikre personalets, den indsattes eller medindsattes sikkerhed.  

 Fastlæggelsen vil endvidere kunne omfatte særlige forholdsregler i relation  

 til  

 udgang, besøg, gårdtur m.v., og eventuelt om hvor den domfældte skal placeres  

 i  

 institutionen.
Det er en forudsætning, at afsoningsforholdene ligger inden  

 for  

 straffuldbyrdelseslovens rammer, jf. pkt. 3.
 7.  

  

 Eventuelle  

 ændringer i afsoningsforhold, som direktoratet har fastlagt, kan kun finde  

 sted  

 efter aftale med direktoratet.
Prøveløsladelse og benådning 8.  

  

 Det fremgår af  

 artikel 3.1. i aftalen nævnt i pkt. 2, at Danmark ved fuldbyrdelsen af  

 retsfølger pålagt af Det Internationale Tribunal er bundet af retsfølgens  

 varighed.
Der vil derfor ikke kunne ske prøveløsladelse og benådning efter  

 den  

 sædvanlige procedure.
Ifølge artikel 8 skal tribunalet underrettes, hvis den domfældte  

 efter de danske regler er berettiget til prøveløsladelse eller benådning,  

 således at tribunalet har mulighed for at beslutte at overføre den domfældte  

 til fortsat afsoning i et andet land i de tilfælde, hvor tribunalet ikke  

 finder, at der bør ske benådning eller prøveløsladelse.
Tribunalet bevarer  

 således retten til at afgøre, om en domfældt skal forblive fængslet, mens  

 Kriminalforsorgen ikke forpligtes til at opretholde fængslingen af en person,  

 som efter almindelig praksis ville blive benådet eller prøveløsladt.
9.  

  

 Som nævnt i punkt  

 3 skal fuldbyrdelse af tribunalets afgørelser i videst muligt omfang ske  

 efter  

 danske regler.
Institutionen skal derfor behandle spørgsmålet om  

 prøveløsladelse i overensstemmelse med disse, dog således at spørgsmålet om  

 prøveløsladelse i alle tilfælde uanset straffens længde forelægges for  

 direktoratet med institutionens indstilling til spørgsmålet.
Såfremt  

 direktoratet finder betingelserne for prøveløsladelse opfyldt, sørger  

 direktoratet for, at Det Internationale Tribunal underrettes herom i  

 overensstemmelse med den procedure, der er beskrevet i aftalens artikel 8.
10.  

  

 Såfremt den  

 domfældte søger om benådning, eller institutionen selv finder grundlag for at  

 rejse spørgsmål herom, forelægges sagen for direktoratet med institutionens  

 indstilling til spørgsmålet.
Såfremt direktoratet finder betingelserne for  

 benådning opfyldt, sørger direktoratet for, at Det Internationale Tribunal  

 underrettes herom i overensstemmelse med den procedure, der er beskrevet i  

 aftalens  

 artikel 8.
Underretning 11.  

  

 Det fremgår af  

 aftalens artikel 7, at tribunalet omgående skal underrettes i følgende  

 tilfælde:
  

 	  

 to måneder forud for  

 fuldbyrdelsens afslutning   

 	  

 hvis den domfældte er  

 undveget inden fuldbyrdelsens afslutning   

 	  

 hvis den domfældte er  

 afgået ved døden.
 Institutionen skal derfor straks underrette direktoratet i disse  

 tilfælde.
Inspektion 12.  

  

 Det fremgår af  

 aftalens artikel 6, at Danmark er forpligtet til at lade Den Internationale  

 Røde Kors Komité (ICRC) foretage inspektion af afsoningsforhold og behandling  

 af strafafsonere omfattet af aftalen.
Tidspunkt for samt hyppighed af  

 besøgene  

 afgøres af ICRC.
Institutionen må derfor forvente sådanne inspektioner, når  

 en  

 domfældt fra tribunalet er anbragt i institutionen.
Ikrafttræden 13.  

  

 Cirkulæreskrivelsen træder i kraft den 1. april 2005.
