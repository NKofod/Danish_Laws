Fremsat den 14. marts 2007 af  

 undervisningsminister (Bertel Haarder) Forslag til Lov  

 om ændring af lov om friskoler og private grundskoler m.v.
(Dagtilbud i  

 frie grundskoler) § 1 I lov om friskoler og private grundskoler m.v., jf.  

 lovbekendtgørelse nr. 764 af 3. juli 2006, som ændret ved lov nr. 1594 af 20.  

 december 2006, foretages følgende ændring:
 1.  


  

 §  

 36 a  

  

 affattes  

 således:
 »§ 36 a.  

  

 En fri grundskole kan for børn, der er fyldt 3 år, for tiden indtil de  

 begynder  

 i børnehaveklasse, varetage opgaver som privatinstitution eller privat  

 dagpasning efter bestemmelserne herom i lov om dag-, fritids- og klubtilbud  

 m.v. til børn og unge (dagtilbudsloven). Skolens bestyrelse har den  

 overordnede  

 ledelse af pasningsordningen.
Stk. 2.  

  

 Ved varetagelse  

 af opgaven som privatinstitution skal forældrebetaling sammen med kommunale  

 og  

 eventuelle private tilskud dække alle direkte driftsudgifter.
Ved privat  

 dagpasning skal forældrebetaling og eventuelle private tilskud dække alle  

 direkte driftsudgifter.
Skolen skal udfærdige et særskilt budget og føre et  

 særskilt regnskab for pasningsordningerne.
Regnskabet skal være en del af  

 skolens samlede regnskab.« § 2 Loven træder i kraft den 1. august 2007.
Bemærkninger til lovforslaget Almindelige bemærkninger 1. Lovforslagets baggrund Lovforslaget fremsættes som opfølgning på lovforslag nr.
L  

 170 forslag til lov om dag-, fritids- og klubtilbud m.v. til børn og unge  

 (dagtilbudsloven), som ministeren for familie- og forbrugeranliggender  

 fremsatte i Folketinget den 28. februar 2007. Efter forslaget til  

 dagtilbudsloven  

 ophæves visse bestemmelser i lov om social service, herunder bestemmelsen om  

 oprettelse af puljeordninger.
 Der henvises til følgende relevante nummer af  

 Folketingstidende:
 Folketingstidende 2003-04 (L 155), Folketingets Forhandlinger  

 spalte 8264, 8770, Tillæg A spalte 5772, 5776, Tillæg B spalte 1219, Tillæg C  

 spalte 456.
2. Gældende ret Efter gældende lov kan en fri grundskole til børn, der er  

 fyldt 3 år, for tiden indtil de begynder i børnehaveklasse, oprette  

 puljeordninger og privat dagpasning efter bestemmelserne herom i lov om  

 social  

 service.
Skolens bestyrelse har den overordnede ledelse af  

 pasningsordningerne.  

 Skolen skal udfærdige et særskilt budget og føre et særskilt regnskab for  

 pasningsordningerne.
Regnskabet skal være en del af skolens samlede regnskab.
3. Lovforslagets indhold Forslaget til dagtilbudsloven medfører, at de frie  

 grundskoler ikke længere kan oprette puljeordninger for denne børnegruppe.
I forslaget til dagtilbudsloven er afskaffelse af  

 puljeordninger begrundet med forenkling af etableringsformerne for dagtilbud,  

 idet der allerede er mulighed for at etablere bl.a. privatinstitutioner.
Det  

 findes derfor rimeligt, at en fri grundskole i stedet for puljeordninger får  

 mulighed for at varetage opgave som privatinstitution.
Privatinstitutioner kan drives af private leverandører med  

 kommunalbestyrelsens  

 godkendelse.
En privatinstitution, som opfylder lovgivningens og  

 kommunalbestyrelsens  

 betingelser for godkendelse, har krav på godkendelse.
 Efter lovforslaget får de frie grundskoler mulighed for at  

 varetage opgaver som privatinstitution eller privat dagpasning for børn, der  

 er  

 fyldt 3 år, og indtil de begynder i børnehaveklasse, efter bestemmelserne  

 herom  

 i dagtilbudsloven.
Skolens bestyrelse skal have den overordnede ledelse af pasningsordningen.  

 Lovforslaget indebærer således en fælles ledelse af en fri grundskole og et  

 dagtilbud.
Samme ordning ønskes indført på folkeskoleområdet, jf. aftalen  

 mellem regeringen og KL om den kommunale økonomi for 2007, hvorefter der for  

 at  

 give kommunerne større frihed til at indrette kommunens skolevæsen i  

 overensstemmelse med lokale forhold skal være øgede muligheder for at  

 etablere  

 fælles ledelse af folkeskoler og daginstitutioner.
Skolen skal udfærdige et særskilt budget og føre et  

 særskilt regnskab for pasningsordningen.
Regnskabet skal være en del af  

 skolens  

 samlede regnskab.
 Det vil ikke være muligt at anvende skolens midler til dækning  

 af et eventuelt underskud ved driften af pasningsordningen, jf.  

 friskolelovens  

 § 5, stk. 2.
4. Økonomiske og administrative konsekvenser  

 for stat, kommuner og regioner Lovforslaget vil være udgiftsneutralt, idet der ikke ydes  

 statstilskud til de foreslåede privatinstitutioner, og idet bestemmelserne om  

 privatinstitutioner i dagtilbudsloven er en videreførelse af eksisterende  

 bestemmelser.
Kommunernes udgift til privatinstitutioner er den samme, uanset  

 hvilken privatinstitution børnene går på.
5. Økonomiske og administrative konsekvenser  

 for erhvervslivet Lovforslaget har ikke økonomiske eller administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ikke nye administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Sammenfattende skema Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske og administrative konsekvenser for stat,  

 kommuner og regioner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter 10. Høring Et lovudkast har forud for fremsættelsen været sendt til  

 høring hos følgende myndigheder og organisationer m.v.: Frie Grundskolers  

 Fællesråd, Dansk Friskoleforening, Frie Skolers Lærerforening, Rigsrevisionen  

 og KL.
 Lovudkastet er endvidere offentliggjort på Høringsportalen  

 (www.hoeringsportalen.dk).
Bemærkninger til lovforslagets enkelte bestemmelser Til § 1 Til nr. 1 Efter lovforslaget får de frie grundskoler mulighed for at  

 varetage opgaven som privatinstitution for børn, der er fyldt 3 år, og indtil  

 de begynder i børnehaveklasse, efter bestemmelserne herom i dagtilbudsloven.
 Bestemmelser om privatinstitutioner fremgår af § 19, stk. 4, og  

 § 20 i det fremsatte forslag til dagtilbudslov.
Ordningen med privat dagpasning fortsætter uændret.
Bestemmelser  

 om privat dagpasning og om tilskud til brug for privat pasning fremgår af  

 henholdsvis  

 kapitel 14 og 15 i det fremsatte forslag til dagtilbudslov.
Dagtilbudslovens generelle bestemmelser om dagtilbud til børn  

 indtil skolestart gælder for frie grundskolers varetagelse af opgaven som  

 privatinstitution, herunder bestemmelserne om formål med dagtilbud,  

 pædagogisk  

 læreplan og børnemiljøvurdering.
Bestyrelsen for den frie grundskole får  

 ansvaret for, at der for privatinstitutionsordningen nedsættes en særlig  

 bestyrelse, hvori forældre til børn i ordningen sikres den indflydelse, som §  

 14, stk. 3, i det fremsatte forslag til dagtilbudslov giver forældrene.
Opgaven som privatinstitution eller privat dagpasning bliver en  

 del af skolens virksomhed i henhold til loven om frie grundskoler under  

 bestyrelsens overordnede ledelse.
Alle direkte driftsudgifter vedrørende  

 opgaven  

 som privatinstitution skal dækkes af forældrebetaling, kommunale tilskud og  

 eventuelle private tilskud.
Ved privat dagpasning skal forældrebetaling og  

 eventuelle private tilskud dække alle direkte driftsudgifter.
Et eventuelt  

 overskud i forbindelse med varetagelsen af opgaven som privatinstitution kan  

 alene  

 tilføres den frie grundskole til skolens skoleformål i henhold til dens  

 vedtægt.
Skolens midler må ikke anvendes til pasningsordningerne, jf.  

 friskolelovens  

 § 5, stk. 2.
Skolen skal udfærdige et særskilt budget og føre et særskilt  

 regnskab for pasningsordningerne.
Regnskabet skal være en del af skolens  

 samlede regnskab.
 De frie grundskoler, der inden lovens ikrafttræden har oprettet  

 puljeordninger, kan fortsat have ordningerne efter bestemmelserne herom i  

 kapitel 22 i det fremsatte forslag til dagtilbudslov.
Til § 2 Det foreslås, at loven skal træde i kraft den 1. august 2007,  

 hvilket er samme dag, som dagtilbudsloven er foreslået at træde i kraft.
Bilag 1 Gældende formulering Lovforslaget § 1 I lov om  

 friskoler og private grundskoler m.v., jf. lovbekendtgørelse nr. 764 af 3.  

 juli 2006, som ændret ved lov nr. 1594 af 20. december 2006, foretages  

 følgende ændring:
§ 36 a.  

  

 En fri  

 grundskole kan til børn, der er fyldt 3 år, for tiden indtil de begynder i  

 børnehaveklasse, oprette puljeordninger og privat dagpasning efter  

 bestemmelserne herom i lov om social service.
Skolens bestyrelse har den  

 overordnede ledelse af pasningsordningerne.
Stk. 2.  

  

 Ved  

 puljeordninger skal forældrebetaling sammen med kommunale og eventuelle  

 private tilskud dække alle direkte driftsudgifter.
Ved privat dagpasning skal  

 forældrebetaling og eventuelle private tilskud dække alle direkte  

 driftsudgifter.
Skolen skal udfærdige et særskilt budget og føre et særskilt  

 regnskab for pasningsordningerne.
Regnskabet skal være en del af skolens  

 samlede  

 regnskab.
 1.  


  

 §  

 36 a  

  

 affattes  

 således:
 »§ 36 a.  

  

 En fri grundskole kan for børn, der er fyldt 3 år, for tiden indtil de  

 begynder i børnehaveklasse, varetage opgaver som privatinstitution eller  

 privat  

 dagpasning efter bestemmelserne herom i lov om dag-, fritids- og klubtilbud  

 m.v. til børn og unge (dagtilbudsloven). Skolens bestyrelse har den  

 overordnede  

 ledelse af pasningsordningen.
