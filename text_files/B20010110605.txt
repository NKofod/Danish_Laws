Bekendtgørelse om ændring af  

 bekendtgørelse om statsgaranti og ydelsestilskud ved lån til  

 yngre jordbrugere § 1 I bekendtgørelse nr. 820 af 20. oktober 1995 om statsgaranti og  

 ydelsestilskud ved lån til yngre jordbrugere, som ændret ved  

 bekendtgørelse nr. 1144 af 21. december 1999 og bekendtgørelse  

 nr. 605 af 26. juni 2000, foretages følgende ændringer:
 1. Indledningen affattes således:
» 2. Bilaget affattes som bilag 1 til denne  

 bekendtgørelse.
§ 2 Bekendtgørelsen træder i kraft den 1. januar 2002.
Ministeriet for Fødevarer, Landbrug og  

 Fiskeri, den 20. december 2001 Mariann Fischer Boel /Søren Sørensen Bilag 1 » Ministeriet for Fødevarer, Landbrug og Fiskeri har den 13. december  

 2001 indgået aftale med DLR Kredit A/S, Nykredit A/S, Realkredit  

 Danmark A/S og Nordea Kredit Realkreditaktieselskab med følgende  

 indhold:
 § 1. Realkreditinstituttet forpligter sig til mod statsgaranti  

 af yde suppleringslån og konverteringslån efter lov om  

 statsgaranti og ydelsestilskud ved lån til yngre jordbrugere.
§ 2. Administrationsbidraget for suppleringslån  

 ansøgt efter den 31. december 2001 udgør maksimalt 0, 35 pct.  

 p.a. af lånets obligationshovedstol.
Administrationsbidraget for  

 suppleringslån ansøgt inden den 1. januar 2002 udgør  

 maksimalt 0,27 pct. af lånets obligationshovedstol.  

 Administrationsbidraget for konverteringslån ydet efter  

 bekendtgørelsens kapitel 8 A kan ikke overstige  

 administrationsbidraget på det lån, der konverteres, jf.  

 bekendtgørelsens § 19 a, stk. 5.
 § 3. Realkreditinstituttet kan opkræve gebyrer svarende  

 til, hvad der gælder for realkreditinstituttets øvrige  

 lån.
 § 4. Lån, for hvilke der er ydet statsgaranti, forfalder  

 i henhold til gældende bestemmelser i lov og bekendtgørelse, men  

 kan derudover ikke opsiges af kreditor.
§ 5. Aftaleparterne indgår en administrationsaftale om  

 lån, tilbagerykning, relaksation, konvertering af lån etc.,  

 indløsning og administration af nødlidende panter,  

 dækning af tab omfattet af statsgarantien m.v.
Administrationsaftalen  

 vil være en integreret del af nærværende aftale.
 § 6. Aftalen løber til udgangen af 2002.«.
