(Kulturaftalen med Israel) Ved kgl. resolution af 12. august 1972 har Danmark ratificeret den i  

 København den 15. juni 1972 undertegnede kulturoverenskomst mellem Danmark og  

 Israel.
 Overenskomsten har følgende ordlyd:
KULTUROVERENSKOMST mellem Kongeriget Danmarks regering og Staten Israels  

 regering Kongeriget Danmarks regering og Staten Israels regering er ud fra ønsket om at styrke de venskabelige forbindelser mellem deres to  

 lande og at udvikle samarbejdet på kulturens, uddannelsens og videnskabens  

 område blevet enige om følgende:
Artikel 1 De kontraherende parter vil fremme forbindelser og samarbejde imellem  

 organer og institutioner for forskning, uddannelse, litteratur og kunst i  

 deres respektive lande.
De vil bestræbe sig for at fremme og udvide  

 udvekslinger af universitetslærere, videnskabsmænd, forskere og lærere med  

 gensidige besøg og ophold med studieformål og i denne forbindelse sikre dem  

 de nødvendige faciliteter i det omfang, det er muligt.
Artikel 2 Hver af de kontraherende parter vil til statsborgere i det andet  

 kontraherende land bevilge stipendier til studier og specialisering inden for  

 videnskab, uddannelse og kultur.
Artikel 3 De kontraherende parter vil fremme udveksling af erfaringer inden for  

 uddannelse på alle trin, bl.a. ved udveksling af delegationer, repræsentative  

 skolebøger og andet undervisningsmateriale.
Artikel 4 De kontraherende parter vil udveksle oplysninger om programmer og  

 studieplaner ved universiteter og tilsvarende læreanstalter samt ved skoler  

 for almindelig og teknisk uddannelse med henblik på sammenligning af  

 afgangseksaminer og kurser.
Artikel 5 Hver af de kontraherende parter vil tilskynde til studier og undervisning  

 på universitetsniveau så vel som til andre former for undervisning i den  

 anden kontraherende parts sprog og litteratur og vil lette udvekslingen af  

 publikationer og materiale til sådanne studier.
Artikel 6 De kontraherende parter vil fremme gensidige besøg af personer beskæftiget  

 med litteratur, musik, kunst, teater, film og kulturfremmende virksomhed i  

 videste forstand med henblik på studier og indsamling af materiale samt  

 deltagelse i konferencer, festivals og internationale konkurrencer.
Artikel 7 De kontraherende parter vil fremme udvekslinger af kunstnere og ensembler,  

 koncerter og teateropførelser af værker af kunstnere fra det andet land samt  

 udvekslinger af kunstudstillinger og udstillinger af uddannelsesmæssig  

 karakter.
Artikel 8 De kontraherende parter vil fremme direkte samarbejde mellem de to landes  

 radio- og televisionstjenester og presseorganer.
Artikel 9 De kontraherende parter vil fremme direkte samarbejde mellem de to landes  

 filminstitutioner og lette udvekslinger af film af kunstnerisk, dokumentarisk  

 eller videnskabelig art, indspilninger af musik fra det andet land og  

 udvekslinger af andre audiovisuelle medier, som kan tjene denne overenskomsts  

 formål.
Artikel 10 De kontraherende parter vil fremme udvekslinger mellem de to landes  

 biblioteker af bøger og publikationer af videnskabelig, uddannelsesmæssig,  

 teknisk og litterær karakter.
Artikel 11 De kontraherende parter vil lette udvekslingen af oplysninger om lærebøger  

 og leksika med henblik på at opnå en adækvat fremstilling af udviklingen i  

 det andet land.
Artikel 12 De kontraherende parter vil tilskynde til oversættelse og offentliggørelse  

 af videnskabelige, litterære og kunstneriske værker og fremførelse af musik  

 fra det andet land.
Artikel 13 De kontraherende parter vil fremme udvekslinger af ledende personligheder  

 inden for folkeundervisning og kulturfremmende virksomhed.
Artikel 14 De kontraherende parter vil fremme samarbejdet mellem  

 ungdomsorganisationer i de to lande.
Artikel 15 De kontraherende parter vil fremme udviklingen af forbindelser mellem de  

 to lande på sportens område.
Artikel 16 Med henblik på gennemførelsen af denne overenskomst vil de kontraherende  

 parter udpege repræsentanter, som vil mødes periodisk i en blandet kommission  

 for at overvåge gennemførelsen af denne overenskomsts bestemmelser og for at  

 fastlægge de organisatoriske og finansielle vilkår for udførelsen af de i  

 overenskomsten omhandlede udvekslinger.
Artikel 17 Denne overenskomst skal ratificeres, og ratifikationsinstrumenterne skal  

 udveksles i Jerusalem.
 Overenskomsten skal træde i kraft på datoen for udvekslingen af  

 ratifikationsinstrumenterne.
 Efter en første gyldighedsperiode på fem år kan hver af de kontraherende  

 parter bringe denne overenskomst til ophør ved at give den anden part seks  

 måneders skriftligt varsel.
 Udfærdiget i København den 15. juni 1972 (den trejde Tammuz 5732) i to  

 originale eksemplarer på engelsk.
 For Kongeriget Danmarks regering:
K.B.
Andersen For Staten Israels regering:
Abba Eban Overenskomsten trådte i medfør af artikel 17 i kraft den 15. december  

 1972.
 Udenrigsministeriet, den 5. marts 1973.
K.B.
Andersen.
Resume Program for kulturelt, uddannelsesmæssigt og videnskabeligt samarbejde  

 mellem Kongeriget Danmarks regering og Staten Israels regering i Perioden 1.  

 april 1987 - 31. marts 1990 I henhold til kulturaftalen med Israel af 15. juni 1972 er der efter  

 forhandlinger i københavn i dagene 17. - 19. marts 1987 mellem en dansk og en  

 israelsk delegation vedtaget et nyt samarbejdsprogram for perioden 1. april  

 1987 - 31. marts 1990.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
