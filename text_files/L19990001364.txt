Bekendtgørelse om andre landes  

 tiltrædelse m.v. af den internationale konvention af 26. oktober 1961  

 om beskyttelse af udøvende kunstnere, fremstillere af fonogrammer samt  

 radio- og fjernsynsforetagender I tilslutning til Udenrigsministeriets bekendtgørelse nr. 77 af 11.  

 oktober 1966 og efterfølgende bekendtgørelser, senest nr. 137  

 af 4. december 1997, Lovtidende C, meddeles det, at yderligere  

 følgende lande med virkning fra de anførte datoer har  

 ratificeret eller tiltrådt den i Rom den 26. oktober 1961 undertegnede  

 internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender:
Forbundsrepublikken Jugoslavien 2. marts 1998 Canada 4. juni 1998 Forbundsrepublikken Jugoslavien og Canada har  

 afgivet erklæringer om, at de ikke vil anvende optagelseskriteriet  

 nævnt i artikel 5, stk. 1(b).
 I overensstemmelse med artikel 6, stk. 2, vil begge  

 stater kun beskytte radio- og fjernsynsudsendelser, hvis det  

 pågældende foretagende har hovedsæde i en anden  

 kontraherende stat, og udsendelsen blev foretaget fra en sender beliggende i  

 den samme kontraherende stat.
 ad artikel 16, stk. 1(a):
 Bestemmelserne i artikel 12 vil ikke blive anvendt for  

 så vidt angår fonogrammer, der anvendes som en del af  

 aktiviteterne i eller til fordel for en klub, en forening eller anden  

 organisation, som er oprettet eller ledet på ikke-kommerciel basis, og  

 hvis hovedformål i almindelighed er velgørende eller  

 vedrører fremme af undervisning, almennyttige formål og  

 religion, medmindre der betales entré til den del af lokalerne, hvor  

 optagelsen kan høres, og en del af indtægterne anvendes på  

 anden måde end til organisationens formål.
