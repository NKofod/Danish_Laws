§ 1 I Socialministeriets bekendtgørelse nr. 861 af 11. december 1986 om  

 betaling for ophold i døgninstitution og for formidlet døgnophold i  

 opholdssteder for børn og unge, som ændret senest ved bekendtgørelse nr. 189  

 af 25. marts 1988, foretages følgende ændringer:
 1. I § 1, stk. 1, 1. pkt., ændres  

 »socialindkomsten« til: »indkomstgrundlaget, jf. § 1 a«.
 2. I § 1, stk. 2, stk. 3, og stk. 4, ændres  

 »socialindkomst« til: »indkomstgrundlag«.
 3. Efter § 1 indsættes som § 1 a:
 »§ 1 a.  Indkomstgrundlaget, jfr. § 1, består af  

 personlig indkomst med tillæg af positiv kapitalindkomst, der anvendes til  

 beregning af 6 pct. -indkomstskat efter personskattelovens § 8 før det deri  

 nævnte bundfradrag.
 Stk. 2.  Til det efter stk. 1 opgjorte grundlag lægges  

 et beregnet formueafkast, der opgøres som afkastsatsen efter  

 virksomhedsskattelovens § 9 for det år, der ligger til grund for  

 indkomstgrundlaget, ganget summen af følgende beløb:
Stk. 3.  Formueafkastet beregnes af den  

 formueskattepligtige værdi ved udgangen af det indkomstår, der ligger til  

 grund for opgørelsen af indkomstgrundlaget.
Er den efter stk. 2, opgjorte  

 formue negativ, fragår den i den anden ægtefælles formue opgjort efter stk.  

 2, før det beregnede formueafkast opgøres.
Det er en forudsætning , at  

 ægtefællerne er samlevende ved indkomstårets udløb, jfr. kildeskattelovens §  

 4. Er den efter stk. 2 og 1. og 2. pkt. opgjorte formue herefter negativ,  

 sættes den til 0.
Stk. 4.  I det formueafkast, der beregnes efter stk. 2  

 og 3, fradrages det faktiske afkast.
Er det faktiske afkast negativt, sættes  

 det til 0. Er en ægtefælles faktiske afkast negativt, fragår det dog i den  

 anden ægtefælles positive faktiske afkast.
Det er en forudsætning, at  

 ægtefællerne er samlevende ved indkomstårets udløb, jfr. kildeskattelovens §  

 4. Det faktiske afkast består af summen af:
Stk. 5.  Hvis fradraget for det faktiske afkast efter  

 stk. 4, er større end det beregnende formueafkast efter stk. 2 og 3, sættes  

 det beregnede formueafkast til 0. Er en ægtefælles faktiske afkast større end  

 det beregnede formueafkast, overføres det overskydende beløb dog til den  

 anden ægtefælle.
Det er en forudsætning, at ægtefællerne er samlevende ved  

 indkomstårets udløb, jfr. kildeskattelovens § 4.
Stk. 6.  Det beregnede formueafkast med fradrag af det  

 faktiske afkast reduceres yderligere med negativ kapitalindkomst.
Beløbet kan  

 ikke reduceres til mindre end 0. En resterende negativ kapitalindkomst kan  

 dog overføres til den anden ægtefælle.
Det er en forudsætning, at  

 ægtefællerne er samlevende ved indkomstårets udløb, jfr. kildeskattelovens §  

 4.
 Stk. 7.  Indkomstgrundlaget efter stk. 1 - 6 opgøres på  

 grundlag af indkomsten for det senest afsluttede indkomstår.  

 Indkomstgrundlaget anvendes med virkning for det andet kalenderår efter  

 indkomstårets udløb.«.
 4. § 3, stk. 1, affattes således:
 »§ 3.  Såfremt forældrenes indkomst på  

 betalingstidspunktet vedvarende er forøget med mere end 20 pct. eller nedsat  

 med mere end 5 pct. i forhold til det opgjorte indkomstgrundlag, skal  

 forældrenes ændrede økonomiske forhold lægges til grund for  

 betalingen.«.
 5. § 3, stk. 2, ophæves.
 6. I § 3, stk. 3, der bliver stk. 2, ændres  

 »socialindkomster« til: »indkomstgrundlag«.
 7. I § 3, stk. 4, der bliver stk. 3, ændres  

 »socialindkomst« til: »indkomstgrundlag«.
 Stk. 5  bliver herefter stk. 4.
§ 2 Bekendtgørelsen træder i kraft den 1. januar 1989.
