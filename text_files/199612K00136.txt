Nr LSF 136 Forslag til Lov om ændring af lov om folkeskolen(Styrelsesregler m.v.) Fremsat af undervisningsministeren (Ole Vig Jensen) den 22. januar 1997 Vedtaget ved tredjebehandling den 22. maj 1997 Lov nr. 472 af 10/06/1997 § 1 I lov om folkeskolen, jf. lovbekendtgørelse nr. 534 af 18. juni 1996,  

 foretages følgende ændringer:
 1. I § 3, stk. 2, 2. pkt., ændres »og 16« til:  

 », 16 og § 36, stk. 2 og 5,».
 2. I § 14, stk. 8, indsættes efter »udformning«:  

 »og opbevaring«.
 3. I § 14, stk. 9, 1. pkt., ændres  

 »fremmedsprogede« til: »tosprogede«.
 4. I § 15, stk. 1, indsættes som 2. og 3.  

 pkt.:
»Antallet af skoledage for børnehaveklasser kan dog nedsættes med  

 indtil 5 dage ved børnehaveklassens start, såfremt skolelederen beslutter at  

 lade børnehaveklasselederen følge sine tidligere elever i 1. klasse i denne  

 periode.« 5. I § 24, stk. 1, 1. pkt., indsættes efter  

 »klassetrin«: », jf. dog stk. 2«.
 6. I § 24 indsættes efter stk. 1 som nyt stykke:
»Stk. 2. Undervisningsministeren kan godkende, at en  

 selvstændig skole kun omfatter 10. klassetrin.« Stk. 2 bliver herefter stk. 3.
 7. I § 26, stk. 6, indsættes efter  

 »distriktsskolen«: », bortset fra elever, der er henvist til  

 undervisning i henhold til § 5, stk. 7, og § 22«.
 8. I § 33, stk. 2, 1. pkt. , indsættes efter  

 »undervisning i en«: »amtskommunal«.
 9. § 36 affattes således:
 »§ 36. Et barn kan efter forældrenes anmodning, jf. § 54,  

 indskrives i folkeskolen fra begyndelsen af det kalenderår, hvori det fylder  

 5 år.
Stk. 2. Til hver skole hører et skoledistrikt, der kan være større  

 eller mindre for de enkelte klassetrin.
Et barn optages i skolen i det  

 distrikt, hvor det bor eller opholder sig, jf. dog stk. 3, § 3, stk. 2, § 5,  

 stk. 7, og § 22.
Stk. 3. Forældrene har krav på, at deres barn optages i en skole i  

 kommunen uden for distriktet, hvis skolen erklærer sig villig hertil og det  

 kan ske inden for de rammer, kommunalbestyrelsen har fastsat i henhold til §  

 40, stk. 2. Det samme gælder, hvis forældrene fremsætter ønske om skoleskift  

 under skoleforløbet.
Hvis det ikke er muligt at imødekomme alle ønsker om  

 optagelse på en anden skole end distriktsskolen, kan kommunalbestyrelsen  

 fastsætte retningslinjer for, hvilke børn der skal optages først.
 Stk. 4. Kommunalbestyrelsen kan træffe beslutning om, at  

 forældrene frit kan vælge mellem distriktsskolen og andre skoler i kommunen.  

 Hvis det ikke er muligt at opfylde alle ønsker om optagelse på en bestemt  

 skole, fastsætter kommunalbestyrelsen retningslinjer for, hvilke børn der  

 skal optages først.
 Stk. 5. En elev, der er optaget i en skole, har ret til at  

 fortsætte skolegangen i denne skole, jf. dog § 3, stk. 2, § 5, stk. 7, og §  

 22, medmindre der gennemføres ændringer i kommunens skolestruktur eller  

 eleven overflyttes til en anden skole i medfør af § 52. Dette gælder tillige  

 elever, der flytter til en anden bopæl uden for distriktet.
 Stk. 6. Kommunalbestyrelsen kan bestemme, at anmodning om  

 optagelse skal indgives inden en vis frist.
Stk. 7. Undervisningsministeren kan fastsætte regler om, at en  

 elev i særlige tilfælde kan optages eller forblive i en skole i en anden  

 kommune end bopælskommunen, herunder regler om bopælskommunens betaling til  

 skolekommunen.« 10. I § 40, stk. 2, indsættes efter nr. 3 som nyt nummer:
»4) Kommunens inddeling i skoledistrikter.
Beslutninger om  

 distriktsændringer som følge af strukturændringer træffes efter indhentet  

 udtalelse fra skolebestyrelserne ved de berørte skoler.« Nr. 4-6 bliver herefter nr. 5-7.
 11. I § 41, stk. 1, ophæves nr. 2 .
 Nr. 3-5 bliver herefter nr. 2-4.
 12. I § 41, stk. 1, nr. 4, der bliver nr. 3, ændres  

 »repræsentanter« til: »medarbejderrepræsentanter«.
 13. I § 41, stk. 3 , ændres »nr. 3-6« til:  

 »nr. 3-7«.
 14. § 42 affattes således:
 »§ 42. Ved hver selvstændig skole oprettes en  

 skolebestyrelse, der består af:
 1) 5 eller 7 repræsentanter for forældrene valgt af og blandt personer,  

 der har forældremyndigheden over børn, der er indskrevet i skolen, jf. dog §  

 43, stk. 1. Antallet af forældrerepræsentanter skal være 7, hvis skolen  

 omfatter en specialklasserække, og forældrerepræsentationen for denne skal  

 udgøre mindst 1.
 2) 2 repræsentanter for lærerne og de øvrige medarbejdere valgt af og  

 blandt skolens medarbejdere.
 3) 2 repræsentanter for eleverne valgt af og blandt skolens elever, jf.  

 dog stk. 2.
 Stk. 2. Ved skoler, der kun har til og med 5. klassetrin, kan  

 kommunalbestyrelsen efter anmodning fra skolebestyrelsen fravige bestemmelsen  

 om elevrepræsentation i skolebestyrelsen.
 Stk. 3. Kommunalbestyrelsen kan efter anmodning fra  

 skolebestyrelsen bestemme, at et af dens medlemmer deltager i  

 skolebestyrelsens møder uden stemmeret.
 Stk. 4. Alle skolebestyrelsens medlemmer, jf. stk. 1, har  

 stemmeret.
 Stk. 5. Formanden for skolebestyrelsen udpeges blandt  

 forældrerepræsentanterne.
 Stk. 6. Skolens leder og dennes stedfortræder varetager  

 bestyrelsens sekretærfunktioner og deltager i skolebestyrelsens møder uden  

 stemmeret.
 Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.
Stk. 8. Forældrerepræsentanternes valgperiode er 4 år, jf. dog  

 stk. 9, gældende fra den 1. april i det år, der følger efter nyvalg til  

 amtsråd og kommunalbestyrelse, jf. dog stk. 11. De øvrige medlemmers  

 valgperiode er 1 år.
Personer, der er ansat på skolen, kan ikke være  

 forældrevalgte medlemmer af skolebestyrelsen.
 Stk. 9. Kommunalbestyrelsen kan uanset bestemmelsen i stk. 8, 1.  

 pkt., bestemme, at der skal foretages nyvalg til skolebestyrelsen ved den  

 skole, der modtager alle eller en væsentlig del af eleverne fra en nedlagt  

 skole.
 Stk. 10. I de tilfælde, hvor 2 skoler sammenlægges, kan  

 kommunalbestyrelsen beslutte, at alle skolebestyrelsesmedlemmer fungerer  

 sammen indtil udløbet af de enkelte medlemmers valgperiode.
Stk. 11. Undervisningsministeren kan fravige bestemmelsen i stk. 1  

 ved kommunale specialskoler, herunder kommunale heldagsskoler eller lignende,  

 i særlige tilfælde.
Undervisningsministeren kan endvidere i særlige tilfælde  

 fravige bestemmelsen i stk. 8, 1. pkt., om valgtidspunktet for  

 forældrerepræsentanterne, herunder godkende forskudte valg.« 15. § 43, stk. 3, affattes således:
»Stk. 3. Kommunalbestyrelsen kan yde forældre- og  

 elevrepræsentanter vederlag og erstatning for dokumenterede merudgifter i  

 forbindelse med varetagelsen af medlemskab af skolebestyrelsen.  

 Undervisningsministeren fastsætter nærmere regler herom.« 16. I § 44 indsættes som stk. 10-12:
»Stk. 10. Skolebestyrelsens formand udarbejder til hvert møde  

 en dagsorden.
Skolebestyrelsens beslutninger indføres i en  

 beslutningsprotokol, der efter mødet underskrives af de medlemmer, der har  

 deltaget i mødet.
Dagsordenen og beslutningsprotokollen er med de  

 begrænsninger, der følger af lovgivningens regler om tavshedspligt,  

 tilgængelig for kommunens borgere.
 Stk. 11. Skolebestyrelsen afgiver en årlig beretning.
Stk. 12. Skolebestyrelsen indkalder mindst en gang årligt  

 forældrene til et fælles møde til drøftelse af skolens virksomhed.
På et  

 sådant møde behandles årsberetningen, jf. stk. 11.« 17. I § 45 indsættes som stk. 5:
»Stk. 5. Skolens leder inddrager skolens elever gennem  

 elevrådet, hvor et sådant forefindes, i spørgsmål vedrørende elevernes  

 sikkerhed og sundhed.« 18. Efter § 46 indsættes som § 46 a:
»§ 46 a.
I kommuner, hvor der ikke er nedsat et fælles  

 rådgivende organ, jf. § 41, stk. 1, nr. 5, afholder kommunalbestyrelsen  

 mindst to gange om året et møde mellem repræsentanter for skolebestyrelserne  

 og kommunen til drøftelse af spørgsmål om det lokale skolevæsens vilkår og  

 udvikling.
Kommunalbestyrelsen kan beslutte, at andre kan deltage i  

 møderne.« 19. § 48 affattes således:
»§ 48. Bestemmelserne i §§ 42-46 finder tilsvarende  

 anvendelse ved de amtskommunale folkeskoler.
Undervisningsministeren kan  

 godkende fravigelser, som er begrundet i skolernes særlige forhold.« 20. I § 51, stk. 2, 1. pkt., indsættes efter »højere  

 administrativ myndighed«: », jf. dog stk. 3«.
 21. Efter § 51, stk. 2, indsættes som nyt stykke:
»Stk. 3. Kommunalbestyrelsens afgørelser om  

 søskendemoderation og om fripladser i henhold til § 50, stk. 2, kan  

 indbringes for Det Sociale Ankenævn efter Socialministeriets bekendtgørelse  

 om betaling for ophold i dagtilbud for børn.« Stk. 3 og 4 bliver herefter stk. 4 og 5.
§ 2 Loven træder i kraft den 1. august 1997.
Oprindeligt fremsat forslag I lov om folkeskolen, jf. lovbekendtgørelse nr. 534 af 18. juni 1996, foretages følgende ændringer:
 § 1 1. I § 3, stk. 2, 2. pkt., ændres »og  

 16« til: », 16 og § 36, stk. 2 og 5,».
 2. I § 14, stk. 8, indsættes efter »udformning«:  

 »og opbevaring«.
 3. I § 14, stk. 9, 1. pkt., ændres  

 »fremmedsprogede« til: »tosprogede«.
 4. I § 15, stk. 1, indsættes som 2. og 3. pkt .:
 »Antallet af skoledage for børnehaveklasser kan dog nedsættes med  

 indtil 5 dage ved børnehaveklassens start, såfremt skolelederen beslutter at  

 lade børnehaveklasselederen følge sine tidligere elever i 1. klasse i denne  

 periode.«.
 5. I § 24, stk. 1, 1. pkt., indsættes efter  

 »klassetrin«: », jf. dog stk. 2«.
 6. I § 24 indsættes efter stk. 1 som nyt stykke:
 »Stk. 2. Undervisningsministeren kan godkende, at en  

 selvstændig skole kun omfatter 10. klassetrin.«.
 Stk 2 bliver herefter stk. 3.
 7. I § 26, stk. 6, indsættes efter  

 »distriktsskolen«: », bortset fra elever, der er henvist til  

 undervisning i henhold til § 5, stk. 7, og § 22«.
 8. I § 33, stk. 2, 1. pkt. , indsættes efter »  

 undervisning i en«: »amtskommunal«.
 9. § 36 affattes således:
 »§ 36. Et barn kan efter forældrenes anmodning, jf. § 54,  

 indskrives i folkeskolen fra begyndelsen af det kalenderår, hvor det fylder 5  

 år.
Stk. 2. Til hver skole hører et skoledistrikt, der kan være større  

 eller mindre for de enkelte klassetrin.
Et barn optages i skolen i det  

 distrikt, hvor det bor eller opholder sig, jf. dog stk. 3, § 3, stk. 2, § 5,  

 stk. 7, og § 22.
Stk. 3. Forældrene har krav på, at deres barn optages i en skole i  

 kommunen uden for distriktet, hvis skolen erklærer sig villig hertil, og det  

 kan ske inden for de rammer, kommunalbestyrelsen har fastsat i henhold til §  

 40, stk. 2. Det samme gælder, hvis forældrene fremsætter ønske om skoleskift  

 under skoleforløbet.
Hvis det ikke er muligt at imødekomme alle ønsker om  

 optagelse på en anden skole end distriktsskolen, kan kommunalbestyrelsen  

 fastsætte retlingslinjer for, hvilke børn der skal optages først.
 Stk. 4. Kommunalbestyrelsen kan træffe beslutning om, at  

 forældrene frit kan vælge mellem distriktsskolen og andre skoler i kommunen.  

 Hvis det ikke er muligt at opfylde alle ønsker om optagelse på en bestemt  

 skole, fastsætter kommunalbestyrelsen retningslinjer for, hvilke børn der  

 skal optages først.
 Stk. 5. En elev, der er optaget i en skole, har ret til at  

 fortsætte skolegangen i denne skole, jf. dog § 3, stk. 2, § 5, stk. 7, og §  

 22, medmindre der gennemføres ændringer i kommunens skolestruktur, eller  

 eleven overflyttes til en anden skole i medfør af § 52. Dette gælder tillige  

 elever, der flytter til en anden bopæl uden for distriktet.
 Stk. 6. Kommunalbestyrelsen kan bestemme, at anmodning om  

 optagelse skal indgives inden en vis frist.
 Stk. 7. Undervisningsministeren kan fastsætte regler om, at en  

 elev i særlige tilfælde kan optages eller forblive i en skole i en anden  

 kommune end bopælskommunen, herunder regler om bopælskommunens betaling til  

 skolekommunen.«.
 10. I § 40, stk. 2, indsættes efter nr. 3 som nyt  

 nummer:
»4) Kommunens inddeling i skoledistrikter.
Beslutninger om  

 distriktsændringer som følge af strukturændringer træffes efter indhentet  

 udtalelse fra skolebestyrelserne ved de berørte skoler.«.
 Nr. 4, 5 og 6 bliver herefter nr. 5, 6 og 7.
 11. I § 41, stk. 1, ophæves nr. 2 .
 Nr. 3, 4 og 5 bliver herefter nr. 2, 3 og 4.
 12. I § 41, stk. 1, nr. 4, der bliver nr. 3, ændres  

 »repræsentanter« til: »medarbejderrepræsentanter«.
 13. I § 41, stk. 3 , ændres »nr. 3-6« til:  

 »nr. 3-7«.
 14. § 42 affattes således:
 »§ 42. Ved hver selvstændig skole oprettes en  

 skolebestyrelse, der består af:
 1) 5 eller 7 repræsentanter for forældrene valgt af og blandt personer,  

 der har forældremyndigheden over børn, der er indskrevet i skolen, jf. dog §  

 43, stk. 1. Antallet af forældrerepræsentanter skal være 7, hvis skolen  

 omfatter en specialklasserække, og forældrerepræsentationen for denne skal  

 udgøre mindst 1.
 2) 2 repræsentanter for lærerne og de øvrige medarbejdere valgt af og  

 blandt skolens medarbejdere.
 3) 2 repræsentanter for eleverne valgt af og blandt skolens elever, jf.  

 dog stk. 2.
 Stk. 2. Ved skoler, der kun har til og med 5. klassetrin, kan  

 kommunalbestyrelsen efter anmodning fra skolebestyrelsen fravige bestemmelsen  

 om elevrepræsentation i skolebestyrelsen.
 Stk. 3. Kommunalbestyrelsen kan efter anmodning fra  

 skolebestyrelsen bestemme, at et af dens medlemmer deltager i  

 skolebestyrelsens møder uden stemmeret.
 Stk. 4. Alle skolebestyrelsens medlemmer, jf. stk. 1, har  

 stemmeret.
 Stk. 5. Formanden for skolebestyrelsen udpeges blandt  

 forældrerepræsentanterne.
 Stk. 6. Skolens leder og dennes stedfortræder varetager  

 bestyrelsens sekretærfunktioner og deltager i skolebestyrelsens møder uden  

 stemmeret.
 Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.
Stk. 8. Forældrerepræsentanternes valgperiode er 4 år, jf. dog  

 stk. 9, gældende fra den 1. april i det år, der følger efter nyvalg til  

 amtsråd og kommunalbestyrelse, jf. dog stk. 11. De øvrige medlemmers  

 valgperiode er 1 år.
Personer, der er ansat på skolen, kan ikke være  

 forældrevalgte medlemmer af skolebestyrelsen.
 Stk. 9. Kommunalbestyrelsen kan, uanset bestemmelsen i stk. 8, 1.  

 pkt., bestemme, at der skal foretages nyvalg til skolebestyrelsen ved den  

 skole, der modtager alle eller en væsentlig del af eleverne fra en nedlagt  

 skole.
 Stk. 10. I de tilfælde, hvor 2 skoler sammenlægges, kan  

 kommunalbestyrelsen beslutte, at alle skolebestyrelsesmedlemmer fungerer  

 sammen indtil udløbet af de enkelte medlemmers valgperiode.
Stk. 11. Undervisningsministeren kan fravige bestemmelsen i stk. 1  

 ved kommunale specialskoler, herunder kommunale heldagsskoler eller lignende  

 i særlige tilfælde.
Undervisningsministeren kan endvidere i særlige tilfælde  

 fravige bestemmelsen i stk. 8, 1. pkt., om valgtidspunktet for  

 forældrerepræsentanterne, herunder godkende forskudte valg.«.
 15. § 43, stk. 3, affattes således:
 »Stk. 3. Kommunalbestyrelsen kan yde forældre- og  

 elevrepræsentanter vederlag og erstatning for dokumenterede merudgifter i  

 forbindelse med varetagelsen af medlemskab af skolebestyrelsen.  

 Undervisningsministeren fastsætter nærmere regler herom.«.
 16. I § 44 indsættes som stk. 10, 11 og 12 :
»Stk. 10. Skolebestyrelsens formand udarbejder til hvert møde  

 en dagsorden.
Skolebestyrelsens beslutninger indføres i en  

 beslutningsprotokol, der efter mødet underskrives af de medlemmer, der har  

 deltaget i mødet.
Dagsordenen og beslutningsprotokollen er med de  

 begrænsninger, der følger af lovgivningens regler om tavshedspligt,  

 tilgængelig for kommunens borgere.
 Stk. 11. Skolebestyrelsen afgiver en årlig beretning.
Stk. 12. Skolebestyrelsen indkalder mindst en gang årligt  

 forældrene til et fælles møde til drøftelse af skolens virksomhed.
På et  

 sådant møde behandles årsberetningen, jf. stk. 11.«.
 17. I § 45 indsættes som stk. 5 :
 »Stk. 5. Skolens leder inddrager skolens elever, gennem  

 elevrådet hvor et sådant forefindes, i spørgsmål vedrørende elevernes  

 sikkerhed og sundhed.«.
 18. Efter § 46 indsættes som § 46 a:
»§ 46 a.
I kommuner, hvor der ikke er nedsat et fælles  

 rådgivende organ, jf. § 41, stk. 1, nr. 5, afholder kommunalbestyrelsen  

 mindst to gange om året et møde mellem repræsentanter for skolebestyrelserne  

 og kommunen til drøftelse af spørgsmål om det lokale skolevæsens vilkår og  

 udvikling.
Kommunalbestyrelsen kan beslutte, at andre kan deltage i  

 møderne.«.
 19. § 48 affattes således:
»§ 48. Bestemmelserne i §§ 42 - 46 finder tilsvarende  

 anvendelse ved de amtskommunale folkeskoler.
Undervisningsministeren kan  

 godkende fravigelser, som er begrundet i skolernes særlige forhold.«.
 20. I § 51, stk. 2, 1. pkt. , indsættes efter »højere  

 administrativ myndighed«: », jf. dog stk. 3«.
 21. Efter § 51, stk. 2, indsættes som nyt stykke:
 »Stk. 3. Kommunalbestyrelsens afgørelser om  

 søskendemoderation og om fripladser i henhold til § 50, stk. 2, kan  

 indbringes for Det Sociale Ankenævn efter Socialministeriets bekendtgørelse  

 om betaling for ophold i dagtilbud for børn.«.
 Stk. 3 og 4 bliver herefter stk. 4 og 5.
 § 2 Loven træder i kraft den 1. august 1997.
Bemærkninger til lovforslaget Almindelige bemærkninger Som opfølgning på Folketingets forhandlinger i 1989 om de nye styrelsesregler for folkeskolen, der fik virkning fra 1. januar 1990, fremlagde undervisningsministeren i folketingsåret 1993/94 en skriftlig redegørelse om styrelsen af kommunernes skolevæsen.
Konklusionen på redegørelsen var, at de nye styrelsesregler i det store hele levede op til Folketingets intentioner.
Da udviklingen havde vist, at skolebestyrelserne ikke fuldt ud havde udnyttet de eksisterende muligheder for at få endnu større indflydelse på den enkelte skole, ansås der ikke at være behov for hurtige ændringer af folkeskolens styrelsesregler.
Undervisningsministeren afgav samtidig løfte om nøje at ville følge udviklingen på området for at overveje, om der på længere sigt kunne vise sig behov for ændringer i lovgrundlaget.
I den anledning nedsatte undervisningsministeren en arbejdsgruppe med et kommissorium udarbejdet efter samtale med de politiske partier.
 Arbejdsgruppen, der havde direktøren for Undervisningsministeriets  

 Folkeskoleafdeling som formand, bestod af to af undervisningsministeren  

 personligt udpegede medlemmer samt repræsentanter for Amtsrådsforeningen i  

 Danmark, Kommunernes Landsforening, Københavns og Frederiksberg kommuner,  

 Skoledirektørforeningen, Danmarks Skolelederforening, Foreningen Skole og  

 Samfund, Danmarks Lærerforening, Børne- og Ungdomspædagogernes Landsforbund,  

 Danmarks Elev Organisation og Folkeskoleelevernes Landsorganisation.  

 Arbejdsgruppen afsluttede sit arbejde i maj 1996 med en rapport med  

 anbefalinger om, dels på hvilken måde en ændring af lovgrundlaget kan  

 medvirke til at øge interessen for og styrke arbejdet i skolebestyrelserne,  

 dels hvilke andre måder der kan tages i anvendelse med henblik herpå.
Dette lovforslag bygger i det væsentlige på arbejdsgruppens anbefalinger.  

 Der er tale om mindre lovjusteringer, idet arbejdsgruppen konkluderer, at der  

 i højere grad er behov for præcisering af og vejledning om det eksisterende  

 lovgrundlag med henblik på en generel opkvalificering af alle folkeskolens  

 parter.
Der vil derfor blive udarbejdet et omfattende vejledende materiale,  

 der med udgangspunkt i de enkelte aktørers kompetenceområder vil indeholde  

 anbefalinger og eksempler på, hvorledes lovens rammer kan udnyttes bedst  

 muligt.
 Herudover indeholder forslaget en præcisering af den enkelte elevs ret til  

 at forblive på den skole, hvor eleven er indskrevet, samt enkelte andre  

 justeringer og præciseringer.
 Administrative og økonomiske konsekvenser Forslaget indebærer  

 ingen større administrative konsekvenser og ingen økonomiske konsekvenser.
 Forholdet til EU-retten og international ret i øvrigt Forslaget  

 indeholder ikke EU-retlige aspekter.
 Erhvervsøkonomiske og miljømæssige konsekvenser Forslaget har ikke  

 erhvervsmæssige eller miljømæssige konsekvenser.
Bemærkninger til lovforslagets enkelte bestemmelser Til § 1 Til nr. 1 Ad § 3, stk. 2 Der henvises til bemærkningerne til nr. 9, ad § 36.
Til nr. 2 Ad § 14, stk. 8 Forslaget om, at undervisningsministeren bemyndiges til at fastsætte  

 regler om afgangsbevisernes opbevaring har til hensigt at skabe parallelitet  

 mellem de forskellige skoleformer, hvor eleverne kan aflægge folkeskolens  

 afgangsprøver, således at eleverne også på dette område bliver stillet lige.  

 Den konkrete udmøntning af bestemmelsen vil blive indarbejdet i ministeriets  

 bekendtgørelse om folkeskolens afsluttende prøver m.v. og karaktergivning i  

 folkeskolen, der gælder for de afsluttende prøver, uanset hvor de aflægges.
Til nr. 3 Ad § 14, stk. 9 Der er alene tale om en teknisk ændring, jf. den ved lov nr. 413 af 22.  

 maj 1996 gennemførte ændring, hvor terminologien »fremmedsprogede  

 elever« blev erstattet af »tosprogede elever«.
Til nr. 4 Ad § 15, stk. 1 Gennem en årrække har der udviklet sig en praksis, der indebærer, at visse  

 elever ikke modtager undervisning i de foreskrevne 200 skoledage.  

 Undervisningen påbegyndes i børnehaveklassen således ofte ca. en uge senere  

 end de øvrige klassetrin for at give børnehaveklasselederen mulighed for at  

 følge sine tidligere elever den første uge i 1. klasse.
Hensigten med  

 forslaget er dels at lovfæste ovennævnte praksis, dels at indskærpe, at  

 skoleåret i øvrigt udgør 200 skoledage.
Til nr. 5 og 6 Ad § 24 Forslaget, der ikke medfører nogen indholdsmæssige ændringer af  

 undervisningens indhold i 10. klasse, indebærer, at undervisningsministeren  

 konkret kan godkende oprettelse af en skole, der alene omfatter 10. klasse,  

 herunder godkende de fornødne fravigelser fra lovens bestemmelser om  

 skolebestyrelsens sammensætning og valgperiode.
Det forudsættes, at  

 forældrerepræsentanterne altid udgør flertallet i skolebestyrelsen.
Forslaget imødekommer et ønske fra de kommuner, der har fået dispensation  

 til som forsøg at etablere en selvstændig skole for 10. klassetrin, til at  

 kunne videreføre skolerne som permanente efter forsøgsperiodens udløb.  

 Værløse Kommune fik som den første kommune som frikommuneforsøg i 1988  

 dispensation til at oprette Egeskolen som en selvstændig skole for 10.  

 klassetrin.
Herudover er der godkendt en 10. klasseskole i Haderslev, i  

 Brøndby og i Gladsaxe.
Til nr. 7 Ad § 26 Forslaget indebærer alene en præcisering af kommunens forpligtelse til at  

 sørge for befordring af elever, der er henvist til undervisning på anden  

 skole.
Se endvidere bemærkningerne til nr. 9, ad § 36.
Til nr. 8 Ad § 33 Forslaget er en præcisering af, at »døgninstitutioner efter  

 bistandsloven« kun omfatter de amtskommunale døgninstitutioner i henhold  

 til bistandslovens § 96. Elever, der på anden måde er omfattet af  

 bistandsloven, fx optaget på et formidlet døgnophold i henhold til  

 bistandslovens § 66, skal derfor fortsat opfylde undervisningspligten i  

 folkeskolen eller på en af de i § 33 i øvrigt angivne måder.
Til nr. 9 Ad § 36 Forslaget til en ændring af § 36 skyldes især ønsket om i videst muligt  

 omfang at sikre den enkelte elevs ret til at forblive i den skole, hvor  

 eleven er indskrevet.
 Stk. 1 og 6 er en videreførelse af den gældende bestemmelse.
I stk. 2 præciseres det, at der til hver skole hører et skoledistrikt,  

 hvilket fortsat også gælder skoler, der i henhold til § 24 er henlagt under  

 en anden skoles ledelse.
Et skoledistrikt behøver ikke at have samme omfang  

 for samtlige skolens klassetrin, men kan fx være større for skolens ældre end  

 for dens yngre klassetrin.
Endvidere tilføjes en henvisning til § 3, stk. 2,  

 således at det præciseres, at børn, der modtager specialundervisning, og som  

 iht. § 22, stk. 3, kan henvises til en skole i en anden kommune, også kan  

 henvises til en anden skole i egen kommune.
Det forudsættes, at der lægges  

 afgørende vægt på forældrenes ønsker med hensyn til deres barns  

 skoleplacering ud fra de foreliggende lokale muligheder for opfyldelsen af  

 elevens behov.
Forslaget indebærer således ingen realitetsændring.
Muligheden  

 for at fravige distriktsbestemmelsen for tosprogede elever iht. § 5, stk. 7,  

 blev fastsat ved lov nr. 413 af 22. maj 1996 om ændring af folkeskoleloven.  

 Som konsekvens af denne præcisering er der tilsvarende sket en præcisering af  

 kommunernes forpligtelse til at befordre eleverne til den skole, som eleverne  

 henvises til, jf. nr. 7, ad § 26.
Stk. 3 omhandler forældrenes ret til altid at kunne søge deres barn  

 optaget på en anden skole end distriktsskolen.
Retten modificeres fortsat af,  

 om skolen ud fra saglige kriterier er villig til at optage barnet, samt af at  

 kommunalbestyrelsen kan fastsætte nærmere retningslinjer for fordeling af  

 børnene, fx om man vil give børn med ældre søskende fortrinsret i forhold til  

 nærmestboende børn, såfremt ikke alle ønsker om optagelse på en bestemt skole  

 kan imødekommes.
Formuleringen »inden for de økonomiske  

 retningslinjer« foreslås erstattet af »inden for de rammer,  

 kommunalbestyrelsen har fastsat i henhold til § 40, stk. 2.«.
Stk. 4 er en videreførelse af den gældende bestemmelse i stk. 3, sidste  

 pkt. og stk. 4 om kommunalbestyrelsens adgang til at beslutte, at forældrene  

 får øget frihed til at vælge en anden skole end distriktsskolen.
Ligesom  

 tidligere kan komunalbestyrelsen vedtage nærmere retningslinjer for fordeling  

 af børnene, der ønsker optagelse på en anden skole end distriktsskolen, hvis  

 der ikke er plads til alle på den ønskede skole.
Som noget nyt er det intet  

 lovkrav, at nærmestboende børn skal optages først.
Kommunalbestyrelsen vil  

 frit kunne vælge, efter hvilke saglige kriterier børnene skal fordeles,  

 herunder om børn med ældre søskende på skolen skal have forrang for  

 nærmestboende børn.
Stk. 5 lovfæster, at en elev, der er optaget i en skole, som  

 altovervejende hovedregel har krav på at fortsætte sin skolegang på denne  

 skole. Ændring af skoledistrikterne kan derfor ikke få virkning for elever,  

 der er optaget i skolen, bortset fra tilfælde, der er begrundet i ændring af  

 kommunens skolestruktur.
Herved forstås oprettelse af en ny skole,  

 nedlæggelse af en eksisterende skole og udvidelse eller reduktion af en  

 skoles omfang med hensyn til antal klassetrin.
Det forudsættes herved, at  

 eleverne så vidt muligt overføres samlet.
Ifølge forslaget har en elev endvidere ret til at forblive i den hidtidige  

 skole, hvis eleven flytter til et andet distrikt i samme kommune.
Med hensyn  

 til elever, der flytter til anden kommune er det i Undervisningsministeriets  

 bekendtgørelse nr. 641 af 28. juli 1993 om skolegang i anden kommune end  

 bopælskommunen, jf. § 36, stk. 7, tilsvarende fastsat, at elever normalt har  

 ret til at forblive i den hidtidige folkeskole.
Til nr. 10 Ad § 40 Forslaget svarer til den hidtidige bestemmelse i § 36, stk. 3, 1. pkt.,  

 der foreslås overført til § 40, som i øvrigt opregner kommunalbestyrelsens  

 kompetenceområder.
Samtidig foreslås indført en høringsret for de berørte  

 skolebestyrelser i forbindelse med distriktsomlægninger som følge af  

 strukturændringer.
Det forudsættes, at kommunalbestyrelsen så vidt muligt  

 indhenter en udtalelse fra de berørte skolebestyrelser ved mindre justeringer  

 af distriktsgrænserne i forbindelse med afslutningen af den årlige  

 indskrivning.
Til nr. 11 - 14 Ad § 41 og 42 Forslaget til ændringerne er en opfølgning af arbejdsgruppens  

 anbefalinger.
Som en konsekvens af den foreslåede ændring af § 42, stk. 4, om, at alle  

 repræsentanter får stemmeret, bortfalder den gældende bestemmelse om, at der  

 kun kan tillægges medarbejder- og elevrepræsentanter stemmeret, når  

 forældrenes medlemstal er 7, jf. den foreslåede ændrede formulering af stk.  

 1, nr. 1. De forældrevalgte medlemmer vil fortsat udgøre flertallet af de  

 stemmeberettigede.
Forslaget ændrer ikke bestemmelsen i den gældende  

 bestemmelses stk. 10, der bliver stk. 7, om, at elevrepræsentanterne ikke må  

 overvære den del af drøftelserne, der angår sager vedrørende enkelte elever  

 og lærere.
 § 42, stk. 2 , 3, 5, 7, 9 og 10 er en uændret videreførelse af gældende §  

 42, stk. 2, 3, 5, 10, 8 og 9.
Forslaget til stk. 6 om, at skolelederens stedfortræder  

 (viceskoleinspektøren/skolens souschef) skal deltage i skolebestyrelsens  

 møder sammen med skolens leder, dvs. uden at have stemmeret, er en opfølgning  

 på arbejdsgruppens anbefalinger.
Baggrunden for forslaget er, at det af  

 praktiske grunde anses for hensigtsmæssigt, at viceskoleinspektøren er fast  

 mødedeltager.
Med forslaget til stk. 8 præciseres tidspunktet for  

 forældrerepræsentanternes valgperiode.
Forslaget indebærer ingen  

 realitetsændring.
Forslaget til stk. 11, 1. pkt. tager navnlig sigte på kommunale  

 heldagsskoler og lign., hvortil elever med behov for specialundervisning  

 henvises for en kortere periode, hvorefter de vender tilbage til  

 distriktsskolen.
Der vil ikke ved sådanne skoler være muligt at udpege  

 forældrerepræsentanter med en 4-årig funktionsperiode, og der er derfor behov  

 for at kunne godkende oprettelse af skolebestyrelser med en  

 forældrerepræsentation, der udpeges af skolebestyrelserne ved kommunens  

 øvrige skoler.
Fsv. angår amtskommunale specialskoler henvises til § 48.
Forslaget til stk. 11, 2. pkt. er en opfølgning af arbejdsgruppens  

 anbefaling om, at den 4-årige valgperiode for forældrene fastholdes som  

 hovedregel, men at der i særlige tilfælde er behov for at kunne give  

 dispensation til forskudte eller »rullende valg«, der indebærer, at  

 ca. halvdelen af forældrerepræsentanterne er på valg hvert andet år.  

 Arbejdsgruppen har lagt vægt på, kontinuiteten i skolebestyrelsens arbejde  

 vil være sikret også ved en sådan ordning.
Ministeriet har i indeværende  

 valgperiode givet dispensation til en række folkeskoler, som ikke har et  

 fuldt skoleforløb.
På disse skoler med få årgange vil forældrene i slutningen  

 af valgperioden ofte ikke længere have børn på skolen.
Der findes derfor  

 behov for at kunne udskifte nogle af forældrerepræsentanterne allerede efter  

 to år, uden at fravigelsen begrundes som et egentligt forsøgs- og  

 udviklingsarbejde.
Der tænkes med »særlige tilfælde« på skoler af  

 ovennævnte type samt andre skoler, hvor særlige forhold taler for en ordning  

 med forskudte valg.
Til nr. 15 Ad § 43 Som opfølgning på arbejdsgruppens anbefalinger foreslås som noget nyt, at  

 undervisningsministeren bemyndiges til at fastsætte nærmere regler om  

 vederlag til forældre- og elevrepræsentanter.
Det er hensigten, at kommunalbestyrelsen ligesom i dag skal kunne beslutte  

 at yde mødediæter.
De nærmere regler vil blive indeholdt i en ny  

 bekendtgørelse, der vil give mulighed for, at kommunen kan yde diæter med et  

 lavere beløb end i dag, ligesom det vil være muligt også at give diæter eller  

 vederlag til elevrepræsentanter og til skolebestyrelsesmedlemmernes  

 stedfortrædere.
Endvidere vil det blive muligt for kommunen, at yde  

 forældrerepræsentanter og elevrepræsentanter et fast vederlag i stedet for  

 diæter.
Der vil i samarbejde med Kommunernes Landsforening bl.a. blive fastsat  

 bestemmelser om størrelsen af mødediæter og det faste vederlag.
Det  

 forventes, at vederlæggelse af elevrepræsentanterne vil blive fastsat til en  

 lavere takst end den, der kommer til at gælde for forældrerepræsentanterne,  

 da elevernes indtægter normalt ikke bliver beskattet.
Der vil endvidere blive  

 indført mulighed for at yde de nævnte godtgørelser i forbindelse med  

 forældre- og elevrepræsentanters deltagelse i kurser mv., der af  

 kommunalbestyrelsen anses for at have betydning for hvervet.
Herudover er det hensigten, at kommunalbestyrelsen for fremtiden kan yde  

 forældrerepræsentanterne erstatning for de dokumenterede udgifter, der er  

 forbundet med varetagelsen af skolebestyrelseshvervet, således at deltagelse  

 i skolebestyrelsens møder ikke indebærer merudgifter for de pågældende.
Det  

 er hensigten, at kommunalbestyrelsen skal kunne godtgøre de udgifter, der er  

 nævnt i § 16 a, stk. 7, i lov om kommunernes styrelse, dvs.  

 befordringsgodtgørelse og godtgørelse for fravær fra hjemstedet, godtgørelse  

 af dokumenterede, nødvendige udgifter forbundet med fysisk handicap,  

 godtgørelse af dokumenterede udgifter til pasning af syge nære pårørende og  

 dokumenterede nødvendige udgifter til børnepasning.
Med hensyn til  

 elevrepræsentanterne forventes det, at de i et nærmere angivet omfang også  

 vil kunne få erstatning for dokumenterede merudgifter, specielt udgifter til  

 befordring.
Med hensyn til erstatning for tabt arbejdsfortjeneste antages  

 det, at elevernes eventuelle arbejde efter skoletid ikke har en sådan  

 karakter, at det med rimelighed kan danne grundlag for krav på godgørelse af  

 den nævnte art.
Til nr. 16 Ad § 44, stk. 10, 11 og 12, Gennem en årrække har man drøftet spørgsmålet om, hvorvidt  

 skolebestyrelsens møder skal være åbne med henblik på at skabe større åbenhed  

 om og interesse for skolebestyrelsens virksomhed.
Arbejdsgruppen vedr.  

 skolebestyrelser, der ligeledes har drøftet dette spørgsmål, giver udtryk for  

 den opfattelse, at der skal være større åbenhed om skolebestyrelserne, men at  

 dette ikke skal finde sted ved at åbne skolebestyrelsens møder.
Med henblik  

 på at øge muligheden for at andre nærmere kan følge skolebestyrelsens  

 arbejde, anbefaler arbejdsgruppen i stedet, at der gives personer uden for  

 skolebestyrelsen mulighed for løbende at følge skolebestyrelsens arbejde, ved  

 at skolebestyrelsen som foreslået som stk. 10 for hvert møde udarbejder en  

 dagsorden og fører en beslutningsprotokol, som skal være offentligt  

 tilgængelig.
Herudover kan der aftales andre former for kontakt mellem  

 skolebestyrelsen og forældre til elever på skolen m.fl.
Samtidig foreslås det som stk. 11, at skolebestyrelsen skal udarbejde og  

 afgive en årlig beretning.
Beretningen skal indeholde en beskrivelse af det  

 forløbne år, hvorved den bliver et evalueringsredskab for skolens ledelse og  

 et informationsredskab for skolens forældre og andre uden for  

 skolebestyrelsen.
Endvidere kan beretningen indeholde en handlingsplan for  

 skolens ledelse for den kommende tid.
Endvidere foreslås det som stk. 12, at skolebestyrelsen forpligtes til at  

 afholde mindst 1 årligt møde med forældrene.
Hensigten med forslaget er at  

 give forældrene mulighed for at komme i dialog med skolebestyrelsen om  

 forhold vedrørende skolens virksomhed.
Bl.a. af denne grund foreslås det, at  

 behandling af årsberetningen skal finde sted på et sådant møde, hvorved der  

 gives forældrene mulighed for at kommentere og debattere forhold af betydning  

 for skolen med skolebestyrelsen.
Til nr. 17 Ad § 45 Forslaget har baggrund i en anbefaling i rapport om elevers og studerendes  

 sikkerhed og sundhed, afgivet af en tværministeriel arbejdsgruppe, om, at  

 eleverne inddrages i skolernes sikkerhedsarbejde.
Arbejdsmiljølovens regler om sikkerhedsorganisation indebærer, at  

 skolernes sikkerhedsorganisation ikke er forpligtet til at beskæftige sig med  

 sikkerheds- og sundhedsmæssige forhold, som specifikt vedrører eleverne.  

 Arbejdstilsynet har med brev af 4. oktober 1996 opfordret alle skoler og  

 ungdomsuddannelser til at inddrage elevers og studerendes forhold i det  

 omfang, hvor det findes naturligt.
Der er således ikke noget til hinder for,  

 at sikkerhedsorganisationen også interesserer sig for elevernes forhold, og i  

 en række situationer vil det også være naturligt, da der fx kan være tæt  

 sammenhæng mellem sikkerheds- og sundhedsmæssige forhold for undervisere og  

 elever.
Sikkerhedsorganisationen kan lade andre end dets egne medlemmer  

 deltage i møderne, og dette gælder også for eleverne.
 Arbejdstilsynet er i samarbejde med Undervisningsministeriet ved at  

 ajourføre to risikovejledninger om henholdsvis benyttelse af eldrevne  

 maskiner som led i sløjsundervisningen for børn under 18 år (1973) og om  

 elevers sikkerhed i undervisningslaboratoriet (fysik/kemi og biologi) (1985).  

 Når materialet er udsendt til skolerne, har Undervisningsministeriet til  

 hensigt at følge op på dette - eventuelt i form af temahæfter eller lignende.
Til nr. 18 Ad § 46 a Baggrunden for forslaget er arbejdsgruppens anbefaling om, at der stilles  

 krav til kommunerne om øget dialog med skolebestyrelserne.
Forslaget  

 indebærer, at det fortsat ikke skal være en pligt for kommunerne at nedsætte  

 et egentligt rådgivende organ, jf. folkeskolelovens § 41, stk. 1, nr. 5, og  

 den kommunale styrelseslovs regler herom.
Hvis den enkelte kommune ikke  

 ønsker at nedsætte et egentligt fælles rådgivende organ, forpligtes kommunen  

 imidlertid til at etablere et fælles forum til drøftelse af det lokale  

 skolevæsens vilkår og udvikling.
De naturlige deltagere i et sådan forum vil  

 ud over repræsentanter for skolebestyrelserne og kommunalbestyrelsen fx kunne  

 være repræsentanter for andre skoleformer.
Der vil ikke blive fastsat nærmere  

 regler om sammensætningen mv. af dette forum, der forudsættes sammensat efter  

 aftale med skolebestyrelserne.
Til nr. 19 Ad § 48 Det foreslås præciseret, at det er undervisningsministeren, der har  

 kompetencen til at godkende fravigelser for så vidt angår styrelsen af de  

 amtskommunale folkeskoler.
Forslaget indebærer ingen realitetsændringer.
Til nr. 20 og 21 Ad § 51 I henhold til Socialministeriets bekendtgørelse om betaling for ophold i  

 dagtilbud for børn vil kommunalbestyrelsens afgørelser om søskendemoderation  

 til familier med mere end et barn i dagtilbud og skolefritidsordninger og om  

 økonomisk og socialpædagogisk friplads kunne indbringes for Det Sociale  

 Ankenævn.
I henhold til folkeskoleloven vil tilsvarende afgørelser, som  

 kommunalbestyrelsen træffer i relation til børn, der er optaget i en  

 skolefritidsordning, ikke kunne påklages.
Der har derfor hersket en uklarhed  

 om, hvorvidt der er klageadgang i sådanne sager, der alene vedrører  

 skolefritidsordningen.
Forslaget indebærer, at det af folkeskoleloven kommer  

 til at fremgå, at klageadgangen i Socialministeriets betalingsbekendtgørelse  

 også omfatter de tilsvarende afgørelser vedrørende skolefritidsordningen,  

 således at der sker en direkte ligestilling mellem skolefritidsordningen og  

 dagtilbud i henhold til bistandsloven.
Forslaget indebærer i øvrigt ingen  

 realitetsændring.
Skriftlig fremsættelse Undervisningsministeren (Ole Vig Jensen):
 Hermed tillader jeg mig for det høje Ting at fremsætte:
 Forslag til lov om ændring af lov om folkeskolen. (Styrelsesregler  

 m.v.).
(Lovforslag nr.
L 136).
 Det foreliggende lovforslag fremsættes efter drøftelser med  

 forligspartierne bag folkeskoleloven.
Som opfølgning på mit løfte til Folketinget i folketingsåret 1993/94 om at  

 ville følge udviklingen på skolestyrelsesområdet nedsatte jeg en  

 arbejdsgruppe med et kommissorium udarbejdet efter samtale med de politiske  

 partier.
Arbejdsgruppen, der bestod af alle folkeskolens parter, afgav i  

 sommeren 1996 en rapport med anbefalinger om, på hvilken måde en ændring af  

 lovgrundlaget kan medvirke til at øge interessen for og styrke samarbejdet i  

 skolebestyrelserne, dels hvilke andre måder der kan tages i anvendelse med  

 henblik på at opnå dette.
 Dette lovforslag bygger i det væsentlige på arbejdsgruppens anbefalinger  

 og erfaringerne i øvrigt fra den forløbne tid.
For at skabe større åbenhed om og interesse for skolebestyrelsens arbejde  

 foreslås det, at skolebestyrelsen skal gøre dagsordner og  

 beslutningsprotokoller offentlige tilgængelige.
Skolebestyrelsen skal  

 endvidere afgive en årlig beretning, der skal fungere som evalueringsredskab  

 indadtil, som et informationsredskab udadtil og som en handlingsplan for den  

 kommende tid.
Skolebestyrelsen skal afholde mindst et årligt møde med  

 forældrene, hvor bl.a. årsberetningen skal drøftes.
De kommuner, der ikke  

 ønsker at oprette egentlige rådgivende organer, bliver forpligtet til at at  

 afholde mindst to årlige møder med repræsentanter for skolebestyrelserne.  

 Dette skulle tilsammen kunne bidrage til øget dialog og forståelse skolens  

 parter imellem.
Forslaget indebærer desuden, at medarbejder- og elevrepræsentanter får  

 stemmeret på lige fod med forældrerepræsentanterne, at skolelederens  

 stedfortræder deltager i skolebestyrelsens møder sammen med skolens leder,  

 samt at der gives mulighed for forskudte valg i særlige tilfælde.
Endvidere  

 foreslås det, at der bliver fastsat nærmere regler for vederlæggelse af  

 skolebestyrelsens medlemmer.
Som yderligere opfølgning på arbejdsgruppens anbefalinger har vi påbegyndt  

 udarbejdelsen af et omfattende vejledende materiale til brug for  

 skolebestyrelserne m.fl.
Den endelige udarbejdelse af dette materiale  

 afventer behandlingen af det foreliggende lovforslag.
Herudover forslås det, at kommunerne efter ansøgning kan få en godkendelse  

 til at oprette selvstændige 10. klasseskoler.
Interessen herfor er stigende,  

 og de erfaringer vi allerede har hermed er overvejende meget positive.
Lovforslaget indeholder herudover mindre ændringer og justeringer.
Således  

 bliver det præciseret, at undervisningspligten på sociale døgnopholdssteder  

 kun kan opfyldes på døgninstitutioner, som amtsrådet har ansvaret for,  

 ligesom det bliver præciseret, i hvilke tilfælde en elev kan flyttes til en  

 anden skole mod forældrenes ønske.
 Endvidere foreslås en legalisering af en årelang praksis, hvor  

 børnehaveklassen starter senere end de øvrige klasser i de tilfælde, hvor  

 børnehaveklassen følger den nye 1. klasse den første uge af skoleåret.
 Som opfølgning af anbefaling i den tværministerielle rapport om elevers og  

 studerendes sikkerhed og sundhed foreslås det, at eleverne inddrages i  

 skolens sikkerhedsarbejde.
 Desuden foreslås en mindre justering og præcisering af bestemmelserne om  

 skoledistrikter, om de amtskommunale folkeskoler, og om klageadgangen  

 vedrørende kommunalbestyrelsens afgørelser i sager vedrørende  

 søskendemoderation og fripladser i skolefritidsordningen.
 Herudover foreslås indført en adgang til at udforme et fælles regelsæt for  

 opbevaring af afgangsbeviser gældende for alle de skoleformer, hvor eleverne  

 kan aflægge folkeskolens afgangsprøver.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 3, stk. 2, 2. pkt., ændres »og 16« til:  

 », 16 og § 36, stk. 2 og 5,».
 § 3. Folkeskolen omfatter en 1-årig børnehaveklasse, en 9-årig  

 grundskole og en 1-årig 10. klasse.
Stk. 2. Til børn, hvis udvikling kræver en særlig hensyntagen  

 eller støtte, gives der specialundervisning og anden specialpædagogisk  

 bistand.
Undervisningsministeren fastsætter regler herom og kan i denne  

 forbindelse fravige §§ 5, 7, 8, 13, 14 og 16.
 Stk. 3. Folkeskolen kan tilbyde eleverne undervisning i deres  

 fritid.
 Stk. 4. Folkeskolen kan tilbyde børn optagelse i en  

 skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.
 Stk. 5. Folkeskolen kan tilbyde voksne at deltage i folkeskolens  

 undervisning på 8.-10. klassetrin.
 Stk. 6. Folkeskolen kan i samarbejde med lokalsamfundets  

 folkeoplysnings- og foreningsliv, det frivillige børne- og ungdomsarbejde,  

 samt andre kredse af interesserede borgere medvirke til eller forestå og  

 koordinere kulturcenteraktiviteter.
 2. I § 14, stk. 8, indsættes efter »udformning«:  

 »og opbevaring«.
 3. I § 14, stk. 9, 1. pkt., ændres  

 »fremmedsprogede« til: »tosprogede«.
§ 14. I hvert af fagene dansk, matematik, engelsk, tysk og  

 fysik/kemi kan eleverne ved afslutningen af 9. klasse indstille sig til  

 folkeskolens afgangsprøve.
Ved afslutningen af 10. klasse kan eleverne i  

 hvert af de nævnte fag indstille sig til enten folkeskolens udvidede  

 afgangsprøve eller folkeskolens afgangsprøve.
Det samme gælder for de elever,  

 der i henhold til § 5, stk. 4, og § 8, stk. 3, har modtaget tilbud om  

 undervisning i fransk i stedet for tysk.
 Stk. 2. De elever, der i henhold til § 9, stk. 1, har modtaget  

 tilbud om undervisning i valgfaget fransk, kan ved afslutningen af 9. klasse  

 indstille sig til folkeskolens afgangsprøve og ved afslutningen af 10. klasse  

 enten til folkeskolens udvidede afgangsprøve eller folkeskolens afgangsprøve.  

 Det samme gælder for de elever, der i henhold til § 9 stk. 3, har modtaget  

 tilbud om undervisning i tysk som valgfag.
 Stk. 3. I faget latin kan eleverne indstille sig til prøve ved  

 undervisningens afslutning.
 Stk. 4. I fagene håndarbejde, sløjd og hjemkundskab kan eleverne  

 indstille sig til afgangsprøve ved afslutningen af 8. klasse eller senere.  

 Undervisningsministeren kan bestemme, at det samme skal gælde andre praktiske  

 betonede fag, der er omfattet af § 9.
Stk. 5. Opgaverne til de skriftlige prøver stilles af  

 undervisningsministeren.
De øvrige opgaver stilles af læreren eller af censor  

 efter ministerens nærmere bestemmelse.
 Stk. 6. Afgørelse om indstilling til prøverne træffes af eleven  

 efter samråd med forældrene, jf. § 54, og skolen.
 Stk. 7. Kommunalbestyrelsen skal imødekomme anmodninger om  

 indstilling til folkeskolens afsluttende prøver samt foranstalte afholdelse  

 af disse prøver for personer, der ikke er fyldt 18 år ved skoleårets  

 begyndelse, og som ellers ikke har mulighed for at indstille sig til prøve.
 Stk. 8. Undervisningsministeren fastsætter regler om kravene i de  

 enkelte fag ved prøverne, om indstilling til prøverne, om prøvernes  

 afholdelse, om bedømmelse og karaktergivning og om afgangsbevisernes  

 udformning.
 Stk. 9. Den enkelte skole kan fravige prøvebestemmelserne for  

 elever med særlig behov og for fremmedsprogede elever.  

 Undervisningsministeren kan fastsætte nærmere regler herfor.
 4. I § 15, stk. 1, indsættes som 2. og 3. pkt .:
 »Antallet af skoledage for børnehaveklasser kan dog nedsættes med  

 indtil 5 dage ved børnehaveklassens start, såfremt skolelederen beslutter at  

 lade børnehaveklasselederen følge sine tidligere elever i 1. klasse i denne  

 periode.«.
 § 15. Skoleåret begynder den 1. august og omfatter 200 skoledage.
 Stk. 2. Undervisningsministeren fastsætter sommerferiens  

 begyndelsestidspunkt og kan udsende en vejledning om feriers og fridages  

 placering.
 5. I § 24, stk. 1, 1. pkt., indsættes efter  

 »klassetrin«: », jf. dog stk. 2«.
 6. I § 24 indsættes efter stk. 1 som nyt stykke:
 »Stk. 2. Undervisningsministeren kan godkende, at en  

 selvstændig skole kun omfatter 10. klassetrin.«.
 Stk 2 bliver herefter stk. 3.
§ 24. Hver selvstændig skole skal omfatte mindst 3 sammenhængende  

 klassetrin.
Børnehaveklassen betragtes herved som yngste klassetrin.
Skoler,  

 der maksimalt rummer de 3-4 yngste klassetrin, kan henlægges under en anden  

 skoles ledelse, medmindre børnetallet overstiger 100.
Stk. 2. Kommunalbestyrelsen træffer beslutning om nedlæggelse af  

 en selvstændig skole efter regler fastsat af undervisningsministeren.
Endelig  

 beslutning om skolenedlæggelse skal være truffet senest den 1. december året  

 forud for begyndelsen af det skoleår, hvori nedlæggelsen forventes at finde  

 sted.
 7. I § 26, stk. 6, indsættes efter  

 »distriktsskolen«: », bortset fra elever, der er henvist til  

 undervisning i henhold til § 5, stk. 7, og § 22«.
§ 26. Kommunalbestyrelsen skal sørge for befordring mellem skolen  

 og hjemmet eller dettes nærhed af 1) børn, der har længere skolevej end 21/2 km i børnehaveklasse og på  

 1.-3. klassetrin, 6 km på 4.-6. klassetrin, 7 km på 7.-9. klassetrin og 9 km  

 i 10. klassetrin, og 2) børn, der har kortere skolevej, hvis hensynet til børnenes sikkerhed i  

 trafikken gør det særlig påkrævet.
 Stk. 2. Kommunalbestyrelsen skal endvidere sørge for befordring  

 til og fra skole af syge og invaliderede elever.
 Stk. 3. Amtsrådet, i København og på Frederiksberg  

 kommunalbestyrelse, skal sørge for befordring til og fra skole af elever, der  

 modtager undervisning af den i § 20, stk. 2, nævnte karakter.
 Stk. 4. Bestemmelserne i stk. 1-3 finder tilsvarende anvendelse på  

 befordring mellem skole og daginstitution eller formidlet dagpleje i henhold  

 til lov om social bistand af elever, der uden for skoletiden er anbragt i  

 daginstitution m.v.
 Stk. 5. Forpligtelsen til at sørge for befordring efter stk. 1 kan  

 opfyldes ved at henvise eleverne til offentlige trafikmidler eller ved at  

 godtgøre deres udgifter til egen befordring.
 Stk. 6. Bestemmelserne i stk. 1 omfatter ikke elever, som  

 undervises i en anden skole end distriktsskolen.
 Stk. 7. Undervisningsministeren kan fastsætte nærmere regler om  

 befordring.
 8. I § 33, stk. 2, 1. pkt. , indsættes efter »  

 undervisning i en«: »amtskommunal«.
 § 33. Undervisningspligten medfører pligt til at deltage i  

 folkeskolens undervisning eller i en undervisning, der står mål med, hvad der  

 almindeligvis kræves i folkeskolen.
Stk. 2. Børn, der følger undervisningen i en anmeldt fri  

 grundskole, i en statsskole eller i en gymnasieskole, og børn som modtager  

 undervisning i en døgninstitution efter bistandsloven, eller som modtager  

 hjemmeundervisning efter reglerne i lov om friskoler og private grundskoler  

 m.v., skal ikke deltage i folkeskolens undervisning.
Det samme gælder elever,  

 som efter 7. klassetrin deltager i undervisning, der svarer til folkeskolens,  

 på en godkendt efterskole, en husholdningsskole eller en ungdomskostskole.
 Stk. 3. Undervisningspligten kan endvidere efter det 7. klassetrin  

 opfyldes ved deltagelse i heltidsundervisning i den kommunale ungdomsskole i  

 henhold til lov om ungdomsskoler samt ved deltagelse i undervisningsforløb i  

 henhold til § 9, stk. 5.
Stk. 4. Skolens leder kan efter forældrenes anmodning, jf. § 54,  

 tillade, at en elev efter 7 års undervisning helt eller delvis opfylder  

 undervisningspligten ved at deltage i erhvervsmæssig uddannelse eller  

 beskæftigelse, når særlige grunde taler for, at det er til elevens bedste.  

 For elever, der er omfattet af stk. 2, træffes afgørelsen af  

 kommunalbestyrelsen.
Tilladelsen kan betinges af, at eleven deltager i  

 supplerende undervisning i ungdomsskolen.
 9. § 36 affattes således:
 »§ 36. Et barn kan efter forældrenes anmodning, jf. § 54,  

 indskrives i folkeskolen fra begyndelsen af det kalenderår, hvor det fylder 5  

 år.
Stk. 2. Til hver skole hører et skoledistrikt, der kan være større  

 eller mindre for de enkelte klassetrin.
Et barn optages i skolen i det  

 distrikt, hvor det bor eller opholder sig, jf. dog stk. 3, § 3, stk. 2, § 5,  

 stk. 7, og § 22.
Stk. 3. Forældrene har krav på, at deres barn optages i en skole i  

 kommunen uden for distriktet, hvis skolen erklærer sig villig hertil, og det  

 kan ske inden for de rammer, kommunalbestyrelsen har fastsat i henhold til §  

 40, stk. 2. Det samme gælder, hvis forældrene fremsætter ønske om skoleskift  

 under skoleforløbet.
Hvis det ikke er muligt at imødekomme alle ønsker om  

 optagelse på en anden skole end distriktsskolen, kan kommunalbestyrelsen  

 fastsætte retlingslinjer for, hvilke børn der skal optages først.
 Stk. 4. Kommunalbestyrelsen kan træffe beslutning om, at  

 forældrene frit kan vælge mellem distriktsskolen og andre skoler i kommunen.  

 Hvis det ikke er muligt at opfylde alle ønsker om optagelse på en bestemt  

 skole, fastsætter kommunalbestyrelsen retningslinjer for, hvilke børn der  

 skal optages først.
 Stk. 5. En elev, der er optaget i en skole, har ret til at  

 fortsætte skolegangen i denne skole, jf. dog § 3, stk. 2, § 5, stk. 7, og §  

 22, medmindre der gennemføres ændringer i kommunens skolestruktur, eller  

 eleven overflyttes til en anden skole i medfør af § 52. Dette gælder tillige  

 elever, der flytter til en anden bopæl uden for distriktet.
 Stk. 6. Kommunalbestyrelsen kan bestemme, at anmodning om  

 optagelse skal indgives inden en vis frist.
 Stk. 7. Undervisningsministeren kan fastsætte regler om, at en  

 elev i særlige tilfælde kan optages eller forblive i en skole i en anden  

 kommune end bopælskommunen, herunder regler om bopælskommunens betaling til  

 skolekommunen.«.
 § 36. Et barn kan efter forældrenes anmodning, jf. § 54,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Forældrene har krav på, at deres barn optages i skolen i  

 det distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen.
Det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens skoledistrikter  

 og kan træffe beslutning om, hvor mange klasser, der kan oprettes ved de  

 enkelte skoler.
Børn optages i skolen i det distrikt, hvor de bor eller  

 opholder sig.
Kommunalbestyrelsen kan dog beslutte, at forældrene frit skal  

 kunne vælge mellem flere eller blandt alle kommunens skoler.
Stk. 4. Hvis kommunalbestyrelsen har besluttet, at forældrene frit  

 skal kunne vælge mellem flere eller alle kommunens skoler, og det ikke er  

 muligt at opfylde alle ønsker om optagelse på en bestemt skole, skal  

 nærmestboende børn optages først.
Kommunalbestyrelsen fastlægger eventuelle  

 andre nærmere retningslinier for fordelingen af børnene.
 Stk. 5. Kommunalbestyrelsen kan bestemme, at anmodning om  

 optagelse skal gives inden en vis frist.
 Stk. 6. Undervisningsministeren kan fastsætte regler om, at en  

 elev i særlige tilfælde kan optages eller forblive i en skole i en anden  

 kommune end bopælskommunen, herunder regler om bopælskommunens betaling til  

 skolekommunen.
 10. I § 40, stk. 2, indsættes efter nr. 3 som nyt  

 nummer:
»4) Kommunens inddeling i skoledistrikter.
Beslutninger om  

 distriktsændringer som følge af strukturændringer træffes efter indhentet  

 udtalelse fra skolebestyrelserne ved de berørte skoler.«.
 Nr. 4, 5 og 6 bliver herefter nr. 5, 6 og 7.
§ 40. Kommunalbestyrelsen har det overordnede ansvar for kommunens  

 skolevæsen og påser, at alle undervisningspligtige børn i kommunen indskrives  

 i folkeskolen eller får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen fastlægger mål og  

 rammer for skolernes virksomhed.
Kommunalbestyrelsen fører tilsyn med  

 skolernes virksomhed.
 Stk. 2. Kommunalbestyrelsen træffer beslutning om følgende:
 1) Bevillinger til skolevæsenet og økonomiske rammer for de enkelte  

 skoler.
2) Ansættelse og afskedigelse af ledere og lærere.
Beslutningerne om  

 ansættelse af ledere og lærere træffes efter udtalelse fra vedkommende  

 skolebestyrelse, jf. § 44, stk. 7.
 3) Skolestrukturen, herunder antallet af skoler og hver enkelt skoles  

 omfang med hensyn til klassetrin, specialundervisning og specialpædagogisk  

 bistand efter § 3, stk. 2, og § 4, stk. 2, undervisning i fritiden efter §  

 3,stk. 3, og skolefritidsordning efter § 3, stk. 4. Beslutningerne træffes  

 efter indhentet udtalelse fra skolebestyrelserne ved de berørte skoler.
 4) Rammer for klassedannelsen, elevernes timetal og specialundervisningen  

 m.v.
 5) Generelle retningslinier for skolernes virksomhed efter § 3, stk. 5 og  

 6.
 6) Andre spørgsmål, der ikke er henlagt til de enkelte skoler, herunder  

 specialpædagogisk bistand efter § 4, stk. 1, henvisning til undervisning på  

 andre skoler, retningslinier om indskrivning og optagelse, hel eller delvis  

 fri forplejning samt skolebiblioteksordningen i kommunen.
 Stk. 3. Kommunalbestyrelsen godkender skolernes læseplaner efter  

 forslag fra de enkelte skolebestyrelser.
 Stk. 4. Kommunalbestyrelsen kan helt eller delvis delegere sine  

 beføjelser efter denne lov til skolebestyrelserne bortset fra de beføjelser,  

 der følger af bevillings- og arbejdsgiverkompetencen.
 11. I § 41, stk. 1, ophæves nr. 2 .
 Nr. 3, 4 og 5 bliver herefter nr. 2, 3 og 4.
 12. I § 41, stk. 1, nr. 4, der bliver nr. 3, ændres  

 »repræsentanter« til: »medarbejderrepræsentanter«.
 13. I § 41, stk. 3 , ændres »nr. 3-6« til:  

 »nr. 3-7«.
 § 41. Kommunalbestyrelsen fastsætter efter indhentet udtalelse fra  

 skolebestyrelserne en vedtægt for styrelsen af kommunens skolevæsen.  

 Vedtægten skal indeholde bestemmelser bl.a. om:
 1) Antallet af forældrerepræsentanter i skolebestyrelsen.
 2) Stemmeberettigede medlemmer i skolebestyrelsen, jf. § 42, stk. 4.
 3) Udpegning af eventuelt kommunalbestyrelsesmedlem til skolebestyrelsen,  

 jf. § 42, stk. 3.
 4) Fremgangsmåden ved valg af repræsentanter til skolebestyrelsen.
 5) Sammensætning af eventuelle fælles rådgivende organer for kommunens  

 skolevæsen.
 Stk. 2. Vedtægten skal endvidere indeholde en beskrivelse af  

 eventuelle beføjelser, der er delegeret til skolebestyrelsen i medfør af §  

 40, stk. 4.
 Stk. 3. I et bilag til vedtægten optages de beslutninger, som  

 kommunalbestyrelsen har truffet vedrørende skolestrukturen m.v., jf. § 40,  

 stk. 2, nr. 3-6.
 14. § 42 affattes således:
 »§ 42. Ved hver selvstændig skole oprettes en  

 skolebestyrelse, der består af:
 1) 5 eller 7 repræsentanter for forældrene valgt af og blandt personer,  

 der har forældremyndigheden over børn, der er indskrevet i skolen, jf. dog §  

 43, stk. 1. Antallet af forældrerepræsentanter skal være 7, hvis skolen  

 omfatter en specialklasserække, og forældrerepræsentationen for denne skal  

 udgøre mindst 1.
 2) 2 repræsentanter for lærerne og de øvrige medarbejdere valgt af og  

 blandt skolens medarbejdere.
 3) 2 repræsentanter for eleverne valgt af og blandt skolens elever, jf.  

 dog stk. 2.
 Stk. 2. Ved skoler, der kun har til og med 5. klassetrin, kan  

 kommunalbestyrelsen efter anmodning fra skolebestyrelsen fravige bestemmelsen  

 om elevrepræsentation i skolebestyrelsen.
 Stk. 3. Kommunalbestyrelsen kan efter anmodning fra  

 skolebestyrelsen bestemme, at et af dens medlemmer deltager i  

 skolebestyrelsens møder uden stemmeret.
 Stk. 4. Alle skolebestyrelsens medlemmer, jf. stk. 1, har  

 stemmeret.
 Stk. 5. Formanden for skolebestyrelsen udpeges blandt  

 forældrerepræsentanterne.
 Stk. 6. Skolens leder og dennes stedfortræder varetager  

 bestyrelsens sekretærfunktioner og deltager i skolebestyrelsens møder uden  

 stemmeret.
 Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.
Stk. 8. Forældrerepræsentanternes valgperiode er 4 år, jf. dog  

 stk. 9, gældende fra den 1. april i det år, der følger efter nyvalg til  

 amtsråd og kommunalbestyrelse, jf. dog stk. 11. De øvrige medlemmers  

 valgperiode er 1 år.
Personer, der er ansat på skolen, kan ikke være  

 forældrevalgte medlemmer af skolebestyrelsen.
 Stk. 9. Kommunalbestyrelsen kan, uanset bestemmelsen i stk. 8, 1.  

 pkt., bestemme, at der skal foretages nyvalg til skolebestyrelsen ved den  

 skole, der modtager alle eller en væsentlig del af eleverne fra en nedlagt  

 skole.
 Stk. 10. I de tilfælde, hvor 2 skoler sammenlægges, kan  

 kommunalbestyrelsen beslutte, at alle skolebestyrelsesmedlemmer fungerer  

 sammen indtil udløbet af de enkelte medlemmers valgperiode.
Stk. 11. Undervisningsministeren kan fravige bestemmelsen i stk. 1  

 ved kommunale specialskoler, herunder kommunale heldagsskoler eller lignende  

 i særlige tilfælde.
Undervisningsministeren kan endvidere i særlige tilfælde  

 fravige bestemmelsen i stk. 8, 1. pkt., om valgtidspunktet for  

 forældrerepræsentanterne, herunder godkende forskudte valg.«.
 § 42. Ved hver selvstændig skole oprettes en skolebestyrelse, der  

 består af:
1) 5 eller 7 repræsentanter for forældrene valgt af og blandt personer,  

 der har forældremyndigheden over børn, der er indskrevet i skolen, jf. dog §  

 43, stk. 1. Antallet af forældrerepræsentanter skal være 7, hvis  

 medarbejderrepræsentanterne tillægges stemmeret.
Antallet af  

 forældrerepræsentanter skal ligeledes være 7, hvis skolen omfatter en  

 specialklasserække, og forældrerepræsentation for denne skal udgøre mindst 1.
 2) 2 repræsentanter for lærerne og de øvrige medarbejdere valgt af og  

 blandt skolens medarbejdere.
 3) 2 repræsentanter for eleverne valgt af og blandt skolens elever, jf.  

 dog stk. 2.
 Stk. 2. Ved skoler, der kun har til og med 5. klassetrin, kan  

 kommunalbestyrelsen efter anmodning fra skolebestyrelsen fravige bestemmelsen  

 om elevrepræsentation i skolebestyrelsen.
 Stk. 3. Kommunalbestyrelsen kan efter anmodning fra  

 skolebestyrelsen bestemme, at et af dens medlemmer deltager i  

 skolebestyrelsens møder uden stemmeret.
Stk. 4. Forældrerepræsentanterne har stemmeret.  

 Kommunalbestyrelsen kan beslutte, at repræsentanterne for lærerne og de  

 øvrige medarbejdere også skal have stemmeret.
Kommunalbestyrelsen kan  

 endvidere beslutte, at eleverne skal have stemmeret, herunder om stemmeretten  

 skal begrænses til særlige sager.
Forældrerepræsentanterne skal altid udgøre  

 flertallet af de stemmeberettigede medlemmer.
 Stk. 5. Formanden for skolebestyrelsen udpeges blandt  

 forældrerepræsentanterne.
 Stk. 6. Skolens leder er bestyrelsens sekretær og deltager i  

 bestyrelsens møder uden stemmeret.
Stk. 7. Forældrerepræsentanternes valgperiode er 4 år, jf. dog  

 stk. 8. De øvrige medlemmers valgperiode er 1 år.
Personer, der er ansat ved  

 skolen, kan ikke være forældrevalgte medlemmer af skolebestyrelsen.
 Stk. 8. Kommunalbestyrelsen kan uanset bestemmelsen i stk. 7, 1.  

 pkt., bestemme, at der skal foretages nyvalg til skolebestyrelsen ved den  

 skole, der modtager alle eller en væsentlig del af eleverne fra en nedlagt  

 skole.
 Stk. 9. I de tilfælde, hvor 2 skoler sammenlægges, kan  

 kommunalbestyrelsen beslutte, at alle skolebestyrelsesmedlemmer fungerer  

 sammen indtil udløbet af de enkelte medlemmers valgperiode.
 Stk. 10. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.
 15. § 43, stk. 3, affattes således:
 »Stk. 3. Kommunalbestyrelsen kan yde forældre- og  

 elevrepræsentanter vederlag og erstatning for dokumenterede merudgifter i  

 forbindelse med varetagelsen af medlemskab af skolebestyrelsen.  

 Undervisningsministeren fastsætter nærmere regler herom.«.
 § 43. Undervisningsministeren fastsætter regler om valg af  

 forældrerepræsentanter til skolebestyrelsen.
Stk. 2. En forældrerepræsentant mister sin valgbarhed, når barnet  

 optages i en af de skoler, der er nævnt i § 33, stk. 2. En  

 forældrerepræsentant kan forlange at blive fritaget for medlemskab af  

 skolebestyrelsen, hvis barnet udskrives af skolen.
Om fritagelse for valg og  

 for medlemskab i øvrigt gælder de samme bestemmelser, som er fastsat i lov om  

 kommunale valg.
 Stk. 3. Kommunalbestyrelsen kan yde forældrerepræsentanterne  

 diæter, erstatning for dokumenteret tabt arbejdsfortjeneste og befordrings  

 godtgørelse m.v. efter regler svarende til bestemmelserne i lov kommunernes  

 styrelse.
 16. I § 44 indsættes som stk. 10, 11 og 12 :
»Stk. 10. Skolebestyrelsens formand udarbejder til hvert møde  

 en dagsorden.
Skolebestyrelsens beslutninger indføres i en  

 beslutningsprotokol, der efter mødet underskrives af de medlemmer, der har  

 deltaget i mødet.
Dagsordenen og beslutningsprotokollen er med de  

 begrænsninger, der følger af lovgivningens regler om tavshedspligt,  

 tilgængelig for kommunens borgere.
 Stk. 11. Skolebestyrelsen afgiver en årlig beretning.
Stk. 12. Skolebestyrelsen indkalder mindst en gang årligt  

 forældrene til et fælles møde til drøftelse af skolens virksomhed.
På et  

 sådant møde behandles årsberetningen, jf. stk. 11.«.
 § 44. Skolebestyrelsen udøver sin virksomhed inden for de mål og  

 rammer, som kommunalbestyrelsen fastsætter, jf. § 40, og fører i øvrigt  

 tilsyn med skolens virksomhed.
Stk. 2. Skolebestyrelsen fastsætter principper for skolens  

 virksomhed, herunder om 1) undervisningens organisering, herunder elevernes timetal på hvert  

 klassetrin, udbud af valgfag, specialundervisning på skolen og elevernes  

 placering i klasser, 2) samarbejdet mellem skole og hjem, 3) underretning af hjemmene om elevernes udbytte af undervisningen, 4) arbejdets fordeling mellem lærerne og 5) fællesarrangementer for eleverne i skoletiden, lejrskoleophold,  

 udsendelse i praktik m.v.
 Stk. 3. Skolebestyrelsen godkender inden for de økonomiske rammer,  

 der er fastlagt for skolen, skolens budget.
 Stk. 4. Skolebestyrelsen godkender undervisningsmidler og  

 fastsætter ordensregler.
 Stk. 5. Skolebestyrelsen godkender inden for de af  

 kommunalbestyrelsen fastsatte retningslinier, om voksne skal kunne deltage i  

 folkeskolens undervisning i henhold til § 3, stk. 5, og fastsætter principper  

 herfor.
 Stk. 6. Skolebestyrelsen godkender inden for de af  

 kommunalbestyrelsen fastsatte retningslinier, om skolens virksomhed skal  

 omfatte aktiviteter i henhold til § 3, stk. 6, og fastsætter principper  

 herfor.
 Stk. 7. Skolebestyrelsen skal afgive udtalelse til  

 kommunalbestyrelsen om ansættelse af ledere og lærere, jf. § 40, stk. 2, nr.  

 2.
Stk. 8. Skolebestyrelsen udarbejder forslag til  

 kommunalbestyrelsen om skolens læseplaner.
Skolebestyrelsen afgiver  

 indstilling til kommunalbestyrelsen om forsøgs- og udviklingsarbejde i det  

 omfang, det overskrider de mål og rammer, som kommunalbestyrelsen har  

 fastsat.
 Stk. 9. Skolebestyrelsen kan afgive udtalelse og stille forslag  

 til kommunalbestyrelsen om alle spørgsmål, der vedrører den pågældende skole.  

 Skolebestyrelsen skal afgive udtalelse om alle spørgsmål, som  

 kommunalbestyrelsen forelægger den.
 17. I § 45 indsættes som stk. 5 :
 »Stk. 5. Skolens leder inddrager skolens elever, gennem  

 elevrådet hvor et sådant forefindes, i spørgsmål vedrørende elevernes  

 sikkerhed og sundhed.«.
§ 45. Ved hver selvstændig skole ansættes en leder.
Skolens leder  

 har den administrative og pædagogiske ledelse af skolen og er ansvarlig for  

 skolens virksomhed over for skolebestyrelsen og kommunalbestyrelsen.
 Stk. 2. Skolelederen leder og fordeler arbejdet mellem skolens  

 ansatte og træffer alle konkrete afgørelser vedrørende skolens elever.
 Stk. 3. Skolens leder udarbejder forslag til skolebestyrelsen  

 vedrørende principper for skolens virksomhed m.v., jf. § 44, stk. 2, og  

 forslag til skolens budget, jf. § 44, stk. 3, inden for de af  

 kommunalbestyrelsen fastsatte økonomiske rammer, jf. § 40, stk. 2, nr. 1.
 Stk. 4. Skolens leder udøver sin virksomhed i samarbejde med de  

 ansatte.
 18. Efter § 46 indsættes som § 46 a:
»§ 46 a.
I kommuner, hvor der ikke er nedsat et fælles  

 rådgivende organ, jf. § 41, stk. 1, nr. 5, afholder kommunalbestyrelsen  

 mindst to gange om året et møde mellem repræsentanter for skolebestyrelserne  

 og kommunen til drøftelse af spørgsmål om det lokale skolevæsens vilkår og  

 udvikling.
Kommunalbestyrelsen kan beslutte, at andre kan deltage i  

 møderne.«.
§ 46. Ved hver skole dannes et pædagogisk råd, som er rådgivende  

 for skolens leder.
Rådet består af alle medarbejdere, der varetager  

 undervisningsopgaver og andre pædagogiske opgaver på skolen.
 Stk. 2. Ved hver skole, som har 5. eller højere klassetrin, danner  

 eleverne et elevråd.
 19. § 48 affattes således:
»§ 48. Bestemmelserne i §§ 42 - 46 finder tilsvarende  

 anvendelse ved de amtskommunale folkeskoler.
Undervisningsministeren kan  

 godkende fravigelser, som er begrundet i skolernes særlige forhold.«.
 § 48. Bestemmelserne i §§ 42-46 finder tilsvarende anvendelse ved  

 de amtskommunale folkeskoler med de modifikationer, der følger af de  

 amtskommunale folkeskolers særlige forhold.
 20. I § 51, stk. 2, 1. pkt. , indsættes efter »højere  

 administrativ myndighed«: », jf. dog stk. 3«.
 21. Efter § 51, stk. 2, indsættes som nyt stykke:
 »Stk. 3. Kommunalbestyrelsens afgørelser om  

 søskendemoderation og om fripladser i henhold til § 50, stk. 2, kan  

 indbringes for Det Sociale Ankenævn efter Socialministeriets bekendtgørelse  

 om betaling for ophold i dagtilbud for børn.«.
 Stk. 3 og 4 bliver herefter stk. 4 og 5.
 § 51. Klage over afgørelser, der er truffet af de enkelte skoler,  

 kan inden 4 uger fra afgørelsens meddelelse indbringes for de kommunale  

 myndigheder.
Stk. 2. Kommunalbestyrelsens afgørelse i henhold til stk. 1 og  

 andre beslutninger og afgørelser, som træffes af kommunalbestyrelsen  

 vedrørende det kommunale skolevæsen, kan ikke indbringes for højere  

 administrativ myndighed.
Undervisningsministeren kan dog fastsætte regler om,  

 at visse afgørelser kan indbringes for ministeren.
 Stk. 3. Amtsrådets afgørelser i henhold til stk. 1 og andre  

 beslutninger og afgørelser, som træffes af amtsrådet vedrørende det kommunale  

 skolevæsen, kan ikke indbringes for højere administrativ myndighed, jf. dog  

 stk. 4.
 Stk. 4. Amtsrådets afgørelser om undervisning i henhold til § 20,  

 stk. 2, kan inden 4 uger fra afgørelsens meddelelse indbringes af de  

 myndigheder, organisationer eller personer, som afgørelsen angår.
