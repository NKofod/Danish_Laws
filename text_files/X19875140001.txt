 Klager afgav ordre om omlægning af sin værdipapirportefølje.
Pengeinstituttet afhændede samtlige statsobligationer, og da  

 købsordren ikke straks fuldt ud kunne effektueres, indsattes det overskydende  

 beløb på en lavt forrentet anfordringskonto i overensstemmelse med  

 pengeinstituttets sædvanlige praksis.
Tilsynet udtalte, at pengeinstituttet i  

 overensstemmelse med god pengeinstitutpraksis forinden burde have oplyst  

 klager om fremgangsmåden ved omlægning af en portefølje.
 Tilsynets skrivelse af 4. december 1987 vedrørende forrentning af konto  

 oprettet i forbindelse med omlægning af værdipapirportefølje.
 Klager afgav ordre om omlægning af sin værdipapirportefølje fra  

 statsobligationer til realkreditobligationer til limiteret kurs.  

 Pengeinstituttet afhændede samtlige statsobligationer, og da købsordren ikke  

 straks fuldt ud kunne effektueres, indsattes det overskydende beløb på en  

 lavt forrentet anfordringskonto i overensstemmelse med pengeinstituttets  

 sædvanlige praksis.
 Tilsynet udtalte, at pengeinstituttet i overensstemmelse med god  

 pengeinstitutpraksis forinden burde have oplyst klager om fremgangsmåden ved  

 omlægning af en portefølje, herunder at et eventuelt salgsprovenue inden  

 effektuering af købsordren ville blive placeret på konto til lavere rente,  

 samt at der inden gennemførelsen af købet kunne opstå et tidsinterval, der  

 ville indebære et rentetab for ordregiveren.
