Fremsat den 20. februar 2007 af Karen J.
Klint (S),  

 Jens Peter Vernersen (S),  

 Anne Baastrup (SF) og Per Clausen (EL) Forslag til folketingsbeslutning om  

 autorisationsordning for social- og sundhedsassistenter Folketinget pålægger regeringen inden den 15. oktober 2007 at  

 fremsætte lovforslag, der sikrer, at professionstitlen »social- og  

 sundhedsassistent« kun kan benyttes af personer, der har modtaget  

 autorisation  

 som social- og sundhedsassistent fra en offentlig godkendt myndighed.
Bemærkninger til forslaget Social- og sundhedsassistentuddannelsen Uddannelsen til social- og sundhedsassistent er en offentligt  

 godkendt teoretisk og praktisk erhvervsuddannelse, der varer 2 år og 10  

 måneder  

 under forudsætning af gennemført social- og sundhedshjælperuddannelse.
Man  

 kan også  

 blive optaget direkte på uddannelsen til social- og sundhedsassistent, hvis  

 man  

 har kvalifikationer, der ækvivalerer med uddannelsen til social- og  

 sundhedshjælper.
Uddannelsen har i dag ikke en autorisationsordning, på trods af at den kan  

 sammenlignes med andre erhvervsuddannelser inden for sundhedsområdet som  

 fodterapeut, klinisk tandteknikker, optiker og kontaktlinseoptiker, der alle  

 har opnået en autorisationsordning.
Social- og sundhedsuddannelsen kan  

 endvidere sammenlignes med uddannelsen til tandplejer med en kort  

 videregående uddannelse, som også har opnået en autorisationsordning.
Hertil  

 kommer, at social- og sundhedsassistenter udfører en del pleje- og  

 behandlingsopgaver af samme potentielle farlighed som sygeplejersker, der har  

 opnået en autorisationsordning.
Social- og sundhedsassistenters arbejdsområde Arbejdsområdet for social- og sundhedsassistenten er at planlægge, udføre,  

 koordinere og formidle sundhedsfremmende, sundhedsbevarende, forebyggende,  

 behandlende, rehabiliterende og lindrende sygepleje og behandling.
Endvidere  

 samarbejder social- og sundhedsassistenten med patienter, pårørende samt  

 faglige og tværfaglige samarbejdspartnere om plejen og behandlingen af  

 patienten og underviser og vejleder egen faggruppe samt fungerer som censor  

 for hjælpergruppen.
Social- og sundhedsassistenterne arbejder i kommunerne i  

 hjemmesygeplejen, på plejecentre, plejehjem m.v.
På somatiske sygehuse  

 arbejder  

 social- og sundhedsassistenterne på både medicinske og kirurgiske  

 specialeafdelinger, intensive afdelinger, behandlingsafdelinger og  

 ambulatorier.  

 Behandlingspsykiatrien, socialpsykiatrien samt forskellige former for  

 botilbud,  

 privatklinikker og vikarbureauer er ligeledes arbejdssteder for social- og  

 sundhedsassistenter.
En social- og sundhedsassistent arbejder ikke som medhjælp for  

 en anden autoriseret sundhedsperson.
Social- og sundhedsassistenten træffer  

 selvstændige, kvalificerede og begrundede valg med hensyn til plejen og  

 behandlingen af patienten på baggrund af observation, analyse, vurdering.
Det  

 kan f.eks. dreje sig om forskellige former for medicinsk behandling til en  

 gruppe af patienter, administration af flere forskellige typer af  

 p.n.-ordineret  

 medicin hos samme patient eller overvågning, kontrol med og behandling af  

 patienter med diabetes eller andet, hvor en forkert fremgangsmåde kan have  

 skadelige konsekvenser for patienten.
På somatiske og psykiatriske sygehuse samt i primærsektoren er  

 social- og sundhedsassistenter ofte den første kontakt til både akutte og  

 indkaldte patienter på eksempelvis gynækologiske afdelinger, organkirurgiske  

 afdelinger, ortopædkirurgiske afdelinger, neuromedicinske afdelinger,  

 psykiatriske skadestuer eller psykiatriske akutstuer.
I primærsektoren og på  

 flere medicinske afdelinger på sygehusene er det almindeligt, at social- og  

 sundhedsassistenter er eneste ansvarshavende i aften- og nattevagter samt i  

 weekenden Der er ligeledes en stigende tendens til, at social- og  

 sundhedsassistenterne også fungerer som eneste ansvarshavende i dagtimerne.
Forslagets baggrund og formål Det er nødvendigt, at social- og sundhedsassistenten har de  

 kliniske forudsætninger for selvstændigt at vurdere udviklingen af  

 patienternes  

 sygdomsbillede, tage stilling til inddragelse af andre tværfaglige  

 sundhedspersoner  

 som eksempelvis en læge og videre sikre, at planlagte, kroniske og akutte  

 patientforløb varetages forsvarligt.
 Det aspekt, at titlen social- og sundhedsassistent ikke er  

 beskyttet, skaber usikkerhed om, hvem man har med at gøre, ikke mindst for  

 patienterne, de ordinerende læger, andet sundhedspersonale, hospitaler,  

 institutioner  

 og bevilligende myndigheder.
Der er således et samfundsmæssigt behov for at sikre kvaliteten  

 i de sundhedsfaglige ydelser på dette område ved at etablere en  

 autorisationsordning  

 for social- og sundhedsassistenter.
En autorisationsordning vil over for  

 brugerne  patienterne, sundhedsvæsenet, regionerne og de social- og  

 sundhedsfaglige udvalg i kommunerne  udpege de uddannelsesmæssige  

 betingelser  

 for at benytte titlen social- og sundhedsassistent og for at udøve virksomhed  

 som sådan.
 Samlet vurderer forslagsstillerne, at social- og  

 sundhedsassistenternes offentligt regulerede uddannelse, selvstændige faglige  

 virke, omfattende direkte patientkontakt og patientsikkerheden ved de  

 gennemførte pleje og behandlingsforløb nødvendiggør en autorisationsordning  

 for  

 social- og sundhedsassistenter.
 Det er ligeledes et faktum, at social- og sundhedsassistenter  

 under udøvelse af deres virksomhed kan udgøre en fare for patienterne, idet  

 de  

 på egen hånd træffer beslutninger, som er af væsentlig betydning for det  

 bedst  

 mulige pleje- og behandlingsforløb og -resultat for patienterne.
En autorisationsordning for social- og sundhedsassistenterne  

 vil betyde,   

 	  

 at  

 patientsikkerheden styrkes,   

 	  

 at  

 brugerne  patienterne, sygehusene, regionerne og social- og  

 sundhedsudvalgene  

 i kommunerne  bliver i stand til at udpege de personer, der opfylder de  

 uddannelsesmæssige betingelser for at benytte titlen social- og  

 sundhedsassistent og udøve virksomhed som sådan,   

 	  

 at  

 social- og sundhedsassistenterne i givet fald vil få en eksplicit fastsat  

 pligt  

 i lovgivningen til at udvise omhu og samvittighedsfuldhed i deres virke som  

 social- og sundhedsassistenter, og   

 	  

 at  

 Sundhedsstyrelsen med en autorisationslov får mulighed for at gribe ind og  

 begrænse  

 eller fratage en social- og sundhedsassistent muligheden for at udøve faglig  

 virksomhed, når virksomheden er kritisabel f.eks. på grund af misbrug eller  

 psykisk sygdom.
 Forslagsstillerne skal på denne baggrund foreslå, at der  

 etableres en autorisationsordning for social- og sundhedsassistenter, hvorved  

 social- og sundhedsassistenter får en titelbeskyttelse uden forbeholdt  

 virksomhedsområde  

 svarende til den ordning, der er etableret for sygeplejersker.
Skriftlig fremsættelse Karen J.
Klint  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om autorisationsordning for social- og  

 sundhedsassistenter.
(Beslutningsforslag nr.
B 99).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
