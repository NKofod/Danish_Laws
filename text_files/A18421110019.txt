2. Den, der agter at benytte den i § 1 givne  

 Tilladelse (d.v.s. til at optage Skibe og andet fra Havets Bund), bør først  

 for vedkommende Amtmand anmelde, hvor han agter at benytte sit Apparat, og  

 denne Embedsmand har da at tage de til den behørige Control med Biergningen  

 fornødne Forholdsregler, ligesom han og, naar han efter Omstændighederne  

 finder det fornødent, haver at affordre den Paagieldende Sikkerhed for, at  

 Anordningens Forskrifter ville blive iagttagne.
Den, der har fundet et Vrag  

 eller en Samling af Gienstande, skal have udelukkende Ret til i en vis Tid at  

 bierge indenfor en passende Grændse.
Amtmanden haver at bestemme saavel  

 denne, som Tiden, hvilken dog i intet Tilfælde bør gaae over 1 Aar, ligesom  

 bemeldte Embedsmand haver at anordne, hvorledes Grændsen til Alles  

 Efterretning bliver at betegne.
Iøvrigt bliver det stedse at iagttage, at  

 Vraget i saadanne Tilfælde, hvor det kan være til Hinder for Seiladsen,  

 snarest muligt bør optages.
Naar Optagelsen iværksættes, bør den, der  

 forestaaer Biergningen, holde nøiagtig Fortegnelse over det biergede Gods,  

 hvilken Fortegnelse daglig efter Arbeidets Tilendebringelse bliver at  

 underskrive af ham selv og tvende af Biergningsmandskabet, hvorhos der  

 angaaende det Optagne, saavel til Amtmanden som til Toldvæsenet, bør giøres  

 Anmeldelse, hvis Rigtighed i Tilfælde, hvor dertil maatte findes Anledning,  

 Amtmanden bør søge nærmere oplyst ved Forhør.
 3. Angaaende det Optagne bør paa samme Maade, som er  

 foreskreven i Henseende til andet bierget Gods, foranstaltes anordningsmæssig  

 offentlig Kundgiørelse i Aviserne, hvilken imidlertid, saafremt det Fundnes  

 Værdi ei maatte udgiøre 100 Rbd., kan udsættes, indtil den Paagieldende i alt  

 har optaget Gods af et saa stort Beløb, dog at Kundgiørelsen i intet Tilfælde  

 udsættes længere end (et Aar), medmindre Værdien af det Biergede ikke udgiør  

 20 Rbd.
4. Det biergede Gods bliver at bortsælge ved offentlig  

 Auction.
Beløbet oppebæres af Entrepreneuren, der og affatter  

 Auctionsconditionerne, dog blive de stedse før Auctionens Afholdelse at  

 indsende til Amtmandens Giennemsyn og Approbation, ligesom denne Øvrighed  

 haver at tage Bestemmelse om, hvorledes der skal forholdes i Tilfælde af, at  

 det Biergede maatte bestaae af Gienstande, der ikke egne sig til Salg ved  

 Auction.
 5. Af det optagne Gods blive Toldafgifterne at erlægge  

 i Overeensstemmelse med de Regler, som ere eller maatte blive foreskrevne.
 6. Ligesom nærværende Anordning bliver uden  

 Indflydelse i Strandingstilfælde, hvor Biergningen uden Dykkeriets  

 Medvirkning kan udføres overeensstemmende med de ellers gieldende  

 Forskrifter, skal den heller ikke være til Hinder for, at vedkommende Eier af  

 det ved Hielp af Dykker- eller andre Redskaber fra Havets Bund optagne Gods,  

 giør sin Ret gieldende til Godset eller dets Værdie...imod at tilsvare  

 Omkostningerne og Biergeløn; dog at der under de nævnte Omkostninger kun  

 indbefattes Pakhuusleie, Vognleie i Anledning af Godsets Transport fra  

 Stranden, Vagthold, Auctionsomkostninger, Omkostninger ved Indkaldelse i  

 Aviserne, Toldafgifter og Betaling til Toldvæsenets Betiente, forsaavidt  

 disses Tilstedeværelse af Amtmanden er anseet fornøden.
7. (Dersom Nogen ved Udøvelsen af den i nærværende  

 Anordning givne Tilladelse maatte giøre sig skyldig i Overtrædelse af de  

 ovenanførte Forskrifter, bør han, foruden for Fremtiden at tabe sin Ret til  

 at benytte fornævnte Tilladelse, ansees med Bøder af 10 til 100 Rbd.
Sølv til  

 vedkommende Amts eller Kiøbstads Fattigkasse.
Sager angaaende Forseelser af  

 foranførte Slags blive at behandle ved Politiretten.) Hvis Forseelsen er af  

 den Beskaffenhed, at der ingen Mislighed kan befrygtes af, at han paany  

 driver den omhandlede Biergning, skal Amtmanden være bemyndiget til at  

 meddele ham en ny Tilladelse dertil.
 8. Naar den ved nærværende Anordning hiemlede Ret  

 benyttes i den til Kiøbenhavn stødende Deel af Havet, haver Politidirecteuren  

 sammesteds at iagttage, hvad der ellers efter denne Anordning paaligger  

 Amtmanden, og som Følge heraf have Vedkommende at henvende sig til bemeldte  

 Embedsmand, hvor de andetsteds i Overeensstemmelse med denne Anordning have  

 at giøre Anmeldelse til Amtmanden eller indhente dennes Resolution.
