 I medfør af § 1, stk. 1-3, § 3, stk. 1, § 5, stk. 1, og § 7 i lov om pas  

 til danske statsborgere m.v., jf. lovbekendtgørelse nr. 586 af 1. september  

 1986 (pasloven) og kongelig anordning nr. 418 af 13. december 1952 om  

 pastvang fastsættes herved følgende:
Pastvang § 1.  Danske statsborgere kan udrejse til og indrejse  

 fra Finland, Island, Norge og Sverige over de for grænsepassage åbne havne og  

 lufthavne uden at være i besiddelse af pas eller anden rejselegitimation.
 § 2.  I øvrigt skal danske statsborgere ved udrejse  

 fra og ankomst til landet være forsynet med pas.
Stk. 2.  Børn under 15 år kan dog udrejse af landet og  

 indrejse hertil uden at være i besiddelse af eget pas, såfremt de rejser  

 sammen med deres forældre, plejeforældre eller andre dem nærtstående  

 personer, hvis pas de er optaget i.
Endvidere kan rigspolitichefen i særlige  

 tilfælde tillade ud- og indrejse for danske statsborgere, uanset at  

 vedkommende ikke kan legitimere sig ved pas.
 § 3.  Ud- og indrejse over landegrænsen samt  

 passagerbefordring til og fra udlandet med skibe eller luftfartøjer må kun  

 finde sted ved de grænseovergangssteder, havne og lufthavne, der er godkendt  

 af justitsministeren.
Udstedelse af pas § 4.  Til danske statsborgere, som opholder sig her i  

 landet, udstedes pas af politiet.
Stk. 2.  Til danske statsborgere, der opholder sig i  

 udlandet, kan pas udstedes af danske diplomatiske og konsulære  

 repræsentationer.
Nærmere regler herom fastsættes af udenrigsministeren.
 § 5.  Pas udstedes kun lydende på en enkelt person,  

 dog med undtagelse af de i §§ 16-22 nævnte tilfælde.
§ 6.  Pasansøgeren skal personlig til politiet  

 indlevere en af vedkommende udfyldt og underskrevet pasansøgningsblanket, der  

 udleveres af politiet.
Oplysningerne afgives under ansvar efter straffelovens  

 § 163.
 Stk. 2.  Samtidig med pasansøgningen skal ansøgeren  

 indlevere følgende:
 § 7.  Hvis pasansøgeren ikke er politiet bekendt, og  

 fremgår ansøgerens identitet ikke af et pas, der er udstedt efter den 1.  

 oktober 1949, har den pågældende pligt til på forlangende at godtgøre sin  

 identitet ved forevisning af for eksempel ID-kort fra et pengeinstitut,  

 kørekort til motorkøretøj, militærpapirer, søfartsbog, jagttegn, skattekort,  

 fagforeningsbog eller sygesikringsbevis.
 § 8.  Politiet kan om fornødent afkræve pasansøgeren  

 nærmere dokumentation for vedkommendes danske indfødsret.
 Stk. 2.  Hvis ansøgeren ikke ved fødsel har erhvervet  

 dansk indfødsret, eller har pasansøgeren mistet sin danske indfødsret, skal  

 der forevises dokumentation for, at den pågældende senere har erhvervet eller  

 generhvervet dansk indfødsret.
Stk. 3.  En dansk statsborger, der tillige er  

 statsborger i et andet land, kan få udstedt pas.
Den pågældendes udenlandske  

 pas inddrages eller annulleres ikke i den anledning.
 § 9.  Passet udstedes lydende på ansøgerens eget  

 efternavn, hvilket vil sige det efternavn, som en person har erhvervet i  

 forbindelse med fødslen eller senere har opnået på andet grundlag end  

 ægteskab, jf. dog § 10.
 § 10.  For personer, der er eller har været gift,  

 udstedes passet lydende på ansøgerens giftenavn i følgende tilfælde:
 Stk. 2.  I følgende tilfælde kan brugs- eller  

 adresseringsnavn, der anvendes som mellemnavn, anføres i passet:
 § 11.  En pasindehaver, der dokumenterer efter passets  

 udstedelse på lovlig måde at have skiftet navn, er berettiget til enten at få  

 passet forsynet med påtegning om det nu benyttede navn eller at få udstedt  

 nyt pas.
 Stk. 2.  Samme ret som nævnt i stk. 1 har den  

 pasindehaver, der dokumenterer, at passet på grund af fejl ved udstedelsen  

 lider af mindre mangler, som kan udbedres.
 Stk. 3.  Bliver et pas beskadiget eller slidt i et  

 sådant omfang, at stempler, foto eller tekst, herunder numre og datoer, ikke  

 kan kontrolleres på stedet, eller er passet i øvrigt behæftet med væsentlige  

 mangler, skal indehaveren anmode om at få udstedt nyt pas, inden nye rejser  

 foretages.
Ekstra pas § 12.  Justitsministeren eller efter dennes  

 bemyndigelse politimesteren eller i København politidirektøren kan tillade,  

 at der udstedes eet ekstra pas til en ansøger, der dokumenterer eller  

 skriftligt erklærer, at vedkommendes pas er indleveret eller skal indleveres  

 til visering i anledning af en forestående rejse, og at ansøgeren, førend  

 passet kan tilbageleveres, skal foretage en eller flere rejser til udlandet.
Stk. 2.  Det er en betingelse for udstedelsen af ekstra  

 pas, at det vil medføre betydelig ulempe eller økonomisk tab for den  

 pågældende, om udstedelse af ekstra pas nægtes.
Politiet kan forlange  

 skriftlig dokumentation herfor.
Udstedelsen af ekstra pas i medfør af denne  

 bestemmelse kan normalt ikke ske alene i anledning af turistrejser.
 Stk. 3.  Ekstra pas skal afleveres til politiet efter  

 benyttelsen.
§ 13.  Ekstra pas udstedes med en gyldighedstid, der  

 er afhængig af rejsens eller rejsernes varighed, dog ikke ud over to år.
For  

 ekstra pas betales sædvanligt gebyr efter § 27.
 § 14.  Til danske statsborgere, der opholder sig i  

 udlandet, kan ekstrapas efter §§ 12-13 udstedes efter tilladelse i hvert  

 enkelt tilfælde fra rigspolitichefen.
Personer under 18 år § 15.  Børn kan få udstedt selvstændigt pas.
 Stk. 2.  Såfremt pasansøgeren er under 18 år og ugift,  

 skal forældremyndighedens indehaver eller indehavere ved underskrift på  

 ansøgningsblanketten meddele samtykke til pasudstedelsen.
 Stk. 3.  Er barnet undergivet fælles forældremyndighed,  

 er samtykke fra den ene forældremyndighedsindehaver dog tilstrækkeligt, hvis  

 den anden ved fravær, sygdom eller af andre særlige grunde er forhindret i at  

 samtykke. er det ikke muligt at opnå samtykke, finder § 15, stk. 4,  

 tilsvarende anvendelse.
Stk. 4.  Er det ikke muligt at opnå samtykke efter stk.  

 2-3, kan politimesteren eller i København politidirektøren tillade, at pas  

 udstedes uden sådant samtykke, når ganske særlige omstændigheder taler for  

 pasudstedelsen.
Opholder barnet sig i udlandet, kan rigspolitichefen under de  

 samme betingelser tillade udstedelse af pas til det pågældende barn.
 § 16.  Børn under 15 år kan udrejse af landet og  

 indrejse hertil uden at være i besiddelse af eget pas, hvis de rejser sammen  

 med deres forældre, plejeforældre eller andre dem nærstående personer, hvis  

 pas de er optaget i.
Stk. 2.  Ønskes et barn, der er undergivet fælles  

 forældremyndighed, optaget i den ene forældremyndighedsindehavers pas, kræves  

 der samtykke fra den anden, medmindre denne ved fravær, sygdom eller af andre  

 særlige grunde er forhindret i at samtykke.
Er det ikke muligt at opnå  

 samtykke, finder § 15, stk. 4, tilsvarende anvendelse.
 Stk. 3.  Ønskes barnet i øvrigt optaget i en nærstående  

 persons pas, finder bestemmelserne i § 15, stk. 2-4, om samtykke fra  

 forældremyndighedens indehaver eller indehavere tilsvarende anvendelse.
 § 17.  Før optagelse i passet forevises barnets dåbs-,  

 navne- eller fødselsattest samt personnummerbevis eller andet  

 legitimationspapir, der er udstedt af en offentlig myndighed, og hvoraf  

 barnets personnummer tydeligt fremgår.
Stk. 2.  Skal optagelsen ske i et pas, der tilhører  

 forældremyndighedens indehavere, og har denne eller barnet siden barnets  

 fødsel ændret navn, skal navneændringen dokumenteres.
Dokumentation kan ske  

 ved forevisning af vielsesattest eller navnebevis.
 Stk. 3.  Der indsættes ikke fotografi af barnet i  

 passet.
 § 18.  Der er intet til hinder for, at et barn optages  

 i flere personers pas.
Fællespas § 19.  Fællespas kan udstedes for en enkelt rejse til  

 udlandet:
 Stk. 2.  Rejselederen, der skal være fyldt 21 år, skal  

 være i besiddelse af almindeligt dansk pas.
 § 20.  Ansøgning om udstedelse af fællespas, der skal  

 indleveres af rejselederen personligt, skal indeholde oplysning om rejsens  

 bestemmelsessted og formål og skal være ledsaget af en fortegnelse i 4  

 eksemplarer over samtlige personer, der ønskes optaget i passet, med  

 angivelse af disses fulde navn (samt for personer, der bærer giftenavn,  

 tillige eget efternavn), bopæl, fødselsdag og -år, fødested, personnummer og  

 statsborgerlige forhold.
 Stk. 2.  For rejsedeltagere, der er under 18 år og  

 ugifte, gælder bestemmelserne i § 15, stk. 2-4. Underskrifterne indleveres af  

 rejselederen sammen med ansøgningen.
 Stk. 3.  De i ansøgningen indeholdte oplysninger om  

 deltagernes identitet og statsborgerlige forhold samt om samtykke fra  

 indehavere af forældremyndighed over rejsedeltagere under 18 år skal  

 bekræftes af rejselederen.
 § 21.  Fællespas kan kun udstedes for danske  

 statsborgere, jf. dog § 22. Under normale omstændigheder kan fællespas kun  

 udfærdiges for mindst 5 og højst 50 personer.
Stk. 2.  Af fællespasset skal fremgå, at det er gyldigt  

 for tilbagerejse til Danmark, ligesom tid og sted for udrejse fra og  

 tilbagerejse til Danmark angives.
Fællespasset skal tillige indeholde de i §  

 20, stk. 1, nævnte oplysninger for samtlige rejsedeltagere samt oplysning om  

 rejsens bestemmelsessted og formål.
 § 22.  Personer under 21 år, der er bosat her i  

 landet, og som har opholdstilladelse som statsløse eller i henhold til §§ 7-8  

 i udlændingeloven, vil med tilladelse fra Direktoratet for Udlændinge i hvert  

 enkelt tilfælde kunne optages i danske fællespas, jf. § 21.
 Gyldighedstid og gebyr m.v.
 § 23.  For personer, som er fyldt 18 år, udstedes pas  

 med en gyldighedstid på 10 år fra udstedelsesdatoen.
 Stk. 2.  Er pasansøgeren mellem 5 og 18 år, udstedes  

 passet med en gyldighedstid på 5 år fra udstedelsesdatoen.
 Stk. 3.  For børn under 5 år udstedes pas med en  

 gyldighedstid, der under normale omstændigheder ikke overstiger 2 år fra  

 udstedelsesdatoen.
 Stk. 4.  Når særlige omstændigheder taler for det, kan  

 der fastsættes en kortere gyldighedstid end anført i stk. 1-3.
 § 24.  Gyldighedstiden for et pas kan ikke forlænges.
Stk. 2.  Dog kan der ske forlængelse af gyldighedstiden  

 for et pas, der er udløbet inden for de sidste to år, hvis det ikke vil være  

 muligt at udstede nyt pas til indehaveren, og det vil medføre meget  

 betydelige ulemper eller betydeligt økonomisk tab for den pågældende, såfremt  

 udrejse nægtes.
Politiet kan forlange skriftlig dokumentation herfor.
 Stk. 3.  Forlængelsen, der sker ved påtegning, gives kun  

 for det tidsrum, som er påkrævet af hensyn til rejsens varighed, og ikke ud  

 over et år.
 § 25.  Der må ikke udtages blade fra passet, eller  

 indsættes nye blade deri.
 § 26.  I gyldighedsperioden kan pasindehaveren kun få  

 udstedt nyt pas, hvis det tidligere pas annulleres af politiet, eller såfremt  

 det på fyldestgørende måde godtgøres, at passet er bortkommet.
 Stk. 2.  Såfremt pasindehaveren sandsynliggør, at han  

 har en væsentlig interesse i fortsat at kunne benytte viseringer i det gamle  

 pas, forsynes siderne med de pågældende viseringer med henvisning til det nye  

 pas med angivelse af dets nummer samt tid og sted for dets udstedelse.
 Stk. 3.  Ønsker indehaveren nyt pas, kan sådant udstedes  

 efter reglerne i §§ 6-10 og mod betaling af sædvanligt gebyr.
§ 27.  Gebyret for pas, som udstedes til personer, der  

 er fyldt 18 år, men ikke fyldt 67 år, er 300 kr.
Gebyret for fællespas er 210  

 kr.
 Stk. 2.  Gebyret for pas, der udstedes til personer  

 under 18 år eller over 67 år, er 100 kr.
Stk. 3.  For ombytning af pas efter § 11 betales  

 sædvanligt gebyr.
Dog udstedes nyt pas gebyrfrit, hvis et pas på grund af  

 forhold, der må tilregnes den pasudstedende myndighed, lider af væsentlige  

 mangler.
 Stk. 4.  Gebyret betales ved indgivelsen af  

 pasansøgningen.
 Stk. 5.  Påtegninger af pas sker gebyrfrit.
 § 28.  Før passet udleveres, skal det i politiets  

 påsyn underskrives af ansøgeren på side 2. Er dette ikke muligt, fordi  

 pasansøgeren på grund af alder eller sygdom ikke kan skrive, kan politiet  

 tillade fravigelse af underskriftskravet.
Kontrol- og straffebestemmelser § 29.  Den, der driver hotel, sommerhotel, gæstgiveri,  

 pensionat, herberg, vandrehjem eller lejrplads, skal indføre overnattende  

 danske gæster, der er fyldt 16 år, i en autoriseret gæsteprotokol med  

 angivelse af fulde navn, stilling og bopæl.
Logigiveren skal kræve  

 dokumentation for identitetsoplysningerne.
Stk. 2.  Logigiveren skal sørge for, at protokollen  

 udfyldes tydeligt med blæk, kuglepen eller maskinskrift.
Protokollen skal  

 opbevares i 2 år, efter at den er skrevet ud.
Stk. 3.  Udgiften til køb af protokoller afholdes af  

 vedkommende logigiver.
Oplysning om, hvor protokollerne kan købes, fås hos  

 politiet.
 § 30.  Overtrædelse af § 2, stk. 1, § 3 og § 29, stk.  

 1 og stk. 2, straffes efter § 5 i pasloven med bøde, hæfte eller under  

 skærpende omstændigheder med fængsel indtil 6 måneder.
 Stk. 2.  Meddelelse af oplysninger som nævnt i § 6, stk.  

 1, og bekræftelse af oplysninger som nævnt i § 20, stk. 3, sker under ansvar  

 efter straffelovens § 163.
Ikrafttræden § 31.  Bekendtgørelsen træder i kraft den 1. oktober  

 1987. § 27, finder anvendelse på ansøgninger om udstedelse af pas, der  

 indgives den 1. oktober 1987 eller senere.
Samtidig ophæves bekendtgørelse  

 nr. 114 af 30. marts 1963 om pas m.v.
