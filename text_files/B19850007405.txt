 I medfør af § 2 og § 4, stk. 2, i lov nr. 191 af 4. juni 1964 om  

 godkendelse af handelsskoler, tekniske skoler samt maskinmester- og  

 maskinistskoler, og tilskud m.v. til disse skoler, som ændret senest ved lov  

 nr. 244 af 23. maj 1984 fastsættes herved følgende bestemmelser:
 § 1.  Som tjenestemandslignende ansat anses enhver,  

 der er ansat ved godkendte tekniske skoler og skolehjem efter reglerne i  

 denne bekendtgørelse.
 Stk. 2.  Stillinger med ansættelsesvilkår efter  

 bekendtgørelsen kan kun oprettes med undervisningsministeriets godkendelse.
 Stk. 3.  Personale omfattet af denne bekendtgørelse  

 betegnes i det følgende som ansatte.
Ansættelse § 2.  Ansættelse sker i følgende former:
 § 3.  Ansættelse foretages af institutionens  

 bestyrelse.
 Stk. 2.  Forud for ansættelse af personale efter denne  

 bekendtgørelse indhentes godkendelse fra undervisningsministeriet i hvert  

 enkelt tilfælde.
 Stk. 3.  Ansættelse forudsætter, at der er en ledig  

 stilling, jfr. § 1.
 § 4.  Ansættelse efter § 2 forudsætter, at vedkommende  

 efter sin alder, helbredstilstand og uddannelse er i stand til at bestride  

 tjenesten i den pågældende stilling.
Stk. 2.  Helbredsbedømmelse ved ansættelse sker efter de  

 for statens tjenestemænd gældende regler.
Ansættelse af personer med  

 invaliditeter eller helbredsmangler, der ikke er til hinder for, at den  

 pågældende kan bestride stillingen, men dog medfører forøget risiko med  

 hensyn til sygdom og for tidlig afgang fra tjenesten, vil kunne finde sted på  

 særlige vilkår.
 Stk. 3.  For at kunne opnå varig ansættelse som lærer  

 eller forstander ved en teknisk skole skal vedkommende opfylde de krav med  

 hensyn til kvalifikationer, herunder pædagogisk uddannelse, som til enhver  

 tid måtte blive fastsat af undervisningsministeriet.
 § 5.  Ansættelse sker efter offentligt opslag  

 udfærdiget af vedkommende institution, medmindre den pågældende ansættes  

 efter forudgående ansættelse på prøve.
Stk. 2.  Opslaget skal angive ansættelsesområdet,  

 stillingens betegnelse, kvalifikationskravene, samt den for tiden for  

 stillingen gældende lønramme.
Opslag kan ske i Statstidende og i den del af  

 dags- og fagpressen, hvis læsere er naturlige ansøgere til stillingerne.
 Stk. 3.  Ansøgninger stiles til vedkommende institutions  

 bestyrelse.
 Stk. 4.  Efter anmodning meddeles der ansøgere og  

 organisationer, hvis medlemmer er naturlige ansøgere til stillingen,  

 oplysning om ansøgernes navne.
 Stk. 5.  Hvor ikke ganske særlige forhold er til stede,  

 må ansøgningsfristen ikke være mindre end 14 dage.
 Stk. 6.  Hvis bestyrelsen - eventuelt efter forhandling  

 med undervisningsministeriet - skønner, at ingen af de ansøgere, der  

 rettidigt har søgt en opslået stilling, er tilstrækkeligt egnet til  

 stillingen, eller at man ved fornyet opslag kan fremskaffe ansøgning fra mere  

 kvalificerede ansøgere, skal stillingen opslås på ny.
§ 6.  Første varige ansættelse sker efter forudgående  

 ansættelse på prøve, medmindre ansættelse på prøve kan undlades efter de  

 regler, som er eller vil blive fastsat.
Prøvetjenestens længde er normalt 2  

 år.
Ansættelse på prøve kan tidligst ske ved det fyldte 18. år.
Varig  

 ansættelse kan tidligst ske ved det fyldte 20. år.
 Stk. 2.  I øvrigt finder de for statens tjenestemænd  

 gældende regler om ansættelse på prøve tilsvarende anvendelse.
 Stk. 3.  En lærers tidligere undervisningsvirksomhed  

 kan, såfremt den er af samme art som den, hvorved den pågældende vil blive  

 beskæftiget, under hensyn til den tidligere undervisningsvirksomheds omfang  

 medføre nedsættelse af prøvetiden eller i særlige tilfælde dennes bortfald.
 Undervisningsministeriet afgør efter indstilling fra institutionens  

 bestyrelse, om nedsættelse eller bortfald af prøvetiden vil kunne ske.
§ 7.  Når en ansat søger en anden stilling kan  

 vedkommende kræve, at den institution, hvor han er ansat, afgiver en  

 skriftlig bedømmelse af ham til ansættelsesmyndigheden.
Den ansatte skal have  

 udleveret en afskrift af bedømmelsen.
 § 8.  Det påhviler institutionen ved ansættelsen at  

 give den ansatte et ansættelsesbrev med angivelse af stillingsbetegnelse  

 (faglærer, lærer, skolebetjent osv.), ansættelsesform (ansættelse på prøve,  

 varig ansættelse), lønramme for tiden, tiltrædelsestidspunkt samt  

 ansættelsesområde, og i øvrigt udfærdiget i overensstemmelse med de af  

 undervisningsministeriet meddelte retningslinier.
 Stk. 2.  Genpart af ansættelsesbrevet indsendes til  

 undervisningsministeriet og til den forhandlingsberettigede organisation  

 umiddelbart efter, at ansættelsen har fundet sted.
 Stk. 3.  Ingen kan samtidig være varigt ansat efter  

 denne bekendtgørelse i mere end en stilling.
Pligter § 9.  Den ansatte skal samvittighedsfuldt overholde de  

 regler, der gælder for hans stilling, og såvel i som uden for tjenesten vise  

 sig værdig til den agtelse og tillid, som stillingen kræver.
Stk. 2.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver lovligt  

 foreskrevet.
Tavshedspligten ophører ikke med hans udtræden af tjenesten.
Stk. 3.  Inden for sit ansættelsesområde har en ansat  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for ham.
I samme  

 omfang kan det pålægges ham at overtage en anden stilling.
 Stk. 4.  Det påhviler enhver lærer at undervise inden  

 for det eller de undervisningsområder, som han efter sin uddannelse er  

 kvalificeret til.
 § 10.  Inden for sit ansættelsesområde har en ansat  

 pligt til at gøre midlertidig tjeneste i en stilling, der er sideordnet med  

 eller højere end hans egen.
Stk. 2.  Konstitution foretages af institutionens  

 bestyrelse.
Indberetning om konstitution skal ske til  

 undervisningsministeriet.
 § 11.  En ansat kan kun have beskæftigelse uden for  

 tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
 § 12.  Såfremt det af hensyn til udførelsen af  

 tjenestepligterne er nødvendigt at knytte tjenestebolig til en stilling, er  

 den ansatte forpligtet til at bebo denne, så længe han beklæder stillingen,  

 og til derefter at fraflytte denne.
 Stk. 2.  De for statens tjenestemænd gældende regler om  

 boligens indretning og vedligeholdelse samt indflytning i og udflytning af  

 sådanne boliger finder tilsvarende anvendelse.
§ 13.  Lejen for andre boliger, som af skolen udlejes  

 til de ansatte, fastsættes under hensyn til boligens størrelse, alder,  

 kvalitet og udstyr.
De for statens tjenestemænd gældende regler for leje af  

 statens lejeboliger er gældende for sådanne lejemål.
 § 14.  Eventuelle udgifter til tjenestens udførelse  

 under en ansats fravær som følge af et borgerligt eller kommunalt ombud  

 afholdes af vedkommende institution efter de for statens tjenestemænd  

 fastsatte regler.
 § 15.  En ansat kan for varetagelsen af de pligter,  

 der følger af stillingen, samt for sådanne hverv, der må betragtes som led i  

 stillingen, kun oppebære sådan løn og andre ydelser, som er fastsat i henhold  

 til §§ 30 og 31.
Suspension, disciplinærforfølgning og injuriesøgsmål § 16.  En ansat kan suspenderes eller midlertidigt  

 overføres til andet arbejde, når han har pådraget sig grundet mistanke om et  

 forhold, der betager ham den tillid, som bestridelse af stillingen kræver,  

 eller som i øvrigt gør det betænkeligt, at han vedblivende udfører sit  

 hidtidige arbejde.
Stk. 2.  Afgørelse efter stk. 1 træffes af  

 undervisningsministeriet efter indhentet udtalelse fra bestyrelsen for  

 vedkommende institution.
Indtil godkendelse - der uopholdelig skal indhentes  

 - foreligger, kan bestyrelsen midlertidigt sætte den pågældende fra  

 tjenesten.
 Stk. 3.  Under suspension oppebærer den ansatte løn  

 efter de for statens tjenestemænd gældende regler.
§ 17.  En ansat, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 2.  Når undervisningsministeriet efter indhentet  

 udtalelse fra bestyrelsen for vedkommende institution har besluttet at  

 indlede disciplinærundersøgelse mod en ansat for tjenesteforseelse, udpeger  

 undervisningsministeriet ligeledes efter indhentet udtalelse fra  

 institutionens bestyrelse en forhørsleder.
Er bestyrelsen og  

 undervisningsministeriet enige om, at hvervet som forhørsleder bør bestrides  

 af en dommer, anmoder bestyrelsen præsidenten for en af de kollegiale retter  

 om at udpege forhørslederen.
 Stk. 3.  Såfremt det i særlige tilfælde findes påkrævet,  

 kan bestyrelsen efter forhørslederens indstilling og efter indhentet  

 udtalelse fra vedkommende centralorganisation beskikke en person til at  

 repræsentere institutionen.
 § 18.  Den ansatte er berettiget til at give møde med  

 en bisidder og skal ved indkaldelsen til det første forhør gøres bekendt  

 hermed.
 Stk. 2.  Som bisidder kan anvendes en repræsentant for  

 den ansattes organisation, en ansat i vedkommende institution eller en  

 advokat.
 Stk. 3.  Forhørslederen træffer bestemmelse om  

 vidneførsel og om tilvejebringelse af andre bevisligheder.
Stk. 4.  Enhver ansat og ethvert medlem af  

 institutionens bestyrelse har pligt til at give møde under forhørene og  

 afgive forklaring.
Den, som afgiver urigtig forklaring som vidne, straffes  

 med bøde eller hæfte.
Hvis et vidne undlader at give møde eller vægrer sig  

 ved at afgive forklaring, kan forhørslederen lade ham afhøre ved underretten  

 på det sted, hvor forhørene afholdes eller den pågældende bor.
 Stk. 5.  Den ansatte har adgang til at afgive skriftlige  

 indlæg, også efter forhørenes afslutning.
Stk. 6.  Forhørslederen afgiver efter sagens afslutning  

 en beretning.
Hvis undervisningsministeriet anmoder derom, skal  

 forhørslederen tillige afgive en indstilling om sagens afgørelse.
Stk. 7.  Forhør og retsmøder, der afholdes under sagen,  

 er ikke offentlige.
Dog kan vedkommende bestyrelse bestemme, at  

 offentligheden skal have adgang til at overvære sagens behandling, hvis den  

 ansatte med tilslutning af vedkommende centralorganisation fremsætter  

 begæring herom.
 § 19.  Må det antages, at sagen slutter med  

 overførelse til andet arbejdssted eller til anden stilling inden for  

 institutionen, degradation eller afsked, skal der gives meddelelse om sagens  

 stilling til vedkommende centralorganisation, således at denne kan få  

 lejlighed til at udtale sig i sagen, inden denne afgøres.
 Stk. 2.  Vedkommende centralorganisation har efter  

 begæring krav på at blive gjort bekendt med den afgørelse, som er truffet på  

 grundlag af det ved den tjenstlige undersøgelse tilvejebragte materiale.
Stk. 3.  Hvis den ansatte er mistænkt for et strafbart  

 forhold, kan han forlange sagen behandlet som straffesag.
Dette er ikke til  

 hinder for, at der efter straffesagens afslutning iværksættes tjenstligt  

 forhør imod den ansatte.
Stk. 4.  En ansat, hvem der er tildelt en  

 disciplinærstraf uden forudgående tjenstligt forhør, jfr. § 21, kan begære en  

 tjenstlig undersøgelse iværksat.
Der er dog kun pligt til at imødekomme  

 begæringen, såfremt den er anbefalet af vedkommende centralorganisation.
§ 20.  Sluttes undersøgelsen uden ikendelse af  

 disciplinærstraf, godtgøres den ansattes udgift til bisidder.
I andre  

 tilfælde afgør bestyrelsen efter forhandling med undervisningsministeriet  

 under hensyntagen til sagens udfald og omstændighederne i øvrigt, om udgiften  

 til bisidder skal godtgøres helt eller delvis.
Stk. 2.  Godtgørelse efter stk. 1 ydes kun, såfremt det  

 må anses for rimeligt, at den ansatte har afholdt udgifter til bisidder, og  

 godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
 Stk. 3.  Har en ansat under en disciplinærsag på egen  

 hånd fremskaffet beviser, godtgøres udgifter herved ham helt eller delvis,  

 når han må anses for at have haft rimelig grund til at fremskaffe beviserne.  

 Forhørslederen afgiver efter begæring en udtalelse herom.
§ 21.  Som disciplinærstraf for tjenstlig forseelse  

 kan anvendes advarsel eller irettesættelse, bøde, der dog ikke må overstige  

 1/2 måneds løn, overførelse til andet arbejde eller andet arbejdssted eller  

 til anden stilling inden for institutionen, degradation - herunder nedrykning  

 med et eller flere løntrin inden for samme lønramme - eller afsked.
Bøde over  

 1/25 af månedslønnen og overførelse til andet arbejde kan ikke anvendes,  

 inden forhør er afholdt i overensstemmelse med §§ 17-19, medmindre der  

 foreligger en uforbeholden skriftlig tilståelse, i hvilken den ansatte vedgår  

 de faktiske omstændigheder i det påsigtede forhold og erkender sig skyldig i  

 en tjenesteforseelse.
Overførelse til andet arbejdssted eller til anden  

 stilling inden for institutionen, degradation eller afsked som straf for  

 tjenesteforseelser kan, når forholdet ikke er fastslået ved dom, aldrig finde  

 sted uden efter afholdt tjenstligt forhør.
Ikendte bøder kan indeholdes i  

 lønnen.
 Stk. 2.  Beslutning om ikendelse af disciplinærstraf  

 træffes af undervisningsministeriet efter indhentet udtalelse fra bestyrelsen  

 for vedkommende institution.
 § 22.  Når en ansat beskyldes for uretskaffenhed i  

 tjenesten eller der fremsættes ærerørige beskyldninger mod ham, kan  

 undervisningsministeriet efter indhentet udtalelse fra bestyrelsen for  

 vedkommende institution pålægge ham at fralægge sig beskyldningen ved dom.  

 Såfremt forholdene taler derfor, kan bestyrelsen efter forhandling med  

 undervisningsministeriet og finansministeriet bestemme, at der af  

 institutionen ydes den ansatte hel eller delvis godtgørelse af eventuelle  

 udgifter ved retssagen.
Afsked § 23.  Ansatte afskediges af institutionens  

 bestyrelse.
§ 24.  En ansat kan forlange sig afskediget med 3  

 måneders varsel til udgangen af en måned.
Der kan dog ved aftale i henhold  

 til § 30 for grupper af ansatte fastsættes et længere afskedigelsesvarsel.
 § 25.  Ansatte kan afskediges uden ansøgning med 5  

 måneders varsel til udgangen af en måned, jfr. dog stk. 2-6.
 Stk. 2.  Afskedigelsesvarslet efter stk. 1 forhøjes med  

 1 måned for hvert tredie ansættelsesår, dog højst til 8 måneder.
 Stk. 3.  Hvis der er fastsat et længere  

 afskedigelsesvarsel for den ansatte end 3 måneder, jfr. § 24, 2. pkt.,  

 forlænges afskedigelsesvarslet efter stk. 1 og 2 tilsvarende.
 Stk. 4.  Afskedigelse uden ansøgning på grund af sygdom  

 af en ansat i tilfælde, hvor pensionsudbetaling påbegyndes i umiddelbar  

 forbindelse med den pågældendes fratræden, kan ske med 3 måneders varsel.
 Stk. 5.  Ansatte afskediges til fratræden med udgangen  

 af den måned, hvori de fylder 70 år eller opnår den alder over 60 år, som  

 fastsættes ved aftale for tilsvarende tjenestemandsstillinger i staten.
 Stk. 6.  Afsked kan dog ske med et kortere varsel end  

 nævnt i stk. 1-3, såfremt den er begrundet i, at den ansatte som følge af  

 strafbart forhold, tjenesteforseelse eller mislighed er uskikket til at  

 forblive i stillingen.
 § 26.  Inden en ansat afskediges uden ansøgning, skal  

 der - bortset fra de i § 25, stk. 5, nævnte tilfælde - gives såvel  

 vedkommende centralorganisation som den ansatte selv adgang til at udtale  

 sig, medmindre forhør har været afholdt efter §§ 17-19.
 Stk. 2.  Enhver, der afskediges uden ansøgning, kan  

 forlange at få skriftlig oplysning om afskedigelsesgrunden.
Stk. 3.  Forud for enhver uansøgt afsked - bortset fra  

 de i § 25, stk. 5, nævnte tilfælde - indhentes en udtalelse fra bestyrelsen  

 for Pensionskassen for tekniske undervisningsvirksomheder og handelsskoler  

 m.v. om den pågældendes krav på pension.
Det samme gælder ved ansøgt afsked,  

 når afskedsansøgningen skyldes helbredsmæssige forhold.
Stk. 4.  Institutionen indberetter foretagne  

 afskedigelser af ansatte til undervisningsministeriet og til den  

 forhandlingsberettigede organisation.
Tilsvarende indberetning foretages til  

 pensionskassen for ansatte, der er optaget i kassen.
 § 27.  Ved uansøgt afsked af en ansat, der har været  

 uafbrudt ansat i 12, 15 eller 18 år, skal institutionen ved den ansattes  

 fratræden udrede et beløb svarende til henholdsvis 1, 2 eller 3 måneders løn.
 Stk. 2.  Bestemmelsen i stk. 1, finder ikke anvendelse i  

 tilfælde, hvor pensionsudbetaling fra pensionskassen kan påbegyndes i  

 umiddelbar forbindelse med den pågældendes fratræden.
 Stk. 3.  Bestemmelsen i stk. 1, finder heller ikke  

 anvendelse i tilfælde, hvor afskeden er begrundet i, at den ansatte som følge  

 af strafbart forhold, tjenesteforseelse eller mislighed er uskikket til at  

 forblive i stillingen.
§ 28.  Skønner den forhandlingsberettigede  

 organisation, jfr. § 30, at en afskedigelse af en ansat ikke kan anses for  

 rimeligt begrundet i institutionens eller den pågældendes forhold, kan  

 organisationen inden for en frist af 4 uger fra det tidspunkt, hvor der er  

 givet den ansatte meddelelse om, at han er afskediget, kræve spørgsmålet  

 forhandlet med institutionens bestyrelse.
Forhandlingen skal finde sted  

 senest 4 uger efter, at anmodningen er fremsat.
Stk. 2.  Opnås der ikke under mødet med bestyrelsen  

 enighed, kan organisationen forlange, at sagen om afskedigelse af den  

 pågældende drøftes på et møde med undervisningsministeriet.
Opnås der heller  

 ikke på dette møde en for parterne tilfredsstillende ordning, kan sagen,  

 medmindre opsigelsen skyldes institutionens ophør eller en indskrænkning i  

 eller omlægning af dens virksomhed, der nødvendiggør en reduktion af  

 personalet, inden 4 uger indbringes for et voldgiftsnævn, bestående af 4  

 medlemmer udpeget som nedenfor angivet og en formand, der skal være dommer,  

 og som vælges af medlemmerne.
Såfremt der ikke kan opnås enighed om valget af  

 formand, anmodes præsidenten for landsretten i den landsretskreds, hvor  

 institutionen er beliggende, om at udpege formanden.
Stk. 3.  De 2 medlemmer af nævnet vælges af henholdsvis  

 undervisningsministeriet og vedkommende institutions bestyrelse og de andre 2  

 af den forhandlingsberettigede organisation.
Når sagen vedrører en lærer,  

 skal 2 af medlemmerne være pædagoger.
Der udpeges stedfortrædere for de af  

 institutionens bestyrelse og organisationen udpegede medlemmer af nævnet.
Stk. 4.  De sager, der forelægges nævnet, skal  

 fremskyndes mest muligt.
Afgørelsen skal være ledsaget af begrundelse.  

 Nævnets forhandlinger er ikke offentlige, og dets voteringer er hemmelige.
I  

 øvrigt bestemmer nævnet selv sin forretningsgang og kan herunder også  

 fastsætte, at en sag skal afgøres efter skriftlig votering, uden at det er  

 nødvendigt, at nævnets medlemmer mødes.
 Stk. 5.  I voldgiftssager er parterne berettiget til at  

 give møde med en sagkyndig og/eller en juridisk kyndig bisidder.
 Stk. 6.  Nævnet bestemmer, om udtalelserne skal afgives  

 skriftligt, eller om de skal fremføres under en afhøring.
Stk. 7.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller institutionens forhold, kan det  

 pålægges institutionen at afbøde virkningerne af opsigelsen.
Det kan herved  

 pålægges institutionen, såfremt den pågældende og institutionen ikke begge  

 ønsker ansættelsesforholdet opretholdt, at betale den pågældende en  

 erstatning, hvis størrelse fastsættes af nævnet og skal være afhængig af  

 sagens omstændigheder og pågældendes anciennitet ved institutionen.
Stk. 8.  Offentliggørelse af nævnets afgørelse kan finde  

 sted efter nævnets bestemmelser.
Oplysning om eventuelle dissentierende vota  

 må ikke gives.
Stk. 9.  Nævnets omkostninger i forbindelse med sagen  

 fastsættes af nævnet.
Omkostningerne, herunder udgifter til bisidder, kan  

 pålægges den ene af parterne eller fordeles på disse.
 Stk. 10.  Undtaget fra nævnets kompetence er  

 afskedigelser, der sker efter afholdelse af disciplinærundersøgelse, når  

 forhørslederen har afgivet indstilling om afskedigelse, jfr. § 18, stk. 6, 2.  

 pkt.
Særbestemmelser om prøveansatte § 29.  En prøveansat kan i de første 3 måneder af  

 prøveansættelsen forlange sig afskediget med 14 dages varsel til udgangen af  

 en måned.
 Stk. 2.  I de første 3 måneder af prøveansættelsen kan  

 prøveansatte afskediges uden ansøgning med 14 dages varsel til udgangen af en  

 måned.
 Stk. 3.  Bestemmelserne i § 26, stk. 3, og §§ 27-28  

 gælder ikke for prøveansatte.
Forhandlings- og organisationsforhold § 30.  Løn- og andre ansættelsesvilkår for ansatte,  

 der er omfattet af denne bekendtgørelse, fastsættes i overensstemmelse med  

 den gældende hovedaftale mellem finansministeren og tjenestemændenes  

 centralorganisationer.
 Stk. 2.  Aftaler efter stk. 1 kan dog ikke indgås om  

 forhold, der bestemmes ved lov eller angår institutionernes opgaver,  

 organisation eller personalebehov.
 Stk. 3.  Bestemmelserne i tjenestemandslovens kapitel 10  

 og 12 finder i øvrigt tilsvarende anvendelse.
Personlige tillæg § 31.  Såfremt en ansat i medfør af reglen i § 9, stk.  

 3, eller anden ham utilregnelig årsag overgår til en stilling, der er henført  

 til en lavere lønramme end den hidtidige, ydes der ham efter forelæggelse for  

 undervisningsministeriet et personligt tillæg til udligning af forskellen.
 Stk. 2.  Tillæg efter stk. 1 bortfalder i det omfang,  

 der opnås lønfremgang ved overgang til højere lønramme eller løntrin.
Lønforskrivning § 32.  Ansatte kan give transport på løn til  

 anerkendte låneinstitutter efter de for statens tjenestemænd gældende regler.
 Stk. 2.  Bortset fra de tilfælde, der er nævnt i stk. 1  

 kan en ansat ikke overdrage, pantsætte eller på anden måde råde over løn, der  

 ikke er udbetalt.
 Ekstraordinær tjenestefrihed m.v.
 § 33.  Der ydes ekstraordinær tjenestefrihed m.v.  

 efter de for tilsvarende tjenestemænd i staten, folkeskolen og folkekirken  

 gældende regler.
 Stk. 2.  Ydelse af tjenestefrihed med løn kræver  

 godkendelse af undervisningsministeriet.
 Stk. 3.  Ydelse af tjenestefrihed uden løn indberettes  

 til undervisningsministeriet og pensionskassen, jfr. § 37, stk. 2.
Efterindtægt § 34.  Ægtefællen efter en ansat, som ved sin død  

 oppebar løn, er berettiget til efterindtægt, medmindre ægteskabet var opløst  

 ved skilsmisse.
Efterlader den pågældende sig ikke ægtefælle, men  

 børnepensionsberettigede børn, er disse berettiget til efterindtægt.
Stk. 2.  For så vidt der med den afdødes stilling var  

 forbundet tjenestebolig, har de til efterindtægt efter stk. 1 berettigede  

 endvidere inden for et tidsrum af 3 måneder ret til at blive boende i boligen  

 på de for den ansatte gældende vilkår.
Kontorlokaler og andre til tjenstlig  

 brug bestemte lokaler skal dog straks fraflyttes, ligesom det efter  

 omstændighederne kan pålægges de efterladte at stille i det mindste et  

 beboelsesværelse til rådighed for den, der skal beklæde stillingen efter den  

 afdøde.
 Stk. 3.  Afgår en ansat ved døden uden at efterlade sig  

 ægtefælle eller børnepensionsberettigede børn, er hans bo berettiget til  

 efterindtægt.
 § 35.  Efterindtægt udgør for hver måned et beløb  

 svarende til den sidst udbetalte lønindtægt.
 Stk. 2.  Retten til efterindtægt omfatter et tidsrum af  

 3 måneder efter dødsfaldet, jfr. dog stk. 3 og 4.
 Stk. 3.  Er en ansat afgået ved døden som umiddelbar  

 følge af tilskadekomst under udførelsen af tjenesten, omfatter retten til  

 efterindtægt efter stk. 1 et tidsrum af 12 måneder.
 Stk. 4.  Ægtefællens ret til efterindtægt efter en  

 ansat, der er afgået ved døden, før ægtefællen er berettiget til  

 ægtefællepension, omfatter et tidsrum af 9 måneder.
 § 36.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, afdødes  

 børnepensionsberettigede børn eller boet.
 Pension m.v.
 § 37.  Det påhviler bestyrelsen at drage omsorg for,  

 at de ansatte optages i Pensionskassen for tekniske undervisningsvirksomheder  

 og handelsskoler m.v. efter pensionskassens vedtægter, medmindre de  

 pågældende over for undervisningsministeriet godtgør, at der på anden måde er  

 sikret dem en passende pension.
Stk. 2.  Såfremt der ydes tjenestefrihed uden løn, skal  

 bestyrelsen indberette dette til pensionskassen.
Tilsvarende gælder ændringer  

 i beskæftigelsesgraden.
Ikrafttrædelses- og overgangsbestemmelser § 38.  Denne bekendtgørelse har virkning fra 1.  

 februar 1985.
§ 39.  Undervisningsministeriets bekendtgørelse nr.  

 275 af 27. juli 1962 om lønninger m.m. for personale ved tekniske skoler m.v.  

 ophæves for så vidt angår de tekniske skoler.
Endvidere ophæves for så vidt  

 angår de tekniske skoler undervisningsministeriets cirkulære nr. 11 af 12.  

 januar 1968 om ansættelse og aflønning af fastansatte og overenskomstansatte  

 lærere og skoleledere ved tekniske skoler m.v. bortset fra bestemmelserne i §  

 11, stk. 2-5, § 23, stk. 1 B, § 24, stk. 2, § 30, stk. 1 B, stk. 2 og stk.  

 4-7, samt §§ 31 og 32.
 Stk. 2.  For så vidt angår forhold, hvorom der efter  

 denne bekendtgørelse skal fastsættes regler ved administrative forskrifter  

 eller ved aftale, forbliver de tidligere udfærdigede forskrifter herom i  

 kraft, indtil de afløses af andre regler.
 Stk. 3.  Undervisningsministeren kan endvidere  

 fastsætte, at andre bestemmelser i de tidligere udfærdigede forskrifter  

 forbliver i kraft.
 Stk. 4.  Undervisningsministeren bekendtgør, hvilke  

 bestemmelser der efter stk. 2 og 3 forbliver i kraft, og fra hvilke  

 tidspunkter de bortfalder eller ophæves.
Undervisningsministeriet, den 31. januar  

 1985 P.
M.
V.
