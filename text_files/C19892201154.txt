 Ansøgningsfristen for et-årig GSK for flygtninge i skoleåret 1989/90 er  

 fastsat til 15. marts 1989.
 Ansøgningen udformes på vedlagte skema og indsendes direkte til den  

 skole/det kursus, der er opført som første ønske.
 Ansøgningen vedlægges kopi af brev fra direktoratet for udlændinge til  

 bekræftelse af flygtningestatus.
Desuden henledes opmærksomheden på en rubrik på skemaets side 2, der skal  

 udfyldes, hvis den studerende samtidig har søgt optagelse ved anden, højere  

 prioriteret uddannelse.
Senest den 20. marts 1989 sender skolen/kurset en  

 samlet oversigt over ansøgerne vedlagt kopi af ansøgningerne til:
Københavns Universitet Fællessekretariatet Fiolstræde 22 1171 København K Mrk.
GIF.
 Her vil man på grundlag af oplysningen om anden, højere prioriteret  

 uddannelse kunne konstatere, hvilke studerende der har søgt optagelse ved  

 anden uddannelse eller evt. har søgt ved andre GIF kurser.
 Resultatet af disse sammenligninger af ansøgninger meddeles skolen/kurset  

 af Fællessekretariatet senest den 10 april 1989. Umiddelbart efter 10. april  

 1989 afholdes fordelingsmøder med deltagelse af rektor/forstander for de  

 involverede kurser i følgende regioner:
A.
Sjælland + Lolland-Falster (Avedøre Gymnasium).
B.
Fyn (Sct.
Knuds Gymnasium).
C.
Nordjylland (Hasseris Gymnasium).
 D. Øvrige Jylland (Århus Akademi).
 I parentes er angivet den skole, der tager initiativ og er vært for  

 fordelingsmødet.
 Ved de enkelte fordelingsmøder, bør det sikres, at de enkelte hold får  

 omtrent samme størrelse.
 Den endelige fordeling af hold fremsendes til godkendelse i direktoratet  

 senest 1. maj 1989 med oplysning om ansøgernes fordeling i de nedenfor nævnte  

 kategorier.
 Direktoratet vil kun undtagelsesvis godkende hold på under 10 studerende.
Optagelsessamtalerne skal finde sted inden udgangen af april måned.
For  

 skoleåret 1989/90 kan ansøgere kun optages, såfremt danskprøve 2 er bestået,  

 henholdsvis folkeskolens afgangsprøve i dansk aflagt med mindst 6 i alle  

 discipliner, inden den 1. juli 1989.
På baggrund af hidtidige erfaringer skal direktoratet indskærpe kravet om  

 »et indhold af matematik, der kan jævnføres med matematikindholdet i en  

 dansk studentereksamen fra matematisk linie« samt forudsætningen, at  

 kurset må forventes fuldført på normal tid.
Senest 2. maj 1989 skal  

 Fællessekretariatet orienteres om udfaldet a f optagelsessamtalerne for de enkelte ansøgere fordelt således:
 Fællessekretariatet vil herefter løbende orientere GIF skoler og kurser,  

 såfremt der sker optagelse af de studerende i forbindelse med den samordnede  

 tilmelding (SOT'en) eller den koordinerede tilmelding (KOT'en). Senest 1.  

 juli 1989 indberettes den endelige optagelse til Fællessekretariatet.  

 Fællessekretariatet vil på baggrund af disse indberetninger foretage en  

 endelig samkørsel af SOT-. KOT- og GIF-optaget med henblik på at finde de  

 sidste, eventuelle gengangere.
 Direktoratet henviser i øvrigt til skrivelse af 20. november 1987  

 vedrørende et-årig gymnasiale suppleringskurser for flygtninge, RS 01-04.
 P.m.v.
 e.b.
