 I henhold til kgl. resolution af 7. juli 1989 har Danmark ratificeret en i  

 Bruxelles den 25. maj 1987 udfærdiget konvention mellem De Europæiske  

 Fællesskabers medlemsstater om forbud mod dobbelt strafforfølgning.
 Konventionens ordlyd er som følger:
KONVENTION MELLEM DE EUROPÆISKE FÆLLESSKABERS MEDLEMSSTATER OM FORBUD MOD DOBBELT  

 STRAFFORFØLGNING  Præambel DE EUROPÆISKE FÆLLESSKABERS MEDLEMSSTATER, i det følgende benævnt »medlemsstaterne«, SOM ER OPMÆRKSOMME PÅ de nære forbindelser mellem deres folk, SOM TAGER HENSYN TIL udviklingen i retning af at fjerne hindringer for  

 personers frie bevægelighed mellem medlemsstaterne, SOM ØNSKER at udvide deres samarbejde vedrørende strafferetlige spørgsmål  

 på grundlag af gensidig tillid, forståelse og respekt, og SOM ER OVERBEVISTE OM, at gensidig anerkendelse af princippet »ne bis  

 in idem« med hensyn til andre landes retlige afgørelser er udtryk for  

 sådan tillid, forståelse og respekt - ER BLEVET ENIGE OM FØLGENDE:
Artikel 1 En person, over for hvem der er afsagt endelig straffedom i en  

 medlemsstat, kan ikke strafforfølges i en anden medlemsstat for den samme  

 handling.
Blev den pågældende domfældt, gælder dette dog kun, såfremt  

 sanktionen er fuldbyrdet, er under fuldbyrdelse eller ikke længere kan kræves  

 fuldbyrdet efter domslandets regler.
Artikel 2 1. En medlemsstat kan på tidspunktet for denne  

 konventions ratifikation, accept eller godkendelse afgive erklæring om, at  

 den ikke skal være bundet af artikel 1 i et eller flere af følgende tilfælde:
 2. En medlemsstat, som afgiver erklæring i henhold til  

 stk. 1, litra b), skal specificere, hvilke kategorier af lovovertrædelser  

 undtagelsen omfatter.
 3.En medlemsstat kan på et hvilket som helst tidspunkt tilbagekalde en  

 erklæring, som er afgivet vedrørende en eller flere af de undtagelser, som er  

 nævnt i stk. 1. Tilbagekaldelsen skal meddeles Udenrigsministeriet i Belgien  

 og får virkning fra den første dag i den måned, der følger efter dagen for  

 meddelelsen.
 4. De undtagelser, som kan være genstand for erklæring  

 i henhold til stk. 1, skal ikke gælde, såfremt den pågældende medlemsstat med  

 hensyn til den samme handling selv har anmodet den anden stat om at foretage  

 strafforfølgning mod den pågældende eller selv har udleveret den pågældende.
Artikel 3 Sker der strafforfølgning mod en person, over for hvem der i en anden  

 medlemsstat er afsagt endelig straffedom for den samme handling, skal ethvert  

 tidsrum af frihedsberøvelse i den sidstnævnte medlemsstat som følge af den  

 samme handling fradrages i den sanktion, som den pågældende bliver pålagt.
I  

 det omfang den nationale lovgivning åbner mulighed derfor, skal der også  

 tages hensyn til sanktioner, der ikke indebærer frihedsberøvelse, for så vidt  

 de er fuldbyrdede.
Artikel 4 1. Rejses der sigtelse mod en person i en medlemsstat,  

 og har de kompetente myndigheder i denne medlemsstat grund til at tro, at  

 sigtelsen vedrører den samme handling, med hensyn til hvilken der er afsagt  

 endelig straffedom i en anden medlemsstat, skal disse myndigheder, for så  

 vidt de finder det fornødent, indhente de relevante oplysninger hos de  

 kompetente myndigheder i den medlemsstat, hvor straffedommen blev afsagt.
 2. Oplysningerne skal i givet fald gives så hurtigt  

 som muligt og skal tages i betragtning ved afgørelsen af, hvorvidt  

 straffesagen skal fortsætte.
 3. Hver medlemsstat skal på tidspunktet for denne  

 konventions ratifikation, accept eller godkendelse angive den eller de  

 myndigheder, som er bemyndigede til at anmode om og modtage oplysninger efter  

 denne artikel.
Artikel 5 De foregående bestemmelser skal ikke være til hinder for anvendelsen af  

 videregående nationale bestemmelser vedrørende denne ne bis in idem-virkning,  

 der knyttes til udenlandske straffedomme.
Artikel 6 1. Denne konvention skal være åben for undertegnelse  

 af medlemsstaterne.
Den skal ratificeres, accepteres eller godkendes.  

 Ratifikations-, accept- og godkendelsesinstrumenterne deponeres hos  

 Udenrigsministeriet i Belgien.
 2. Konventionen træder i kraft 90 dage efter datoen  

 for deponeringen af ratifikations-, accept- eller godkendelsesinstrumenterne  

 fra samtlige stater, som var medlemmer af De Europæiske Fællesskaber på den  

 dag, da denne konvention blev åbnet for undertegnelse.
 3. Indtil denne konvention træder i kraft, kan enhver  

 stat ved deponeringen af sit ratifikations-, accept- eller  

 godkendelsesinstrument eller på et hvilket som helst senere tidspunkt afgive  

 erklæring om, at konventionen for dens vedkommende i forhold til stater, som  

 har afgivet tilsvarende erklæring, skal gælde fra den 90. dag efter  

 erklæringens afgivelse.
Artikel 7 1. Denne konvention er åben for tiltrædelse af enhver  

 stat, som bliver medlem af De Europæiske Fællesskaber.  

 Tiltrædelsesinstrumenterne deponeres hos Udenrigsministeriet i Belgien.
 2. Konventionen skal i forhold til en tiltrædende stat  

 træde i kraft 90 dage efter datoen for deponeringen af dennes  

 tiltrædelsesinstrument.
Artikel 8 1. Hver medlemsstat kan ved undertegnelsen eller ved  

 deponeringen af sit ratifikations-, accept- eller godkendelsesinstrument  

 angive det eller de områder, hvor denne konvention finder anvendelse.
 2. Hver medlemsstat kan ved deponeringen af sit  

 ratifikations-, accept- eller godkendelsesinstrument eller på et hvilket som  

 helst senere tidspunkt ved en erklæring rettet til Udenrigsministeriet i  

 Belgien udstrække anvendelsen af denne konvention til ethvert andet område,  

 som er angivet i erklæringen, og for hvis internationale forbindelser den er  

 ansvarlig, eller på hvis vegne den er bemyndiget til at indgå forpligtelser.
 3. Enhver erklæring, der er afgivet i henhold til stk.  

 2, kan med hensyn til ethvert deri angivet område tilbagekaldes ved en  

 meddelelse til Udenrigsministeriet i Belgien.
 Tilbagekaldelsen får virkning straks eller fra en senere dato, som er  

 præciseret i meddelelsen.
Artikel 9 Udenrigsministeriet i Belgien skal underrette alle medlemsstaterne om  

 enhver undertegnelse, deponering af instrumenter, erklæring eller meddelelse.
Udenrigsministeriet i Belgien fremsender en bekræftet genpart til  

 regeringen for hver medlemsstat.
Følgende lande har ratificeret, accepteret  

 eller godkendt konventionen på den vedføjede dato:
Danmark 19. juli 1989 Italien 15. januar 1990 Nedennævnte lande har ved ratifikationen, accepten eller godkendelsen  

 taget forbehold og afgivet erklæringer som følger:
Danmark I henhold til artikel 2, stk. 1, litra a-c, skal Danmark ikke være bundet  

 af artikel 1 i de tilfælde, der er nævnt i artikel 2, stk. 1, litra a, b og  

 c.
For så vidt angår de handlinger, der er nævnt i artikel 2, stk. 1, litra  

 b, er det nævnt i medfør af artikel 2, stk. 2, at erklæringen omfatter  

 forbrydelser efter straffelovens kapitel 12 (forbrydelser mod statens  

 selvstændighed og sikkerhed), kapitel 13 (forbrydelser mod statsforfatningen  

 og de øverste statsmyndigheder m.v.), kapitel 14 (forbrydelser mod den  

 offentlige myndighed), samt forbrydelser, der naturligt kan stilles i klasse  

 hermed.
Det er endvidere nævnt, at Danmark forstår artikel 2, stk. 1, litra  

 b, således, at den bl.a. omfatter de handlinger, der er beskrevet i  

 straffelovens § 8, stk. 1, nr. 1. Endelig har man afgivet en forklarende note  

 om, at Danmark fortolker konventionen som alene vedrørende muligheden for  

 pålæggelse af straf, men derimod ikke muligheden for rettighedsfrakendelse.
 Som bemyndiget i henhold til artikel 4, stk. 3, er angivet  

 Justitsministeriet.
 I henhold til artikel 6, stk. 3, er der afgivet erklæring om, at  

 konventionen for Danmarks vedkommende skal finde anvendelse fra den 90. dag  

 efter deponeringsdagen i forhold til stater, som har afgivet tilsvarende  

 erklæring.
 Det er i henhold til artikel 8, stk. 1, i forbindelse med ratifikationen  

 angivet, at konventionen ikke gælder for Færøerne og Grønland.
Italien Der er i henhold til artikel 2 afgivet erklæring om, at artikel 1 ikke  

 gælder i de i artikel 2, stk. 1, litra a, b og c nævnte tilfælde.
For så vidt  

 angår de handlinger, der er nævnt i artikel 2, stk. 1, litra b, er det nævnt  

 i medfør af artikel 2, stk. 2, at erklæringen omfatter forbrydelser mod  

 statens sikkerhed eller andre lige så væsentlige interesser.
 Som bemyndiget i henhold til artikel 4 er angivet Justitsministeriet (Le  

 Ministere de la Justice, Direction Geenerale des Affaires Peenales).
I henhold til artikel 6, stk. 3, er afgivet erklæring om, at konventionen  

 for Italiens vedkommende skal finde anvendelse fra den 90. dag efter  

 deponeringsdagen i forhold til de stater, som har afgivet tilsvarende  

 erklæring.
Konventionen trådte i medfør af artikel 6 den 16. april 1990 i  

 kraft mellem Danmark og Italien.
