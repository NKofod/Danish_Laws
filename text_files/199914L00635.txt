Betænkning afgivet af Skatteudvalget den  

 17. maj 2000 Betænkning over Forslag til lov om  

 ændring af skattestyrelsesloven, ligningsloven og  

 skattekontrolloven (Omkostningsgodtgørelse i skatte- og afgiftssager) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Advokatrådet, Foreningen af Statsautoriserede Revisorer, Kristensen, Jens Høgsberg, statsautoriseret revisor,  

 København K, Larsen, Jørgen, Ishøj og Nørremark, Lasse, Tørring.
 Der er af skatteministeren og af et flertal i udvalget (V,  

 KF, DF, CD, KRF og FRI) stillet ændringsforslag, hvorom henvises til de  

 ledsagende bemærkninger.
Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkeparti og Frihed 2000 s medlemmer af udvalget) lovforslaget  

 til vedtagelse med de af skatteministeren og af flertallet stillede  

 ændringsforslag.
Flertallet støtter således også  

 skatteministerens ændringsforslag nr. 3, idet det dog bemærkes  

 med henvisning til bemærkningerne til ændringsforslag nr. 2, at  

 flertallet finder, at der   hvis skattemyndighederne ønsker en sag  

 ført videre   bør gives en godtgørelse på 100  

 pct.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse med de af skatteministeren  

 stillede ændringsforslag.
 En del af mindretallet (Socialistisk Folkepartis medlem af  

 udvalget) har følgende bemærkninger:
SF har valgt at følge indstillingen fra det  

 såkaldte godtgørelsesudvalg, uanset at SF godt kan se, at der  

 også kan argumenteres for, at vindere skal have fuld dækning og  

 tabere ingen dækning.
Men SF finder argumentationen i  

 godtgørelsesudvalgets betænkning så tungtvejende, at  

 indstillingen skal følges.
Når der nedsættes et udvalg  

 på bl.a.
SF s initiativ, forekommer det også ret  

 meningsløst, hvis SF ikke vil lytte til argumentationen i  

 betænkningen.
Og når et enigt udvalg argumenterer for, at det  

 ikke er muligt som ved civile sager ved domstolene at skelne klart mellem,  

 hvad man har fået helt eller delvis medhold i, er det SF s opfattelse,  

 at indstillingen må følges, medmindre vi kan komme med en klar  

 argumentation for det modsatte.
Og det kan vi ikke.
Alternativet hertil ville være, at der skulle gives  

 dækning for de tilfælde, hvor man får ret, og ingen  

 dækning i de tilfælde, hvor man ikke får ret.
Det ville  

 betyde, at der i fremtiden ville blive rejst langt færre sager og kun  

 af de personer, der har økonomien i orden, eller af dem der er helt  

 sikre på at vinde.
Det sidste er der nok ikke mange, der er.
At give fuld dækning for vindere og delvis  

 dækning i de øvrige tilfælde holder ikke.
Det ville  

 også være helt urimeligt i forhold til mennesker, der rejser  

 sager på baggrund af afslag om førtidspension, karantæne i  

 forbindelse med dagpengesager m.v.
I det hele taget må man sige, at  

 skatteborgere i skattesager er bedre stillede end personer, der ønsker  

 førtidspension.
Argumentet med kompleksiteten i skattesager holder kun  

 i et vist omfang.
Derfor burde der være tilsvarende godtgørelser  

 i andre sager, f.eks. i forbindelse med klager over afslag om  

 førtidspension.
Men det skal ikke afholde SF fra at stemme for dette  

 lovforslag, fordi det isoleret set er rigtigt at gennemføre.
Ændringsforslag Til § 1 Af	et flertal (V, KF, DF, CD, KRF og FRI):
 1) I den foreslåede § 33 A indsættes i  

stk. 1 som nyt 2. og 3. pkt.:
» 2) I det foreslåede § 33 A, stk. 2, ændres  

»85 pct.« til: »100 pct.« Af	skatteministeren, tiltrådt af udvalget:
 3) I det foreslåede § 33 A, stk. 2,  

 indsættes i 1. pkt. efter »jf. § 14,  

 stk. 4, 2. pkt.,«: »eller den centrale told- og skatteforvaltning af egen  

 drift vil ændre en afgørelse truffet af den regionale told- og  

 skatteforvaltning,«.
Til § 3 4) Den under nr. 1 foreslåede § 7 H  

 affattes således:
» Stk. 2. Skatteministeren kan fastsætte  

 nærmere regler om de oplysninger, der skal indberettes, samt  

 fastsætte regler, der undtager visse persongrupper fra  

 indberetningspligten, som nævnt i stk. 1. « Bemærkninger Til nr. 1 Det er Venstres, Det Konservative Folkepartis, Dansk  

 Folkepartis, Centrum-Demokraternes, Kristeligt Folkepartis og Frihed 2000 s  

 holdning, at en person eller virksomhed, som får fuldt eller delvis  

 medhold i sin påstand, skal have en større godtgørelse  

 end i de tilfælde, hvor en ansættelse er ændret af  

 skattemyndigheden med rette.
Hvis en skattemyndighed uretmæssigt har  

 ændret en skatteyders selvangivelse, skal skatteyderen ikke stå  

 tilbage med en stor, udækket regning.
Godtgørelsen skal i disse  

 tilfælde være større end i de sager, hvor skatteyderen  

 taber.
Der bør ligeledes sondres mellem, om en person får fuldt  

 eller delvis medhold, hvorfor der differentieres i  

 godtgørelsesprocenterne: henholdsvis 100 pct. og 75 pct.
Ud fra et  

 retssikkerhedssynspunkt er det kritisk, at en skatteyder, som får fuldt  

 medhold, skal stå tilbage med et økonomisk tab, på trods  

 af at skatteyderen har haft ret fra begyndelsen.
Dette vil kunne blive  

 konsekvensen af skatteministerens lovforslag, hvorefter der kun ydes en  

 godtgørelse på 50 pct. uanset sagens udfald.
Til nr. 2 Venstre, Det Konservative Folkeparti, Dansk Folkeparti,  

 Centrum-Demokraterne, Kristeligt Folkepartis og Frihed 2000 finder det  

 uacceptabelt, at i de sager, hvor skattemyndigheden ønsker at  

 føre sagen videre til en højere instans, fordi den eventuelt  

 anses for at være principiel, godtgøres skatteyderens udgifter  

 alene med 85 pct.
Da det er skattemyndigheden, der ønsker sagen  

 fortsat, på trods af at skatteyderen har fået medhold, bør  

 der ydes skatteyderen fuld kompensation for den pågældendes  

 udgifter, det vil sige 100 pct. godtgørelse i stedet for 85 pct., som  

 skatteministeren har foreslået.
Til nr. 3 Ændringen (skattestyrelseslovens § 33 A) er en  

 præcisering af, at der ikke alene skal ydes godtgørelse på  

 85 pct., hvor  told- og skatteforvaltningen vil ændre en kommunal  

 ansættelse, men også hvor den centrale skatteforvaltning -  Told-  

 og Skattestyrelsen - som led i en revision vil ændre en  

 afgørelse fra en told- og skatteregion.
Til nr. 4 Ændringen (skattekontrollovens § 7 H) gør det  

 - i kraft af den foreslåede bemyndigelsesbestemmelse til ministeren om  

 at fastsætte nærmere regler om de oplysninger, der skal  

 indberettes - muligt at lade de almindelige regler om indberetningspligt m.v.  

 efter skattekontrolloven finde anvendelse.
Dette er af administrative grunde  

 fundet hensigtsmæssigt.
Disse regler er fastsat i en bekendtgørelse -  

 senest bekendtgørelse nr. 1069 af 17. december 1999 -  hvorefter  

 indberetningspligten som udgangspunkt gælder for fysiske eller  

 juridiske personer, der er hjemmehørende her i landet, eller som  

 driver virksomhed fra et fast driftssted her i landet.
Efter  

 bekendtgørelsen stilles der bl.a. nærmere krav om oplysning om  

 den indberetningspligtiges identitet og om identiteten af den, hvorom  

 indberetningen foretages.
Endvidere giver reglerne mulighed for anvendelsen  

 af særlige blanketter til brug for indberetningen.
 Ændringsforslaget har ingen provenumæssige  

 eller administrative konsekvenser af nævneværdig karakter.
