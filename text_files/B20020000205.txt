Bekendtgørelse om revision og  

 tilskudskontrol m.m. ved  

 produktionsskoler I medfør af § 12, stk. 2, § 13, stk. 3, og § 15,  

 stk. 5, i lov om produktionsskoler, jf. lovbekendtgørelse nr. 623  

 af 22. juni 2001, fastsættes:
 § 1. Revisionen omfatter:
1)	skolens årsregnskab, jf. bekendtgørelse om regnskab for  

 produktionsskoler, 2)	kontrol med skolens tilskudsgrundlag, jf. bekendtgørelse om  

 statstilskud m.v. til produktionsskoler, 3)	kontrol med skolens indberetning til brug for beregning af kommunale  

 bidrag, jf. bekendtgørelse om kommunale bidrag for deltagere på  

 produktionsskoler og 4)	revisors attestation af indberetninger, hvor  

 Undervisningsministeriet har krævet særskilt  

 revisorerklæring.
 Stk. 2. I tilfælde af revisorskifte skal  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m. og nærmere  

 præciseret i stk. 2 og §§ 3   7 og bilag 1.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med forudsætningerne  

 for de givne tilskud, love og andre forskrifter samt med indgåede  

 aftaler og sædvanlig praksis.
Der foretages endvidere en vurdering af,  

 om der er taget skyldige økonomiske hensyn ved forvaltningen af de  

 midler, og ved driften af den skole, der er omfattet af regnskabet.
 § 3. Revisionens omfang afhænger af skolens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 4. Der foretages revision i årets  

 løb samt i forbindelse med årsregnskabet.
Som led i revisionen  

 undersøger revisor de eksisterende forretningsgange, herunder  

 forretningsgangene vedrørende registrering af tilskudsudløsende  

 faktorer, med henblik på at påse, om den interne kontrol er  

 betryggende.
Ud over systemrevision udfører revisor i  

 nødvendigt omfang substansrevision.
Revisionen, herunder kontrollen af  

 tilskudsgrundlaget, udføres som udgangspunkt ved stikprøvevise  

 undersøgelser.
Uanmeldt kasse- og beholdningseftersyn indgår i  

 revisionen og foretages mindst 1 gang om året.
 Stk. 2. Ved den afsluttende revision påses det, at  

 regnskabet er opstillet i overensstemmelse med de regler, der er fastsat  

 herfor i bekendtgørelse om regnskab for produktionsskoler, at det ikke  

 indeholder væsentlige fejl og mangler, og at de dispositioner, der er  

 omfattet af regnskabsaflæggelsen, er i overensstemmelse med  

 forudsætningerne for de givne tilskud, love og andre forskrifter samt  

 med indgåede aftaler, sædvanlig praksis og skolens  

 vedtægter.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved skolens forvaltning.  

 Revisionen udføres med udgangspunkt i regnskabets rapportering om  

 skolens drift og resultater, jf. bekendtgørelsen om regnskab for  

 produktionsskoler, samt om sparsommelighed, produktivitet og  

 effektivitet.
§ 5. Skolens ledelse skal give revisor de  

 oplysninger, som må anses af betydning for bedømmelsen af  

 skolens regnskab samt for revisors vurdering af forvaltningen, herunder  

 mål og opnåede resultater.
Skolen skal give revisor adgang til at  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor finder nødvendig for udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning,  

 påhviler det revisor straks skriftligt at give skolens bestyrelse  

 meddelelse derom, samt påse, at bestyrelsen inden 3 uger giver  

 meddelelse herom til ministeriet.
I modsat fald er det revisors pligt at  

 orientere ministeriet.
Revisors skriftlige bemærkninger indsendes  

 sammen med meddelelsen.
Stk. 2. Bliver revisor under sin revision eller på anden  

 måde opmærksom på, at der er risiko for, at skolens  

 virksomhed må indstilles, påhviler det revisor straks skriftligt  

 at give skolens bestyrelse meddelelse derom samt påse, at bestyrelsen  

 inden 3 hverdage orienterer ministeriet og grundtilskudsydende  

 kommunalbestyrelser og amtsråd om risikoen for, at skolens virksomhed  

 må indstilles.
Hvis bestyrelsen ikke har orienteret ministeriet og  

 grundtilskudsydende kommunalbestyrelser og amtsråd, er det revisors  

 pligt straks at orientere ministeriet og grundtilskudsydende  

 kommunalbestyrelser og amtsråd.
Revisors skriftlige bemærkninger  

 indsendes sammen med meddelelsen.
§ 7. Det reviderede regnskab forsynes med en  

 revisionspåtegning efter den for revisor gældende  

 erklæringsbekendtgørelse, og det skal fremgå, at  

 revisionen er foretaget i overensstemmelse med reglerne i  

 bekendtgørelsen om revision og tilskudskontrol m.m. ved  

 produktionsskoler.
Forbehold og evt. supplerende oplysninger skal  

 fremgå af påtegningen.
 Stk. 2. Revisor fører en revisionsprotokol.
 Stk. 3. I revisionsprotokollen skal der indføres  

 oplysning om:
1)	hvilke revisionsarbejder der er udført og resultatet  

 heraf, 2)	væsentlig usikkerhed, fejl eller mangler vedrørende  

 skolens bogholderi, regnskabsvæsen eller interne kontrol, 3)	redegørelse for den udførte forvaltningsrevision.  

 Specielt oplyses om revisors undersøgelse af samt vurdering og  

 konklusioner vedrørende sparsommelighed, produktivitet og effektivitet  

 samt om dispositioner udenfor skolens formål, samt 4)	om særlige rapporter eller erklæringer, afgivelse af  

 særlige beretninger, rådgivning og assistance.
 Stk. 4. I protokollen til årsregnskabet skal det  

 oplyses:
1)	hvorvidt revisor opfylder lovgivningens habilitetsbestemmelser, 2)	hvorvidt revisor under revisionen har modtaget alle de oplysninger,  

 der er anmodet om, 3)	hvorvidt revisionen har givet anledning til bemærkninger med  

 hensyn til, om tilskuddene er anvendt i overensstemmelse med de givne  

 vilkår, samt 4)	hvorvidt revisionen har givet anledning til bemærkninger med  

 hensyn til, om refusion og tilskudsgrundlag er opgjort i overensstemmelse med  

 gældende regler.
 Stk. 5. Revisionsprotokollerne for det pågældende  

 regnskabsår underskrives af alle medlemmer af bestyrelsen.
 § 8. Bekendtgørelsen træder i kraft  

 den 19. januar 2002 og har virkning for revision af skolernes  

 årsregnskaber fra og med regnskabsåret 2002 og for kontrol af  

 skolens oplysninger til brug for fastsættelse af tilskud fra og med  

 finansåret 2002.
 Stk. 2. Reglerne om revision i §§ 4-13 i bekendtgørelse  

 nr. 876 af 9. december 1998 om regnskab og revision ved daghøjskoler  

 og produktionsskoler finder anvendelse for revision af årsregnskaber  

 for 2001 og tidligere år og for kontrol af skolernes oplysninger til  

 brug for fastsættelse af tilskud til og med finansåret 2001.
Undervisningsministeriet, den 4. januar  

 2002 P.M.V.Berrit HansenStyrelseschef /Henning Kraiberg Knudsen Bilag 1 Revisors opgaver 1. Indledning 1.1. Som grundlag for revisionens gennemførelse  

 udarbejder revisor en revisionsplan, hvori der redegøres for  

 revisionens indhold og omfang såvel i årets løb som i  

 forbindelse med årsregnskabet.
 1.2. Revisor skal efterprøve skolens  

 forretningsgange, dispositioner, registreringer og regnskabsaflæggelse,  

 herunder:
1.	at bestemmelserne i lov om produktionsskoler med tilhørende  

 bekendtgørelser samt skolens vedtægter, 2.	at de gældende interne disponerings- og godkendelsesregler  

 følges, 3.	at der er den fornødne personelle adskillelse mellem  

 registrerings- og frigivelsesfunktioner, 4.	at indtægts- og udgiftsposter er behørigt dokumenteret  

 ved bilag, kontrakter og registreret på de rigtige konti, 5.	at der er etableret tilstrækkelige kontrolforanstaltninger til  

 sikring af skolens aktiver samt til sikring af en korrekt registrering af  

 alle indtægter og 6.	at der er etableret kontroller til registrering af deltagernes  

 tilstedeværelse.
2. Løn- og ansættelsesvilkår 2.1. Revisionen omfatter kontrol af, at skolens  

 dispositioner sker i overensstemmelse med de love, overenskomster, aftaler  

 m.m., der gælder for skolens personale.
2.2. Revisor skal ved gennemgangen af skolens  

 forretningsgange på løn- og ansættelsesområdet samt  

 ved revision af enkeltsager påse, at ledere og læreres  

 løn- og ansættelsesvilkår følger de af  

 finansministeren aftalte eller fastsatte bestemmelser, jf.  

 organisationsaftale for ledere og lærere ved produktionsskoler,  

 herunder 1.	at der foreligger ansættelsesbreve i overensstemmelse med  

 gældende regler og aftaler herom, 2.	at lønninger er i overensstemmelser med indplacering i  

 henhold til gældende regler og aftaler, 3.	at udbetaling af evt. godtgørelse ved fratrædelse er i  

 overensstemmelse med gældende regler og aftaler, 4.	at der indbetales pensionsbidrag i overensstemmelse med  

 gældende regler og aftaler, og 5.	at skat, bidrag m.v. er beregnet og indberettet korrekt.
3. Materielle anlægsaktiver 3.1. Revisor kontrollerer, at skolens inventar, udstyr  

 m.v. er i overensstemmelse med det anlægskartotek, som skolen har  

 udarbejdet efter reglerne i bekendtgørelse om regnskab for  

 produktionsskoler.
4. Almindelige tilskudsbetingelser 4.1. Revisor kontrollerer, 1.	at skolens oplysninger til brug ved beregningen af tilskud og  

 kommunale bidrag er korrekte.
Revisor attesterer oplysningerne ved skolens  

 indberetning til ministeriet om tilskud og kommunale bidrag.
Det skal af  

 revisors attestation fremgå, at skolens oplysninger er kontrolleret i  

 overensstemmelse med bekendtgørelse om revision og tilskudskontrol  

 m.m. ved produktionsskoler.
Efterkontrol sker i forbindelse med revision af  

 årsregnskabet, 2.	at skolens oplysninger om årselever, der ligger til grund for  

 tilskudsudbetalinger og opgørelse af kommunale bidrag, er opgjort i  

 overensstemmelse med lov om produktionsskoler, 3.	om skoleydelse er udbetalt i overensstemmelse med gældende  

 regler, 4.	om skolen udbyder en flerhed af værkstedsundervisningstilbud,  

 der indholdsmæssigt dækker mindst tre  

 beskæftigelsesområder.
5.	om skolen har fornøden kontrol med, hvilke personer der  

 deltager som led i aktiverede forløb i henhold til lov om aktiv  

 socialpolitik eller lov om en aktiv arbejdsmarkedspolitik, 6.	at aftaler, herunder administrations-, husleje- og ejendomsaftaler,  

 er indgået på vilkår, der ikke er ringere end  

 sædvanlige markedsvilkår og 7.	af driftsaftaler, som skolen har indgået med amterne om  

 forberedende voksenundervisning (FVU), er indgået på korrekt  

 vis.
5. Undervisningsmiljø 5.1. Revisor påser, at skolen har udarbejdet en  

 undervisningsmiljøvurdering, og at den revideres, jf. lov om elevers  

 og studerendes undervisningsmiljø.
6. Sociale klausuler 6.1. Revisor påser, at skolen har en  

 handlingsplan, der beskriver, hvordan skolen vil bidrage til at  

 målsætningen om det rummelige arbejdsmarked nås, og i den  

 sammenhæng, hvordan skolen vil beskæftige medarbejdere ansat  

 på særlige vilkår.
