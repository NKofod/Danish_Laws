 I Henhold til Bestemmelserne i Lov om Tilsyn med Skibe af 29. marts 1920  

 med senere Ændringer fastsætter Ministeriet for Søfart og Fiskeri herved  

 følgende:
§ 1 Prøvekamrene henhører under Ministeriet for Søfart og Fiskeri.
 Navigationsdirektøren fører paa Ministeriets Vegne Tilsyn med  

 Prøvekamrene.Alle vigtigere tjenstlige Ekspeditioner til Ministeriet  

 indsendes gennem Navigationsdirektøren.
§ 2 Prøvekamrene foretager Undersøgelser af Skibslanterner og udsteder  

 Certifikater for disse i Overensstemmelse med de til enhver Tid derom  

 gældende Forskrifter.
 Prøvekammeret i København foretager desuden Undersøgelser af Kompasser og  

 andre nautiske Instrumenter og udsteder Certifikater herfor i  

 Overensstemmelse med derom gældende almimdelige Forskrifter eller saadanne  

 særlige Regler, som herom maatte blive fastsat af Ministeriet.
§ 3 Ved hvert Prøvekammer føres Journal over de til Undersøgelse indleverede  

 Lanterner og Instrumenter med Oplysning om Indsenderens Navn og Adresse,  

 Antal og Art af de indleverede Lanterner eller Instrumenter og med Angivelse  

 af Dato for Indlevering til og Udlevering fra Prøvekammeret.
§ 4 Certifikaterne udfærdiges i Overensstemmelse med de i de respektive  

 Bekendtgørelser fastsatte Formularer.
 Certifikaterne forsynes med Løbe Nr. (svarende til det Løbe Nr., hvorunder  

 den paagældende Lanterne, henholdesvis det paagældende Kompas o.s.v. er,  

 indført i Journalen) og Certifikat Nr., der bestaar af Bogstavet K eller T  

 (alt eftersom Certifikatet udstedes af Prøvekammeret i København eller  

 Thorshavn) efterfulgt af et Tal.
§ 5 Regnskabet over indbetalte Afgifter i Henhold til derom gældende  

 Bestemmelser føres i dertil af Ministeriet autoriserede Regnskabsbøger.
 Regnskabet afsluttes med Udgangen af hvert Finansaar, hvorefter  

 Regnskabsbøgerne indsendes til Ministeriet.
I Begyndelsen af hver Maaned indbetales de i den forløbne Maaned indgaaede  

 Afgifter fra Prøvekammeret i København til Finanshovedkassen og fra  

 Prøvekammeret i Thorshavn til Færøernes Jordebogskasse.
Kvitteringerne for  

 Indbetalingerne opbevares og indsendes sammen med Regnskabsbøgerne.
 Regnskabet over de med Prøvekammerets Drift forbundne almindelige Udgifter  

 føres i en af Ministeriet autoriseret Kassebog.
 Regnskabet afsluttes ved Udgangen af hvert Finansaar, hvorefter Udskrift  

 af Kassebogen tillige med samtlige dertil hørende Regnskabsbilag og eventuel  

 Kassebeholdning indsendes til Ministeriet.
§ 6 Hvert Aar i April indsendes til Ministeriet en Oversigt over de i det  

 forløbne Finansaar undersøgte Lanterner og Instrumenter med Angivelse af, for  

 hvilket Antal af de forskellige Lanternetyper, henholdsvis Instrumenttyper,  

 der er udstedt Certifikat.
 Ministeriet for Søfart og Fiskeri, den  

 6. September 1930.
C.V.
Bramsnæs.
 /Emil Krogh.
