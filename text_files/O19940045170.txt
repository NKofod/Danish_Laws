Resumé  


  

 A klagede den 12.  

 februar 1993 over den tid der indtil da var medgået til behandlingen af hans  

 revalideringssag.
A, der led af astma og bronkitis, havde ved en henvendelse  

 til det lokale socialcenter i K Kommune fået rejst en revalideringssag den  

 29.  

 november 1989. Socialcentret havde i april måned 1990 videresendt A's  

 ansøgning  

 til K Kommunes centrale forvaltning.
Efter det oplyste var der imidlertid  

 ikke  

 foretaget ekspeditioner i sagen efter den 19. august 1990. Den centrale  

 forvaltning begrundede dette med at den ikke havde opfattet indberetningen  

 fra  

 socialcentret som en ansøgning.
Sagen havde derfor henligget uekspederet i 2  

 år  

 og 8 måneder.
Ombudsmanden fandt dette særdeles kritisabelt, og han  

 henstillede  

 at der snarest blev truffet en afgørelse i sagen.
Under sagens  

 behandling blev det oplyst at den centrale forvaltning i K Kommune i  

 forbindelse med en decentralisering i 1991 af behandlingen af kommunens  

 børnerevalideringssager  

 ikke havde bevaret aktstykker i det centrale arkiv og at akterne i A's sag  

 tilsyneladende var bortkommet.
Ombudsmanden fandt i den forbindelse anledning  

 til at præcisere reglerne om kassation af arkivalier. (J. nr. 1993-395-052).
Kommunes  

 sagsbehandlingstid i en revalideringssag.
Kassation af arkivalier.
 A klagede til mig over myndighedernes sagsbehandlingstid i  

 hans sag om revalideringsstøtte.
 Af sagens akter fremgik det at A var født den 6. juni 1975.  

 Med baggrund i A's astma og bronkitis blev der i november 1989 på A's fars  

 foranledning rejst en revalideringssag.
 Sagen havde haft følgende forløb indtil A's far på A's vegne  

 i brev af 12. februar 1993 klagede til mig:
29.11.89 A's far havde en samtale med  

 sagsbehandleren B, Socialcentret X, om A's fremtid.
På denne foranledning  

 rejstes  

 revalideringssagen 12.01.90 Sagsbehandleren B havde en samtale med  

 A om A's fremtid.
05.04.90 Brev fra A's far til B med forespørgsel  

 om hvor langt revalideringssagen var kommet.
19.04.90 Socialcentret X anmodede K Kommunes  

 Forvisitation om at A på grund af hans astma kom ind under  

 børnerevalideringen.
16.06.90 Brev fra Socialcentret X til A med  

 orientering om at sagen var videresendt til revalideringssektionen.
19.08.90 Forvisitationsmøde i K Kommunes  

 centralforvaltning.
07.12.90 A's far ringede til Socialcentret X for  

 at høre hvor langt indstillingen til revalidering var nået i systemet.
Han  

 oplyste at A og han havde planer om, at A tog ophold 1 år i USA.
13.06.91 A's far ringede til Socialcentret X i  

 anden anledning og B blev opmærksom på, at A's revalideringssag endnu ikke  

 var afsluttet.
19.06.91 B rykkede revalideringssektionen i K  

 Kommune.
20.06.91 B rykkede revalideringssektionen i K  

 Kommune.
21.06.91 Brev fra Socialcentret X til A's far  

 med opfordring til at kontakte revalideringssektionen i K Kommunes centrale  

 forvaltning for at rykke for svar.
08.07.91 Brev fra Socialcentret X til A og hans  

 far med beklagelse over at revalideringssektionen ikke havde ladet høre fra  

 sig.
 ...
 I et notat ligeledes af 8. juli 1991 anførte Socialcentrets  

 sagsbehandler B bl.a.:
 "...
Sagen er at undertegnede i april 1990 indsendte sagen vedr.  

 revamuligheder for kl. søn (til) forvisitationen.
Jeg havde forstået at alt  

 var o.k. og at drengen havde været indkaldt og der var dels en godk. som reva  

 berettiget dels behandlingsplan, men intet er sket.
Det var kun fordi faderen  

 ringede i anden anledning at jeg blev informeret om denne meget dårlige og  

 langsommelige  

 sagsbehandling.
Jeg har siden opdagelsen forsøgt at ringe den ansvarlige  

 (...)  

 (op) mindst 4 gange hvilket er bekræftet af sek. og (...) - den sidste blev  

 så  

 sat til at ringe faderen op - og nu står jeg så m. ansvaret hvilket er dybt  

 urimeligt.
Sagen er at sønnen skal til Amerika i aug. og efter dette vil han  

 ud  

 at sejle. men p.g.a. astmatisk bronkitis skal han undersøges.
Dette gøres  

 gratis i Danmarks rederiforening, lægekontoret dagligt.
Kl. tilskrives nu og  

 man må håbe at kl. er tilfreds hermed.
Kopi til sagen.
..." Ved brev af 12. februar 1993 klagede A's far over den lange  

 sagsbehandlingstid til mig.
Den 25. februar 1993 videresendte jeg klagen til  

 Socialcentret X og bad A's far afvente afgørelse i sagen.
Den 20. april 1993  

 rettede A's far imidlertid henvendelse til mig igen, da der endnu ikke forelå  

 en afgørelse i sagen.
 Herefter indhentede jeg udtalelser af 15. juni 1993 og 10.  

 marts 1994 fra henholdsvis Socialcentret X og Socialdirektoratet i Københavns  

 Kommune.
 Socialcentret X skrev i udtalelsen blandt andet følgende:
 "...
 Den 29.11.89 fremgår det af vedlagte fotokopi af  

 sagsmaterialet, at sagsbehandleren havde en samtale med faderen om sønnens  

 fremtid, blandt andet om revalideringsstøtte.
På det tidspunkt var praksis i (K) kommune, at man fra  

 lokalkontoret foretog indberetning til centralforvaltningen i de såkaldte  

 børnerevalideringssager.
Vor indberetning af 19.4.90 på det særlige skema  

 vedlægges med bilag i fotokopi.
Imidlertid havde man besluttet at  

 decentralisere arbejdet med dette klientel, men udlægningen til  

 lokalforvaltningen var ikke startet.
Den 19.8.90 var sagen med på et  

 forvisitationsmøde  

 centralt.
Her besluttede man at oversende sagen til  

 børnerevalideringsafsnittet.  

 Det har herefter ikke været muligt at fremskaffe oplysninger om, hvad der  

 videre er sket.
Der foreligger tilsyneladende ikke sagsakter fra  

 centralforvaltningen, ligesom man ikke har kopier af sådanne i socialcentret.  

 Den 13.6.91 henvendte faderen sig til socialcentret for at få vejledning  

 omkring erhvervelse af selvstændigt pas til sønnen på grund af dennes  

 forestående ophold i USA og senere om en søfartsbog til sønnen, da der var  

 planer om, at han skulle ud at sejle.
Sagsbehandleren havde da en samtale med  

 centralforvaltningen.
Denne samtale huskes af begge parter.
Socialcentrets  

 sagsbehandler oplyser, at hun rykkede for svar på henvendelsen om  

 revalideringshjælp, hvilket også fremgår af socialcentrets sagsakter, mens  

 centralforvaltningen kun kan huske, at man talte om spørgsmålet om  

 erhvervelse  

 af søfartsbogen.
Der henvises herom til notat i socialcentrets sag af 8.7.91.  

 Siden har der ikke - ifølge vore akter - været rettet henvendelse i sagen, og  

 man har heller ikke - beklageligvis - foretaget sig noget herfra.
..." Socialdirektoratet i K Kommune skrev blandt andet følgende i  

 udtalelsen:
 "...
 Det kan bekræftes, som det fremgår af akterne fra  

 socialcentret (X), at (K) Kommunes centrale forvaltning, nu  

 Socialdirektoratet,  

 modtog underretning fra socialcentret (X), dateret den 19.4.1990, i henhold  

 til  

 bistandslovens § 19, samt at denne underretning blev behandlet på et  

 forvisitationsmøde den 19.8.1990.
 Underretningen blev herefter oversendt til behandling hos  

 børnerevalideringsmedarbejderne i Centralforvaltningen, hvor man på dette  

 tidspunkt havde til opgave at registrere de omtalte underretninger og, om  

 fornødent, at fremsætte forslag til og vejledning om eventuelle  

 revalideringsplaner.
I den konkrete sag har man ikke fra centralt hold fundet  

 anledning til at foretage en særlig indsats i sagen på  

 indberetningstidspunktet,  

 ligesom man beklageligvis ikke har opfattet indberetningen som en egentlig  

 ansøgning om revalideringsstøtte.
Dette er desværre ikke skriftligt meddelt  

 til  

 socialcentret (X) eller forældremyndighedsindehaveren.
 Klageren har af samme årsag heller ikke modtaget orientering  

 i overensstemmelse med Justitsministeriets vejledning om forvaltningsloven,  

 pkt.  

 206 og 207, om orientering af ansøgere og klagere, når sagsbehandlingen  

 trækker  

 ud.
I løbet af sidste halvdel af 1991 er alle  

 børnerevalideringssager decentraliseret fra Centralforvaltningen.
I sager,  

 hvor  

 der ikke er sket en central sagsbehandling til supplement af den lokale sag,  

 er  

 der ikke udsendt eller opbevaret aktstykker i det centrale arkiv.
Dette er  

 tilfældet i denne sag.
 Der kan således ikke udarbejdes en datoliste over de udførte  

 ekspeditioner i centralt regi.
Det skal bemærkes, at der, til trods for den fremførte  

 kritik, ikke synes at være sket en reel forhaling af sagen, idet (A's) fader  

 selv rettede henvendelse, da sønnen var omkring 16 år og oplyste, at han og  

 sønnen skulle rejse til Amerika.
Herudover ønskede faderen undersøgt, om  

 sønnen  

 på grund af den kroniske astma kunne klare at arbejde til søs.
Han blev, som  

 allerede oplyst af socialcentret, anbefalet at kontakte lægekonsulent ved  

 Danmarks Rederiforening.
Det kan desuden anføres, at det ikke var muligt at følge  

 sønnen i udlandet, samt at en realistisk behandling af en evt.  

 revalideringssag  

 først kunne finde sted ved evt. hjemkomst til Danmark." A og A's far fik mulighed for at kommentere myndighedernes  

 udtalelser.
 I en skrivelse til A udtalte jeg herefter følgende:
"Som sagen er oplyst for mig blev der ikke foretaget  

 ekspeditioner i Deres sag efter den 19. august 1990, hvor Deres sag blev  

 behandlet på et forvisitationsmøde i (K) Kommunes centralforvaltning.
Der var  

 ikke foretaget yderligere i sagen i tiden indtil Deres fars henvendelse til  

 mig den 20. april 1993, uanset at (B) fra Socialcentret (X) adskillige gange  

 havde rykket for at få en afgørelse i sagen.
Socialdirektoratet fandt altså ikke anledning til at besvare  

 disse henvendelser med oplysning om at der ikke var oprettet nogen sag.
Sagen  

 henlå således uekspederet i mere end 2 år og 8 måneder i Socialdirektoratet.
 Jeg finder dette særdeles kritisabelt, og jeg har informeret  

 Socialdirektoratet i (K) Kommune om min opfattelse og henstillet at der  

 snarest sker en behandling af Deres ansøgning, og at der træffes en  

 afgørelse.
Siden Deres sag startede i 1990 er der sket en omlægning af  

 sagsbehandlingen, således at det ikke længere er (K) Kommunes centrale  

 forvaltning som behandler sagerne.
Socialdirektoratet må derfor drage omsorg  

 for at Deres sag bliver behandlet ved rette decentrale myndighed.
Socialdirektoratet i (K) Kommune har i udtalelsen til mig  

 oplyst at direktoratet ikke opfattede socialcentrets indberetning som en  

 ansøgning.
Dette blev hverken meddelt Dem, Deres far eller Socialcentret (X).
Det fremgår af socialcentrets brev til forvisitationen at  

 "man ... anmode(r) om at (A) kommer ind under revasektionen". Det  

 fremgår endvidere at Deres fars brev af 5. april 1990 blev medsendt til  

 forvisitationen.
I dette brev står blandt andet: "Mit spørgsmål er hvor  

 langt er (A's) sag nået, med hensyn til at han kan få revalidering?".
 På denne baggrund må jeg stille mig uforstående over for at  

 Socialdirektoratet kunne opfatte indberetningen som andet end en ansøgning.  

 Socialdirektoratet har beklaget den fejlagtige opfattelse af indstillingen.
 Jeg har gjort Socialdirektoratet bekendt med min  

 opfattelse.
Jeg finder det meget uheldigt at der ikke findes akter på  

 Deres sag fra den periode, hvor sagen var i Socialdirektoratet.
Disse er  

 tilsyneladende bortkommet i forbindelse med decentraliseringen af  

 børnerevalideringssagerne i sidste halvdel af 1991. Det har ikke ved  

 telefonisk  

 henvendelse til Socialdirektoratet været muligt at få en nærmere redegørelse  

 for, hvad der er sket med sagens akter.
 Justitsministeriet har i notat af 14. august 1991 om en  

 myndigheds adgang til at slette oplysninger i en sag blandt andet anført  

 følgende:
 "...
 I § 7 i bekendtgørelse nr. 91 af 20. februar 1976 om  

 statsinstitutioners arkiver og deres forhold til Rigsarkivet og  

 landsarkiverne  

 er det således bestemt, at kassation af arkivalier kun må finde sted med  

 rigsarkivarens samtykke eller i henhold til bestemmelser, som er godkendt af  

 rigsarkivaren.
 Ved arkivalier forstås såvel skriftligt materiale, som  

 enhver anden art af materiale, der formidler information og er blevet til  

 eller  

 tilvejebragt i forbindelse med institutionens og dens medarbejderes  

 tjenstlige  

 virke.
 For kommunale myndigheder er reglerne om afleveringspligt og  

 kassation fastsat i bekendtgørelse nr. 201 af 29. april 1981, som ændret ved  

 bekendtgørelse nr. 42 af 18. februar 1985.
 Kassation af arkivalier må ifølge bekendtgørelserne kun  

 finde sted efter nærmere fastsatte regler.
 ...
 Reglerne om kassation fører således som den altovervejende hovedregel  

 til, at myndighederne ikke på egen hånd må kassere, slette eller på anden  

 måde  

 tilintetgøre oplysninger og dokumenter, som de én gang er kommet i besiddelse  

 af.
..." Jeg har fundet anledning til at præcisere disse regler over  

 for Socialdirektoratet.
Jeg har efter min gennemgang af sagen ikke fundet grundlag  

 for at kritisere sagsbehandlingen i Socialcentret (X). Deres sagsbehandler,  

 (B), har adskillige gange over for Socialdirektoratet rykket for en  

 afgørelse,  

 og hun har over for Dem beklaget at der ikke blev truffet afgørelse.
Min  

 kritik er således i det hele rettet mod Socialdirektoratet.
..." Jeg modtog herefter underretning om at Socialcentret havde  

 truffet afgørelse i sagen den 7. september 1993. Afgørelsen blev senere den  

 30.  

 november 1994 stadfæstet af Det Sociale Ankenævn.
 Jeg meddelte herefter A at jeg ikke foretog mig videre i  

 anledning af klagen.
