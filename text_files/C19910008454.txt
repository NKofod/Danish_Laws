(Til alle amtsråd og  

 kommunalbestyrelser) Hermed følger Undervisnings- og Forskningsministeriets bekendtgørelse nr.  

 250 af 22. april 1991 om timelærere, vakancevikarer og vikarer i folkeskolen  

 uden for København.
 Bekendtgørelsen erstatter cirkulære af 1. marts 1984 som ændret ved i alt  

 6 ændringscirkulærer.
Der er først og fremmest foretaget et antal ændringer som følge af lov nr.  

 348 af 24. maj 1989 og lov nr. 435 af 13. juni 1990 om ændring af lov om  

 folkeskolen, jf.
Undervisnings- og Forskningsministeriets lovbekendtgørelse  

 nr. 524 af 10. juli 1990.
 Der er dernæst sket en sammenskrivning af det hidtidige cirkulære og de  

 efterfølgende ændringscirkulærer.
Endvidere er de timetal, der følger af arbejdstidsnedsættelsen pr. 1.  

 august 1990, indføjet i de enkelte bestemmelser.
Desuden er en række  

 bestemmelser omformuleret for at tydeliggøre dem.
 Bemærkninger til de enkelte paragraffer:
Til § 1, stk. 1, og § 12, stk. 1 Med ændringen af folkeskoleloven er begrebet skoleplan bortfaldet.  

 Bestemmelserne er rettet i overensstemmelse hermed.
Til § 1 og § 7 De hidtidige bestemmelser om uddannelseskrav udgår af denne  

 bekendtgørelse, da de findes i Undervisnings- og Forskningsministeriets  

 bekendtgørelse nr. 2 af 3. januar 1991 om ansættelse og afskedigelse af  

 tjenestemænd mfl. i folkeskolen.
Til § 6 Hvad der i bestemmelsen er anført om efterindtægt til ægtefælle, gælder  

 også for registrerede partnere, jf. lov nr. 372 af 7. juni 1989 om  

 registreret partnerskab.
Til § 7, stk. 2, § 11, § 21, stk. 3, og § 23 Der er ikke foretaget en realitetsændring af ansættelsesområdet, men  

 systematikken er ændret således, at det for hver af stillingskategorierne  

 timelærer, vakancevikar, fast vikar med læreruddannelse og fast vikar uden  

 læreruddannelse er præciseret, hvilket ansættelsesområde der gælder.
Til § 13, stk. 2 Ændringen er en konsekvens af aftale af 3. juli 1989 mellem  

 Finansministeriet og Lærernes Centralorganisation om visse tillæg til  

 tjenestemænd i folkeskolen (flydende tillæg). Aftalen er udsendt med  

 Undervisningsministeriets følgeskrivelse af 8. september 1989.
Til § 17 Hvis en fast vikar med læreruddannelse har nedsat timetal, skal alene det  

 for vikaren fastsatte årlige timetal anvendes ved opgørelsen.
Til § 24 Med ændringen af folkeskoleloven er begrebet undervisningsplan bortfaldet.  

 Bestemmelsen er rettet i overensstemmelse hermed.
Til § 25 Opmærksomheden henledes på, at der med virkning fra den 1. april 1990 skal  

 nyberegnes lønanciennitet for alle på det tidspunkt ansatte årsvikarer, idet  

 lønnen fra dette tidspunkt beregnes i henhold til det aftalte princip om  

 lønanciennitetsfastsættelse, jf. følgeskrivelsen til cirkulære af 10. maj  

 1990 om ændring af cirkulære om timelærere, vakancevikarer og vikarer i  

 folkeskolen.
Til § 27 Særbestemmelsen om betaling for yderligere timer til årsvikarer  

 (faglærere), der er ansat med under halvdelen af gældende pligtigt timetal,  

 er ophævet.
Til § 28, stk. 2 Er vikaren ansat for en tidsbegrænset periode, ophører ansættelsen således  

 ved udløbet af perioden, uden at særskilt varsel er nødvendigt.
 Er vikaren ansat indtil videre, anvendes de i § 33 fastsatte  

 afskedigelsesvarsler.
 Genoptager en lærer, hvis skema vikaren har overtaget, ikke tjenesten som  

 forudset, overgår vikaren i givet fald til ansættelsesformen »indtil  

 videre«.
 I tilfælde, hvor vikariatets varighed er vanskelig at bedømme, fx ved  

 længerevarende sygdom, benyttes ansættelsesformen »indtil videre«.
 En vikar, der ansættes indtil videre, gøres ved ansættelsen opmærksom på,  

 at ansættelsesforholdet i det længste kan vare indtil udgangen af juni måned.
Til § 29, stk. 1 Ved henvisningen til § 26 i 3. punktum er tilføjet »stk. 1«, da  

 der er tilføjet et nyt stk. 2 i § 26. Ved beregningen af betalingen pr.  

 kalenderdag forudsættes det, at denne foretages på grundlag af den aktuelle  

 månedsløn.
Til § 30 Stk. 1  og 2 i det hidtidige cirkulære er sammenskrevet.  

 Den ændrede formulering præciserer, at timelønnede vikarer kun kan ansættes  

 til vikariater af kortere varighed.
Til § 31, stk. 2 Med sidste punktum er den gældende fortolkning af bestemmelserne efter  

 Undervisningsministeriets cirkulæreskrivelse af 23. december 1986 indføjet.  

 Cirkulæreskrivelsen er herefter bortfaldet.
Til § 33 Uansøgt afskedigelse af faste vikarer uden læreruddannelse eller  

 årsvikarer (faglærere) til fratræden i løbet af skoleåret kan kun ske i  

 særlige tilfælde.
Det samme gælder månedslønnede vikarer i løbet af deres  

 ansættelsesperiode.
 Som eksempler herpå kan nævnes:
 Nedsættelse af en vikars løntimetal fra et skoleår til det følgende  

 skoleår skal ske med et varsel svarende til det i § 33, stk. 1, fastsatte (3  

 måneder) og sidestilles med en uansøgt afskedigelse.
Til § 35, stk. 2 Finansministeriets cirkulære af 7. september 1989 er udsendt til alle  

 amtsråd og kommunalbestyrelser med Undervisningsministeriets følgeskrivelse  

 af 9. oktober 1989, og Finansministeriets cirkulære af 8. juni 1990 er  

 udsendt med Undervisningsministeriets følgeskrivelse af 20. august 1990.
Til § 36, stk. 1 og 2 Direktoratet for Arbejdstilsynet har i medfør af § 3 i ferieloven  

 dispenseret fra denne lovs bestemmelser, således at faste vikarer uden  

 læreruddannelse og årsvikarer (faglærere) i ansættelsesperioden følger samme  

 regler, som gælder for tjenestemænd i folkeskolen, jf. feriecirkulæret af 25.  

 maj 1990 (udsendt med følgeskrivelse af 28. maj 1990).
 I de tilfælde, hvor en fast vikar uden læreruddannelse eller en årsvikar  

 (faglærer) som følge af barselsorlov eller sygefravær har krav på  

 erstatningsferie, samt tilfælde, hvor ferie af tjenstlige grunde udskydes,  

 finder den særlige regel i feriecirkulærets § 5 således anvendelse.
 Hvis ferie for en fast vikar uden læreruddannelse eller en årsvikar  

 (faglærer) bliver udskudt til afvikling på skoledage, bør den tilgodehavende  

 ferie afvikles snarest.
 Ved fratræden følges imidlertid fortsat lov om ferie, idet  

 undtagelsesbestemmelsen efter denne lovs § 2, stk. 1, nr. 2, ikke dækker  

 disse stillingskategorier.
 For faste vikarer uden læreruddannelse og årsvikarer (faglærere) ansat før  

 1. marts 1990 følger heraf, at disse også i forbindelse med afvikling af  

 tilgodehavende ferie i ferieåret 1990/91 følger samme regler, som gælder for  

 tjenestemænd i folkeskolen, jf. feriecirkulæret af 25. maj 1990.
De hidtidige bestemmelser om kapitalpension Bestemmelserne anses for overflødige at medtage i dag, hvor der er  

 mulighed for at indgå sådanne aftaler for alle stillingskategorier.
 Afsluttende bemærkes, at ved ophævelsen fra den 1. august 1990 at regne af  

 cirkulæret af 1. marts 1984 om timelærere, vakancevikarer og vikarer i  

 folkeskolen bortfalder de gennemførte ændringer (og følgeskrivelserne hertil)  

 samt cirkulæreskrivelse af 23. december 1986, da den omhandlede fortolkning  

 som anført nu er indarbejdet i § 31, stk. 2.
 Cirkulæret af 1. marts 1984 var ændret ved cirkulærer af 17. juni 1986,  

 12. marts 1987, 24. februar 1988, 23. marts 1988, 9. oktober 1989 og 10. maj  

 1990.
Med venlig hilsen Henrik Køber fuldmægtig Bilag Bekendtgørelse nr. 250 af 22. april 1991 om timelærere, vakancevikarer og  

 vikarer i folkeskolen uden for København.
Udeladt her.
