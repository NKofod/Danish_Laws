Fremsat den 28. februar 2001 af  

 Aase D.
Madsen (DF),  

 Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om ændring af tidspunktet for ophør af  

 udbetaling af pension Folketinget pålægger regeringen med virkning  

 fra 1. juli 2001 at tilbagerykke tidspunktet for udbetaling af pension til en  

 efterlevende ægtefælle til det tidspunkt, som indtil 1. april  

 2000 var gældende.
Bemærkninger til forslaget Almindelige bemærkninger Det er forslagsstillernes principielle opfattelse, at de  

 ændringer, der skete i forbindelse med finansloven for 2000 på  

 socialområdet vedrørende reglerne i forbindelse med  

 dødsfald, skal tilbageføres.
Det betyder, at virkningerne af de tre lovforslag, som  

 Folketinget vedtog i samlingen 1999-2000, forslagene L 118, L 137 og L 138,  

 skal ophæves.
Virkningen af L 138 neutraliseres med  

 nærværende beslutningsforslag og betyder, at tidspunktet for,  

 hvornår pensionsudbetaling til pensionister skal ophøre, rykkes  

 tilbage det tidspunkt, som indtil 1. april 2000 var gældende.
I forbindelse med aftalen om finansloven for 2000,  

 indgået i november 1999, er der en delaftale vedrørende politiet  

 mellem regeringen, Socialistisk Folkeparti og Centrum-Demokraterne med  

 tilslutning fra Venstre og Det Konservative Folkeparti, der blandt andet  

 indebærer, at der sker en harmonisering af reglerne for social pension  

 i forbindelse med dødsfald med de regler, der findes for andre  

 overførsler, således at social pension ophører på  

 dødfaldstidspunktet.
Aftalen fremgår af »Aftaler om Finansloven for  

 2000«,  

 Finansministeriet, november 1999, side 43.
Aftalen er udmøntet i Forslag til lov om  

 ændring af lov om social pension og lov om skifte af dødsboer  

 (Ophør af pensionsudbetaling på dødsfaldstidspunktet), L  

 138 fremsat den 7. december 1999 af socialminister Karen Jespersen og  

 vedtaget i Folketinget den 17. december 1999 af partierne: Socialdemokratiet,  

 Venstre, Det Konservative Folkeparti, Socialistisk Folkeparti,  

 Centrum-Demokraterne og Det Radikale Venstre.
Dansk Folkeparti, Enhedslisten,  

 Kristeligt Folkeparti, Frihed 2000 og løsgængeren Frank  

 Dahlgaard stemte imod lovforslaget.
 Det fremgår af aftalen og af lovforslaget, at  

 tidspunktet for, hvornår den efterlevende kan overgå til en  

 pensionsydelse svarende til niveauet for en enlig, fremrykkes til at  

 være samtidig med tidspunktet for dødsfaldet.
Tidligere var det sådan, at hvis  

 dødstidspunktet indtraf f.eks. den 8. september, så fortsatte  

 pensionsudbetalingen september måned ud samt i månederne oktober,  

 november og december.
Det gav den tilbageværende ægtefælle  

 mulighed for at disponere i forhold til den nye situation, f.eks. at opsige  

 en stor lejlighed og flytte til en mindre og mere passende bolig.
Det er forslagsstillernes opfattelse, at flertallets  

 ændringer betød, at det igen er pensionisterne, der må  

 holde for.
Flertallet standsede udbetalingen af pension til den  

 afdødes ægtefælle med udgangen af  

 dødsmåneden, således at den efterlevende  

 pensionistægtefælle ikke længere har det sikkerhedsnet i en  

 overgangsperiode efter ægtefællens død, hvor der oven i  

 købet er ekstraomkostninger i forbindelse med dødsfaldet.
Det er forslagsstillernes opfattelse, at ordningen med den  

 fortsatte pensionsudbetaling for efterlevende ægtefæller skal  

 genindføres efter de regler, der gjaldt indtil 1. april 2000, og at de  

 besparelser, som afskaffelse af ordningen har betydet for statskassen,  

 må tilbageføres.
Ordningen har eksisteret i mange år, og  

 ændringen er ganske enkelt for smålig af regeringen og  

 forligspartierne, og ordningen bør derfor indføres igen, ikke  

 mindst set på baggrund af, at socialminister Henrik Dam Kristensen i  

 konsekvens af de afholdte folkehøringer om ældreområdet  

 løftede sløret for nogle af de ændringer, regeringen  

 efterfølgende ville gennemføre.
Socialministeren udtalte blandt andet til Ugebrevet Mandag  

 Morgen den 21. august 2000: »Dødemandspakken og medicinordningen har nu givet os nogle  

 erfaringer, som der skal samles op på.
Det er vi i gang med.
Både  

 finansministeren og jeg er opmærksomme på det, og vi er ved at  

 finde nogle af de steder, hvor vi kan foretage justeringer, der kan  

 tilfredsstille nogle af de ønsker, der har været.
Men jeg vil  

 gerne sige, at jeg klart har forstået det signal, der er givet på  

 ældrehøringerne.« Forslagsstillerne havde derfor forventet, at  

 ministeren uden tøven havde indfriet sine løfter om at foretage  

 ændringer i det lovkompleks, der kaldes Forslagsstillerne forventer derfor, at det fremsatte  

 beslutningsforslag vil blive modtaget positivt af regeringen.
 Beslutningsforslaget skal ses i sammenhæng med de af  

 Dansk Folkeparti samtidigt fremsatte beslutningsforslag:
 Forslag til folketingsbeslutning om videreførelse  

 af ledsageordningen efter folkepensionalderens indtræden B (132),  

 forslag til folketingsbeslutning om ændring af efterlevelseshjælp  

 og efterlevelsespension B (133) og forslag til folketingsbeslutning om  

 genindførelse af det dobbelte personfradrag for efterlevende  

 ægtefæller B (135).
Skriftlig fremsættelse Aase D.
Madsen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 tidspunktet for ophør af udbetaling af pension.
(Beslutningsforslag nr.
B 134).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
