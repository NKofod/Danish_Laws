Indledning I bekendtgørelse nr. 68 af 26. januar 1995 er fastsat regler om  

 kombinationsforsikring.
Til brug for anvendelsen af reglerne har direktoratet  

 udarbejdet denne vejledning.
Kombinationsforsikringen giver mulighed for at blive fuldtidsforsikret på  

 grundlag af både lønarbejde og mere end midlertidig drift af selvstændig  

 virksomhed.
Denne persongruppe har efter arbejdsløshedsforsikringslovens  

 almindelige regler ikke mulighed for at blive forsikret på grundlag af begge  

 beskæftigelser.
 I forbindelse med arbejdsmarkedsreformen er der sket en række ændringer,  

 der har ført til, at målgruppen for kombinationsforsikringen ikke længere vil  

 have problemer med at blive optaget som fuldtidsforsikrede, og at  

 beskæftigelseskravet vil kunne opfyldes alene ved lønarbejde, således at de  

 får dagpengeret i delperioder i samme omfang som andre.
 Kombinationsforsikringen får derfor først og fremmest betydning for  

 beregning af dagpengenes størrelse, for retten til overgang fra deltids- til  

 fuldtidsforsikring og for retten til dagpenge ved delvis ledighed.
 Bekendtgørelsen bygger i vidt omfang på de gældende regler for  

 fuldtidsforsikrede, og er baseret på, at dokumentationen/kontrollen tager  

 udgangspunkt i lønarbejdet som den mest kontrollerbare del af beskæftigelsen.
På enkelte punkter er det dog af administrative grunde fundet  

 hensigtsmæssigt med særlige regler for kombinationsforsikrede.
Disse  

 særregler vedrører bl.a. satsberegning.
 Kombinationsforsikringen er en frivillig ordning, hvor det er op til den  

 enkelte kasse selv at beslutte, om den vil tilbyde denne form for forsikring.
Bekendtgørelsens målgruppe (§ 1) Personkredsen Kombinationsforsikringens målgruppe er personer, der har baseret deres  

 indtægt på samtidigt lønarbejde og selvstændig virksomhed.
De har efter de  

 almindelige forsikringsregler ikke mulighed for at blive fuldtidsforsikret på  

 grundlag af begge beskæftigelser, selv om beskæftigelserne tilsammen svarer  

 til fuldtidsbeskæftigelse som lønmodtager.
 Ordningen vil ikke kunne anvendes af personer, der i dag kan  

 forsikres som selvstændige erhvervsdrivende, det vil sige personer, der mere  

 end midlertidigt driver selvstændig virksomhed i væsentligt omfang.
 Om der er tale om udøvelse af selvstændig erhvervsvirksomhed i  

 arbejdsløshedsforsikringslovens forstand, afgøres efter reglerne i  

 direktoratets bekendtgørelse om optagelse i en arbejdsløshedskasse for  

 selvstændige erhvervsdrivende.
 Det er en betingelse, at medlemmet driver virksomheden ved sin personlige  

 arbejdsindsats.
 For at blive omfattet af reglerne, der gælder for kombinationsforsikrede,  

 skal medlemmet have status som kombinationsforsikret, jf. § 2. Det gælder  

 både ved nyoptagelse og ved ændring af hidtidig forsikringskategori fra  

 deltidsforsikret, fuldtidsforsikret lønmodtager eller fuldtidsforsikret  

 selvstændig.
Kombinationsforsikringen adskiller sig fra den almindelige  

 forsikringsordning ved, at begge beskæftigelser indgår i  

 forsikringsgrundlaget.
Det medfører bl. a., at indtjeningen fra begge  

 beskæftigelser indgår ved beregning af dagpengesatsen, jf. § 11.
 Der er ret til dagpenge ved fuld ledighed, det vil sige ved fuld ledighed  

 fra lønarbejdet og mere end midlertidigt ophør med virksomheden, jf. §§ 7-9.
 Der er endvidere mulighed for dagpenge ved mere end midlertidigt ophør med  

 virksomhedsudøvelsen, når lønarbejdet fortsætter, jf. § 13, og ved fuld  

 ledighed fra lønarbejdet, når virksomheden fortsætter, jf. § 14.
Ved fuld ledighed fra begge beskæftigelser gælder de almindelige regler,  

 medmindre andet er anført i bekendtgørelsen om kombinationsforsikring.  

 Virksomheden skal være ophørt mere end midlertidigt, jf. §§ 7-9. Endvidere  

 skal medlemmet være ophørt med lønarbejdet.
Ved ophør med virksomheden gælder  

 der en uges karenstid, jf. arbejdsløshedsforsikringslovens § 63.
 Er der tale om selvforskyldt ophør fra lønarbejdet, vil karenstiden for  

 virksomheden kunne ligge i den ene af de 5 ugers karantæne for lønarbejde,  

 jf. rådighedsbekendtgørelsen.
Bekendtgørelsens anvendelsesområde (§ 2) Til stk. 1 og 2 Status som kombinationsforsikret Det er en betingelse for at opnå status som kombinationsforsikret, at der  

 foreligger dokumentation for, at den optagelsessøgende/medlemmet er  

 beskæftiget som lønmodtager og udøver selvstændig virksomhed.
Samtidig skal  

 den optagelsessøgende/medlemmet erklære, at virksomheden udøves mere end  

 midlertidigt og i et omfang på 15-30 timer om ugen.
 Lønarbejdet dokumenteres efter de gældende regler for lønmodtagere, jf.  

 bekendtgørelsen om optagelse i en arbejdsløshedskasse for lønmodtagere.
Dette medfører blandt andet, at også støttet arbejde samt lønarbejde i  

 form af bierhverv vil kunne danne grundlag for optagelse som  

 kombinationsforsikret.
Hverken støttet arbejde eller bierhverv vil imidlertid  

 kunne medregnes til opfyldelse af beskæftigelseskravet (26-ugers reglen),  

 ligesom indtægten herfra ikke kan anvendes ved beregning af  

 arbejdsfortjenesten.
 At der drives selvstændig virksomhed vil fx kunne dokumenteres ved  

 fremlæggelse af momsregistrering og eventuelle momsangivelser, kassekladde,  

 annoncer eller lignende, der udadtil tilkendegiver, at der er tale om  

 erhvervsvirksomhed i modsætning til fx hobbyvirksomhed.
 Den selvstændige virksomhed skal endvidere udøves mere end midlertidigt,  

 og der vil derfor ikke kunne ske optagelse/overflytning på baggrund af en  

 virksomhed, der er under afvikling.
 Et kortvarigt eller enkeltstående arbejdsforhold, der har karakter af  

 selvstændig virksomhed, vil ikke kunne danne grundlag for  

 optagelse/overflytning til kombinationsforsikret.
 Det tidsmæssige krav til beskæftigelsens omfang er - ligesom kravet  

 om mere end midlertidig drift - baseret på medlemmets egen erklæring om, at  

 det personlige arbejde ved selvstændig virksomhed kan sidestilles med  

 beskæftigelse som lønmodtager i et omfang på mellem 15 og 30 timer om ugen.
Ved sæsonvirksomhed kan virksomheden danne grundlag for opnåelse af status  

 som kombinationsforsikret, hvis virksomhedens driftsperiode opfylder de  

 almindelige betingelser for at udgøre et forsikringsgrundlag, jf.  

 direktoratets bekendtgørelse om optagelse i en arbejdsløshedskasse for  

 selvstændige erhvervsdrivende.
Der kan således kun opnås status som  

 kombinationsforsikret i selve driftsperioden, og driftsperioden skal være på  

 mindst 5 måneder om året.
Til stk. 3 Et medlem, der ønsker at blive kombinationsforsikret på grundlag af  

 arbejde i ægtefællens virksomhed, skal fremlægge dokumentation for  

 skattemæssig registrering som medarbejdende ægtefælle eller for indgået  

 lønaftale med ægtefællen.
Har medlemmet ikke tidligere været medarbejdende  

 ægtefælle, skal dokumentation for skattemæssig registrering som medarbejdende  

 ægtefælle fremlægges senest ved den efterfølgende årsopgørelse.
Frivillig ordning for den enkelte kasse (§ 3) Kombinationsforsikringsordningen er etableret som en frivillig ordning,  

 hvor det er op til den enkelte kasse selv at beslutte, om den vil anvende  

 ordningen.
 Når en kasse ønsker at etablere ret til kombinationsforsikring, skal dette  

 forinden meddeles til direktoratet.
 Ordningen gælder for såvel lønmodtagerkasserne som kasserne for  

 selvstændige.
Valg af kasse (§ 4, stk. 1) Personer, der opfylder beskæftigelseskravet i § 2, stk. 2, kan vælge, om  

 de vil være medlem af en lønmodtagerkasse eller en kasse for selvstændige.
Personer, der ønsker status som kombinationsforsikret, er omfattet af de  

 almindelige regler i arbejdsløshedsforsikringslovens § 42 om  

 kassetilhørsforhold.
Inden for disse regler kan der vælges medlemskab af en  

 arbejdsløshedskasse, der har valgt at etablere kombinationsforsikring, og som  

 enten er en arbejdsløshedskasse for selvstændige eller en arbejdsløshedskasse  

 for lønmodtagere, der omfatter det faglige område, hvor medlemmet er  

 beskæftiget.
Optagelsestidspunktet (§ 4, stk. 2) Retten til at blive omfattet af kombinationsforsikringsreglerne indtræder  

 først fra det tidspunkt, hvor kassen har modtaget medlemmets skriftlige  

 anmodning, ligesom optjening af retten til ydelserne efter disse regler først  

 tæller fra dette tidspunkt.
Øvrige forsikringsregler (§ 5) De almindelige bestemmelser for fuldtidsforsikrede gælder også for  

 kombinationsforsikrede i det omfang, der ikke er fastsat særlige regler i  

 denne bekendtgørelse.
 For eksempel gælder reglerne om selvforskyldt ledighed, karensuge ved  

 ophør med udøvelse af selvstændig virksomhed samt mindsteudbetalingsreglen og  

 reglen om udstedelse af frigørelsesattest som betingelse for at modtage  

 supplerende dagpenge.
 Bekendtgørelsen indeholder ingen særregler om beskæftigelseskravet.  

 Opgørelsen foretages derfor efter reglerne i arbejdsløshedsforsikringslovens  

 § 53, stk. 2, og direktoratets bekendtgørelse om beskæftigelseskravet og  

 delperioderne.
 Da selvstændig erhvervsvirksomhed kun kan medregnes til opfyldelse af  

 beskæftigelseskravet, hvis beskæftigelsen har været i væsentligt omfang, er  

 det kun lønarbejdet, der vil kunne medregnes til opfyldelse af  

 beskæftigelseskravet.
 For eksempel vil et nyoptaget medlem, som har lønarbejde på mindst 15  

 timer ugentligt, kunne opfylde beskæftigelseskravet senest 13 uger efter  

 opfyldelse af 1 års kravet i arbejdsløshedsforsikringslovens § 53, stk. 1,  

 (medlemsanciennitet).
 Også lønarbejde eller selvstændig erhvervsudøvelse i væsentligt omfang,  

 der ligger forud for opnåelsen af status som kombinationsforsikret,  

 vil kunne medregnes ved opgørelsen af, om beskæftigelseskravet er opfyldt,  

 forudsat beskæftigelsen er udført i en medlemsperiode.
 Medlemmet er ligeledes omfattet af de almindelige regler i lovens § 42 om  

 pligt til overflytning til anden kasse eller til at udtræde af kassen.
Ophør med virksomhedsudøvelsen (§§ 7-9) Efter kombinationsforsikringens regler anses virksomheden kun for ophørt,  

 når der er tale om et mere end midlertidigt ophør.
Det betyder, at der ikke kan udbetales dagpenge ved midlertidig  

 indstilling af driften, hvor det er hensigten, at erhvervsvirksomheden skal  

 genoptages.
Endvidere finder reglerne om midlertidigt ophør i direktoratets  

 bekendtgørelse om udbetaling af dagpenge til selvstændige erhvervsdrivende,  

 der midlertidigt er afskåret fra fortsat virksomhedsudøvelse, ikke  

 anvendelse, jf. § 10.
Til § 7 Ophør ved overdragelse, lukning og bortforpagtning/udlejning Ved ophør af virksomheden gælder reglerne i §§ 1 - 3 i direktoratets  

 bekendtgørelse om ophør med udøvelse af selvstændig virksomhed som  

 hovedbeskæftigelse.
Det vil sige, at ophøret skal være mere end midlertidigt,  

 og at både ophøret og tidspunktet herfor skal dokumenteres.
Til § 8 Ophør ved ægtefælleudtræden Bestemmelsen medfører, at ophøret anerkendes ved udtræden af virksomheden,  

 der fortsættes af ægtefællen, når - medlemmet efter sin udtræden har haft over 30 timers lønarbejde pr. uge  

 i mindst 26 uger, - medlemmets udtræden skyldes, at medlemmets hidtidige arbejdsfunktioner  

 er bortfaldet mere end midlertidigt, - medlemmets udtræden skyldes, at det personlige arbejde er overtaget mere  

 end midlertidigt af anden arbejdskraft på grund af virksomhedens behov for  

 særlige, faglige kvalifikationer eller virksomhedens ændrede ejerforhold,  

 eller - medlemmet har ophævet samlivet med sin ægtefælle i forbindelse med  

 separation eller skilsmisse.
 Et medlem, der udtræder af en virksomhed, der fortsættes af ægtefællen,  

 skal bringe sin eventuelle status som medarbejdende ægtefælle til ophør eller  

 dokumentere, at en eventuel lønaftale er bortfaldet.
Til § 9 Udtræden af virksomhed, der fortsættes af medejere I tilfælde, hvor virksomheden fortsættes af medejere, uden at medlemmet  

 har afhændet sin del af virksomheden, gælder samme regler som ved  

 ægtefælleudtræden, bortset fra reglen om samlivsophævelse i § 4, stk. 2, 3 og  

 4, i direktoratets bekendtgørelse om ophør med udøvelse af selvstændig  

 virksomhed som hovedbeskæftigelse.
Beregning af dagpengesats (§§ 11-12) Ved ledighed foretages en samlet beregning af dagpengesatsen.
Dette gælder  

 såvel ved fuld ledighed som ved ledighed fra enten virksomheden eller  

 lønarbejdet.
 Medlemmet kan dog først få beregnet en dagpengesats på baggrund af  

 indtægter fra begge beskæftigelser, når betingelserne i bekendtgørelsens §  

 11, stk. 1, er opfyldt.
 Selv om medlemmet ikke opfylder disse betingelser, fx fordi medlemmet har  

 været kombinationsforsikret i mindre end et år, vil medlemmet dog kunne få op  

 til højeste dagpenge for fuldtidsforsikrede på grundlag af indtægten fra  

 enten lønarbejdet eller virksomheden.
Til § 11, stk. 1 Dagpengesatsen beregnes på grundlag af både indtjeningen ved  

 lønarbejdet og indtjeningen ved virksomheden, når følgende betingelser  

 er opfyldt:
 1. Medlemmet skal have været kombinationsforsikret i  

 mindst 12 måneder.
2. Medlemmet skal have drevet selvstændig virksomhed i  

 mindst et helt, afsluttet regnskabsår efter opnåelse af status som  

 kombinationsforsikret.
Dette krav anses for opfyldt, såfremt regnskabsåret er  

 påbegyndt højst 13 uger forud for opnåelsen af status som  

 kombinationsforsikret, når der er tale om virksomhedens 1. regnskabsår, og  

 mindst 26 uger af regnskabsåret ligger efter opnåelsen af status som  

 kombinationsforsikret.
3. Medlemmet skal efter opnåelsen af status som  

 kombinationsforsikret have haft lønarbejde i et omfang, som berettiger til  

 beregning af dagpenge efter reglerne for deltidsforsikrede lønmodtagere.
Det  

 vil sige, at der for time-, dag-, uge-, og 14 dageslønnede inden for en  

 periode af 12 uger skal foreligge et timetal, som mindst svarer til 180  

 timer, medens der for månedslønnede inden for 3 måneder skal foreligge et  

 timetal på mindst 195 timer.
Til § 11, stk. 3 Arbejdsfortjenesten ved virksomheden beregnes som udgangspunkt  

 efter reglerne i direktoratets bekendtgørelse vedrørende fremgangsmåden ved  

 beregning af arbejdsfortjenesten for selvstændige erhvervsdrivende.
Der  

 henvises til denne samt tilhørende vejledning, dog finder bekendtgørelsens  

 regler om mindstesats ikke anvendelse.
Der vil endvidere kun kunne anvendes hele regnskabsår.
Dog vil et  

 regnskabsår, der er påbegyndt højst 13 uger forud for opnåelse af status som  

 kombinationsforsikret, kunne medtages ved beregningen, hvis der er tale om 1.  

 regnskabsår, og mindst 26 uger af regnskabsåret ligger efter opnåelsen af  

 status som fuldtidsforsikret.
 Arbejdsfortjenesten ved virksomheden medregnes kun, hvis den er positiv.
Til § 11, stk. 5 Hvis medlemmet har drevet virksomheden som enkeltmandsvirksomhed uden  

 deltagelse af ægtefællen, kan beregningen endvidere ske alene på grundlag af  

 medlemmets årsopgørelser, forudsat de øvrige betingelser herfor er opfyldt,  

 jf. direktoratets bekendtgørelse om fremgangsmåden ved beregning af  

 arbejdsfortjenesten for selvstændige erhvervsdrivende.
Til § 11, stk. 7 Opfylder medlemmet ikke betingelserne for at få beregnet en dagpengesats  

 som kombinationsforsikret, sker beregningen efter reglerne for  

 fuldtidsforsikrede lønmodtagere, jf. direktoratets bekendtgørelse vedrørende  

 fremgangsmåden ved beregning af arbejdsfortjenesten for lønmodtagere, hvis  

 betingelserne herfor er opfyldt.
 Bestemmelsen vil fx kunne finde anvendelse, hvis medlemmet endnu ikke har  

 været kombinationsforsikret i 12 måneder eller ikke har afsluttet et helt  

 regnskabsår efter opnåelsen af status som kombinationsforsikret.
Til § 12 Bestemmelsen omfatter medlemmer, der ikke kan få beregnet en dagpengesats  

 efter reglerne i § 11. Medlemmets dagpengesats skal som udgangspunkt beregnes  

 på baggrund af de regler, der gælder for den forsikringsstatus - som  

 lønmodtager eller selvstændig - som medlemmet tilhørte forud for opnåelsen af  

 status som kombinationsforsikret.
 Såfremt der ikke kan beregnes en dagpengesats efter reglerne for  

 selvstændige erhvervsdrivende, vil medlemmet få udbetalt dagpenge med 82% af  

 højeste dagpenge.
 Medlemmer, der forud for opnåelsen af status som kombinationsforsikrede  

 var forsikrede som lønmodtagere, vil mindst få udbetalt dagpenge med 82% af  

 højeste dagpenge.
 Et medlem, der er nyoptaget som kombinationsforsikret, vil få  

 udbetalt dagpenge med det i § 51, stk. 2, nævnte beløb, jf. stk. 1.
Delvis ledighed (§§ 13 og 14) Ledighed fra virksomheden (§ 13) Der kan kun udbetales dagpenge, når arbejdet i virksomheden er ophørt mere  

 end midlertidigt.
 Det er en betingelse, at medlemmet står til rådighed for lønarbejde på  

 fuld tid efter de for fuldtidsforsikrede gældende regler.
Der foretages fradrag for det fortsatte, faktiske lønarbejde.
Dette  

 skyldes bl.a., at lønarbejdet indgår i dagpengesatsen, der alene er begrænset  

 af maksimum for fuldtidsforsikrede.
 Dagpengesatsen og dagpengeperioden begrænses efter de regler, der gælder  

 for udbetaling af supplerende dagpenge til en lønmodtager, der har nedsat  

 tid.
 Reglerne om mindsteudbetaling og reglen om karensuge ved ophør af  

 selvstændig virksomhed som hovedbeskæftigelse finder tilsvarende anvendelse.
 Bestemmelsen gælder straks efter medlemmets status som  

 kombinationsforsikret.
I forbindelse med ledighed fra virksomheden bør kassen på baggrund af det  

 modtagne materiale vurdere, om medlemmets oplysninger ved overgang til  

 kombinationsforsikret om virksomhedens omfang virker sandsynlig.
Er dette  

 ikke tilfældet, bør kassen foretage en vurdering af, om medlemmet har opnået  

 status som kombinationsforsikret med urette.
Ledighed fra lønarbejdet (§ 14) Der kan kun udbetales dagpenge ved fuld ledighed fra lønarbejdet.
Dog  

 forhindrer egentligt bierhverv (arbejde der efter sin art ikke kan udbydes  

 som hovedbeskæftigelse) ikke, at der kan udbetales dagpenge.
Der henvises i  

 øvrigt til § 2 i direktoratets bekendtgørelse om udbetaling af supplerende  

 dagpenge.
Det er en betingelse, at medlemmet står til rådighed for arbejdsmarkedet  

 efter de gældende regler for fuldtidsforsikrede.
Dette bevirker bl.a., at  

 arbejdet med virksomheden til enhver tid skal kunne udføres uden for normal  

 arbejdstid.
Der foretages fradrag for den faktiske virksomhedsudøvelse, dog med mindst  

 15 timer ugentligt.
Dette gælder uanset, om der er tale om fortsat drift af  

 den virksomhed, der har været medlemmets forsikringsgrundlag, eller om anden  

 drift af selvstændig virksomhed, som er påbegyndt før eller efter evt.  

 ledighed fra den virksomhed, der har været medlemmets forsikringsgrundlag.
15-timers-reglen gælder dog efter stk. 3 ikke, såfremt 1. virksomheden ikke har været medlemmets  

 forsikringsgrundlag, således at virksomheden ikke har dannet grundlag for  

 medlemmets status som kombinationsforsikret, og således at indtjeningen fra  

 virksomheden ikke har kunnet medregnes i beregningsgrundlaget for medlemmets  

 sats efter § 11, og 2. virksomheden er af et sådant omfang/art, at den  

 fritager for dagpengebegrænsningen, jf. reglerne herom i bekendtgørelsen om  

 bibeskæftigelse ved selvstændig virksomhed.
 I så fald skal der kun ske fradrag for den faktiske virksomhedsudøvelse.
 Dagpengesatsen udbetales med individuel sats, og dagpengeperiodens længde  

 er begrænset, jf. reglerne om bibeskæftigelse ved selvstændig virksomhed.
 Reglerne om karantæne ved selvforskyldt ledighed finder tilsvarende  

 anvendelse.
 Bestemmelsen gælder straks efter medlemmets status som  

 kombinationsforsikret.
Der kan kun udbetales supplerende dagpenge ved fuld ledighed fra  

 lønarbejdet.
Når medlemmet driver selvstændig virksomhed, kan der derfor kun  

 modtages supplerende dagpenge i uger, hvor der ikke er noget lønarbejde.  

 Dette gælder også ved senere påbegyndt lønarbejde.
Timeoverførsel (§ 15) Om fritagelsen for 15-timers-reglen henvises til bemærkningerne til § 14,  

 stk. 3.
Udtræden af kombinationsforsikringen (§ 16) Medlemmet er - efter de almindelige regler om oplysningspligt - forpligtet  

 til at orientere kassen, såfremt medlemmets beskæftigelse ikke længere  

 opfylder kriterierne i § 2, stk. 2, for eksempel fordi medlemmet mere end  

 midlertidigt er påbegyndt selvstændig virksomhed i væsentligt omfang.
 Kravet om en tilkendegivelse fra medlemmet forudsætter en grundig  

 information af medlemmerne, men er anset for nødvendigt af hensyn til de  

 øvrige regler, specielt reglerne om bibeskæftigelse ved selvstændig  

 virksomhed, jf. i øvrigt vejledningen til § 16, stk. 2-5.
Til stk. 1 Medlemmet kan efter anmodning udtræde af kombinationsforsikringen,  

 hvis der ikke er modtaget ydelser fra kassen i de seneste 5 uger.
 Udtræden kan ske efter skriftlig anmodning og under overholdelse af  

 kassens eventuelle frister for udtræden af kombinationsforsikringen.
Medlemmet bør overveje at udtræde af kombinationsforsikringen, når  

 pågældende har haft lønarbejde over 30 timer ugentligt i en længere periode,  

 og medlemmet således ikke længere er omfattet af kombinationsforsikringens  

 målgruppe.
Medlemmet vil dog fortsat være omfattet af bestemmelserne i §§  

 7-9, 14 og 18, jf. vejledningen til stk. 3-5.
Ved udtræden af kombinationsforsikringen bevarer medlemmet sin status som  

 fuldtidsforsikret.
Dette gælder, selv om den fortsatte virksomhedsudøvelse  

ikke er af væsentligt omfang.
Til stk. 2 Et kombinationsforsikret medlem skal udtræde af kombinationsforsikringen,  

 hvis medlemmet overgår til mere end midlertidigt at udøve virksomheden i  

 væsentligt omfang.
Hvis medlemmet fortsat ønsker at være forsikret, skal  

 medlemmet blive i/overflyttes til en arbejdsløshedskasse for selvstændige  

 erhvervsdrivende.
Til stk. 3, 4 og 5 Et medlem, som er udtrådt af kombinationsforsikringen for eksempel, fordi  

 medlemmet opnår fuldtids lønarbejde, vil i tilfælde af ledighed fra  

 lønarbejdet forsat være omfattet af ophørsbetingelserne i §§ 7-9, og af  

 begrænsningerne i §§ 14 og 18, såfremt virksomhedsudøvelsen fortsætter.
Dette  

 bevirker for eksempel, at medlemmet fortsat vil få fradraget mindst 15 timer  

 ugentligt, jf. bekendtgørelsens § 14, stk. 1.
Undtaget herfra er medlemmer, der på ledighedstidspunktet dokumenterer, at  

 virksomheden nu er »konverteret« til bibeskæftigelse som følge af,  

 at lønarbejdet har haft et omfang svarende til reglerne i § 5, stk. 2, nr. 1,  

 i direktoratets bekendtgørelse om ophør med selvstændig virksomhed som  

 hovedbeskæftigelse.
Reglen, der gælder ved væsentlig driftsomlægning, finder  

ikke anvendelse.
Endvidere er der mulighed for, at virksomheden kan anses for ændret til  

 bibeskæftigelse ved ledighed fra lønarbejdet, der indtræder på et tidspunkt,  

 hvor der er forløbet mindst 3 år, siden medlemmet udtrådte af  

 kombinationsforsikringen.
Kassen skal da vurdere, om medlemmet har ret til  

 dagpenge efter reglerne i direktoratets bekendtgørelse om udøvelse af  

 selvstændig virksomhed som bibeskæftigelse.
Overflytning til anden kasse (§ 17) Til stk. 1 Medlemmet skal lade sig overflytte til anden kasse, såfremt  

 medlemmet som kombinationsforsikret overtager arbejde inden for denne kasses  

 faglige område.
Har kassen ikke tilsluttet sig  

 kombinationsforsikringsordningen, skal overflytning ske til en kasse for  

 selvstændige eller til en tværfaglig arbejdsløshedskasse.
 Med undtagelse af ovennævnte situation, kan der ikke ske  

 overflytning i en periode, hvor medlemmet modtager ydelser fra kassen.
Til stk. 2 Da medlemmet er omfattet af de almindelige regler om kassetilhørsforhold,  

 skal der samtidig med medlemmets udtræden af kombinationsforsikringen træffes  

 afgørelse om, hvorvidt medlemmet har pligt til at lade sig overflytte på  

 grundlag af den aktuelle beskæftigelse.
Hvis der ikke er pligt til  

 overflytning efter de almindelige regler, kan medlemmet forblive i kassen  

 efter udtræden som kombinationsforsikret.
Feriedagpenge (§ 18) Det er en betingelse for at udbetale feriedagpenge, at  

 virksomhedsudøvelsen er ophørt, jf. de almindelige regler om retten til  

 feriedagpenge.
