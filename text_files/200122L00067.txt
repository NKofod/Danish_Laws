Fremsat den 29. januar 2002 af  

 beskæftigelsesministeren (Claus Hjort Frederiksen) Forslag til Lov om ændring af ferieloven (Renteafkast af FerieKonto) § 1 I ferieloven, jf. lov nr. 396 af 31. maj 2000, foretages følgende  

 ændring:
 1. Efter § 32, stk. 2, indsættes efter 1.  

 punktum:
»Af renteafkastet af FerieKonto i 2002 tilfalder endvidere  

 op til 150 mill. kr. statskassen.
Arbejdsministeren kan fastsætte  

 nærmere regler om overførsel af renteafkastet til  

 statskassen.« § 2 Loven træder i kraft den 1. marts 2002.
Bemærkninger til lovforslaget Efter ferielovens § 32, stk. 2,  

 dækkes udgifterne til administration af FerieKonto af renterne af de  

 til FerieKonto indbetalte beløb, mens resten tilfalder  

 Arbejdsmarkedets Feriefond.
Som led i de samlede økonomiske  

 overvejelser foreslås det i forbindelse med finansloven for år  

 2002, at op til 150 mill. kr. af den del af renteafkastet i 2002, der ikke  

 skal dække administration af FerieKonto, indbetales til  

 statskassen.
 Det bemærkes, at udtrykket renteafkastet i år  

 2002 skal forstås således, at det omfatter beløb, der er  

 påløbet efter den 31. december 2001.
Bemyndigelsen tænkes anvendt til at udstede en  

 bekendtgørelse, der fastlægger, i hvilken takt de op til 150  

 mill. kr. skal overføres.
FerieKonto vil blive inddraget i forbindelse  

 med fastlæggelsen heraf.
Bestemmelsen vil have udtømt sin  

 virkning den 31. december 2002.
Økonomiske og administrative konsekvenser Med det nuværende renteniveau vil  

 overførelsen på op til 150 mill. kr. til statskassen betyde, at  

 hele den resterende renteindtægt efter administration tilfalder  

 statskassen.
Såfremt der sker et yderligere rentefald vil dette  

 resultere i, at renteprovenuet efter administration vil blive under 150 mill.  

 kr.
Erhvervsmæssige konsekvenser Lovforslaget har ingen konsekvenser for erhvervslivet  

 generelt.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Staten vil i år 2002 få et provenu på op  

 til 150 mill. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
