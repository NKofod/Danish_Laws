 I medfør af lov nr.148 af 24 april 1975 om bekæmpelse af flyvehavre  

 fastsættes:
§ 1.  I denne bekendtgørelse forstås ved 1. flyvehavre: Avena fatua L., A. sterilis L. og A.  

 ludoviciana Dur. samt andre vildtvoksende havrearter, der har løsningslag  

 ved grunden af en eller flere kerner i småakset; 2. korn: byg, havre, hvede og rug; 3. sædekorn: korn til såning; 4. markfrø: frø til såning af de arter, der er omfattet af  

 Landbrugsministeriets bekendtgørelse om handel med frø af foder-, olie- og  

 spindplanter, samt frø af kanariegræs til udsæd; 5. salg: salg, udbud til salg samt fordeling, levering og anden  

 form for overdragelse, jfr. dog stk. 2 og 3.
Stk. 2.  En jordbrugers indlevering af sædekorn til en  

 virksomhed til tørring, rensning, bejdsning eller lignende behandling i  

 lønarbejde og virksomhedens tilbagelevering af det behandlede sædekorn er  

 ikke omfattet af denne bekendtgørelse, såfremt 1. jordbrugeren på en af Statens Plantetilsyn godkendt  

 formular skriftligt betinger sig, at det samme parti, som han har indleveret,  

 samt eventuel frarensning heraf, tilbageleveres ham, og 2. virksomheden - opbevarer jordbrugerens skriftlige  

 erklæring i mindst 2 år og efter anmodning foreviser den for Statens  

 Plantetilsyn, - under behandlingen og opbevaringen holder partiet, herunder  

 eventuel frarensning, klart adskilt fra andre partier og tydeligt mærket på  

 en sådan måde, at det klart fremgår, hvem partiet tilhører, samt - i de  

 lokaler, hvor sædekornet behandles og opbevares, ikke behandler eller  

 opbevarer andet korn end sædekorn, der i overensstemmelse med foranstående  

 bestemmelser er indleveret til behandling i lønarbejde.
 Stk. 3.  Salg til og fra interventionslagre i henhold  

 til Det europæiske økonomiske Fællesskabs forordninger om den fælles  

 markedsordning for korn er ikke omfattet af nærværende bekendtgørelse.
 § 2.  Ved salg, bortforpagtning, udlejning eller anden  

 form for overdragelse af jordbrugsarealer skal overdrageren skriftligt  

 meddele erhververen sit kendskab til, hvorvidt flyvehavre forekommer på  

 arealerne.
 § 3.  Kontrollen med overholdelse af denne  

 bekendtgørelse udøves af Statens Plantetilsyn, i det følgende kaldet  

 tilsynet.
 Stk. 2.  Kontrollen med flyvehavre i korn og frø til  

 såning samt analyse af foderkornspartier på 300 tons og derover udføres af  

 Statsfrøkontrollen.
 § 4.  Alle dyrkede og udyrkede arealer skal ved  

 ejerens eller brugerens foranstaltning holdes fri for frøbærende  

 flyvehavreplanter i perioden 1. juli-15. august.
 § 5.  Såfremt en ejer eller bruger ikke opfylder sin  

 pligt i henhold til § 4 til bekæmpelse af flyvehavre, kan tilsynet meddele  

 pålæg om bekæmpelse på nærmere angivet måde inden udløbet af en nærmere  

 fastsat frist.
Stk. 2.  Er den af tilsynet påbudte bekæmpelse ikke  

 foretaget inden udløbet af den fastsatte frist, kan tilsynet lade bekæmpelsen  

 udføre på vedkommende ejers eller brugers bekostning.
Det skyldige beløb er  

 tillagt udpantningsret.
 Stk. 3.  Tilsynet har adgang til at undersøge arealer,  

 transportmidler og kornlagre, hvor flyvehavre kan forkomme, samt de i § 10  

 nævnte redskaber og maskiner m.m.
§ 6.  En jordbruger, på hvis ejendom flyvehavre  

 forekommer, skal ved salg af markfrø, korn og halm fra ejendommen, herunder  

 levering af sædekorn til behandling som angivet i § 1, stk. 2, give  

 modtageren meddelelse herom.
Ved salg skal den nævnte meddelelse på købers  

 forlangende gives skriftligt.
Stk. 2.  Samme oplysningspligt påhviler en jordbruger,  

 der på sin ejendom lader høstning, tærskning o.lign. foretage med maskiner,  

 der ikke tilhører ham.
Oplysningen skal gives til ejeren af maskinerne.
 § 7.  En handlende må ikke udlevere korn til foderbrug  

 til forbruger, forinden kornet har været undersøgt for indhold af flyvehavre.
 Stk. 2.  Kornpartier på indtil 300 tons kan undersøges  

 af den handlende selv eller af Statsfrøkontrollen efter reglerne i stk. 3-6.  

 findes der ved undersøgelsen af en repræsentativt udtaget prøve på mindst 1  

 kg mere end 1 flyvehavrekerne pr. kg. skal kornet formales som anført i stk.  

 4, inden udlevering til foderbrug finder sted.
Stk. 3.  For kornpartier på 300 tons og derover skal den  

 handlende ved autoriseret prøvetager lade udtage prøver til undersøgelse,  

 inden partierne deles.
Prøverne skal derefter undersøges på  

 Statsfrøkontrollen for indhold af flyvehavre.
Konstateres der indhold af  

 flyvehavre, skal kornet formales som anført i stk. 4, inden udlevering til  

 foderbrug må finde sted.
Formalingspligten bortfalder ikke ved deling af et  

 parti i delpartier på under 300 tons.
Ved udlevering af kornet til en  

 mellemhandler skal denne underrettes om formalingspligten, der derefter  

 påhviler mellemhandleren.
 Stk. 4.  Formaling skal foretages på erhvervsmæssigt  

 drevne møller og med en malefinhed på mindst 70, for havre og blandinger,  

 hvori havre indgår, dog mindst 55. Ved malefinhed forstås den procentdel af  

 malegodset, som efter en sigtning i 5 minutter i en rundsigte har passeret et  

 pladesold med 1 mm runde huller.
 Stk. 5.  Stk. 2-4 finder tilsvarende anvendelse for korn  

 i foderblandinger, produkter af korn, kornafrensning og frøafrensning.
 Stk. 6.  Kundeformaling af korn med indhold af  

 flyvehavre skal foretages i henhold til bestemmelserne i stk. 4.
 § 8.  Den, der har erhvervet sædekorn eller markfrø,  

 som opfylder de i nr. 1 eller 2 angivne betingelser, kan ikke fra  

 leverandøren kræve erstatning for forekomst af flyvehavre, medmindre  

 leverandøren har gjort sig skyldig i forsømmelighed.
1. Sædekorn skal hidrøre fra marker, der ved officiel  

 inspektion i vækstperioden er fundet fri for flyvehavre.
Der må ikke  

 forekomme flyvehavre i en gennemsnitsprøve på 2 kg for havre og 1 kg for byg,  

 hvede og rug, udtaget af hvert af de partier, der er fremgået af avlen.
2. Markfrø skal hidrøre fra marker, der ved officiel  

 inspektion i vækstperioden er fundet fri for flyvehavre.
Der må ikke  

 forekomme flyvehavre i en gennemsnitsprøve udtaget af hvert af de partier,  

 der er fremgået af avlen.
Der skal undersøges en arbejdsprøve af mindst den  

 vægtmængde, som er fastsat ved Landbrugsministeriets bekendtgørelse om handel  

 med frø af foder-, olie- og spindplanter til udsæd, bilag 2, tabel 1.
 For arter, der ikke er omfattet af bilag 2, tabel 1, skal der undersøges  

 en arbejdsprøve, der er 10 x større end den vægtmændge, Statsfrøkontrollens  

 analyseregler foreskriver for en renhedsundersøgelse.
 Stk. 2.  De i stk. 1, nr. 2, nævnte gennemsnitsprøver  

 skal være udtaget af en autoriseret prøvetager efter officielle  

 prøvetagningsregler, og undersøgelsen skal fortages af Statsfrøkontrollen.
 Stk. 3.  Såfremt særlige forhold gør det nødvendigt, kan  

 Landbrugsministeriet efter indstiling fra De danske Landboforeninger og  

 Danske Husmandsforeninger gøre undtagelse fra bestemmelserne i stk. 1.
 § 9.  Vil en ejer eller bruger (klageren) gøre ansvar  

 gældende for forekomst af flyvehavre på sin jord, og kan han ikke opnå en  

 mindelig ordning med den, mod hvem han vil gøre ansvar gældende (indklagede),  

 kan han, forinden sagen indbringes for retten, indhente en erklæring fra de i  

 stk. 2 nævnte sagkyndige om, hvorfra flyvehavren må antages at stamme, om  

 angrebets alder samt størrelsen af det tab, flyvehavrens tilstedeværelse har  

 påført klageren.
Stk. 2.  Erklæringen skal afgives af 3 sagkyndige,  

 hvoraf klageren udpeger den ene, medens den anden udpeges af indklagede på  

 klagerens opfordring.
De af klageren og indklagede udpegede personer vælger i  

 forening en opmand.
Har indklagede ikke inden 2 dage efter modtaget  

 opfordring udpeget en sagkyndig, udpeges denne på klagerens begæring af  

 indklagedes brancheorganisation.
Kan de 2 sagkyndige ikke enes om at udpege  

 en opmand, udpeges denne af Frøkontrolkommissionen.
 Stk. 3.  De 3 sagkyndige skal uden unødigt ophold  

 tilsige parterne til besigtigelse ved rekommanderet brev, stævningsmand eller  

 på anden bevislig måde.
Stk. 4.  Efter besigtigelsen afgiver de 3 sagkyndige  

 uden unødigt ophold en begrundet erklæring om de i stk. 1 omhandlede  

 spørgsmål.
I erklæringen skal angives de vigtigste af sagens omstændigheder,  

 herunder bl.a. angivelse af forekommende flyvehavres mængde og placering i  

 marken, samt om planterne står enkeltvis eller i grupper, i eller mellem de  

 såede rækker, om de er jævnt fordelt over marken eller er begrænset til visse  

 dele af denne.
Stk. 5.  Inden de sagkyndige afgiver erklæring, kan de  

 mægle forlig.
Forliget skal underskrives af parterne.
 Stk. 6.  De sagkyndige fastsætter de med  

 markbesigtigelsen og erklæringens afgivelse forbundne omkostninger.  

 Omkostningerne afholdes foreløbig af klageren, medmindre andet aftales.
 § 10.  Markredskaber, tærskeværker, mejetærskere og  

 andre høstmaskiner samt rense-, tørre- og bejdsemaskiner, der har været  

 anvendt på en ejendom med flyvehavre, eller som har været benyttet til  

 behandling af korn eller markfrø fra en sådan ejendom, skal grundigt renses  

 for flyvehavre, før de fjernes fra ejendommen eller benyttes til behandling  

 af andet korn eller markfrø. Transportredskaber og sække, der har været  

 anvendt til afgrøder indeholdende flyvehavre, skal omhyggeligt renses, før de  

 på ny benyttes inden for jordbruget.
 § 11.  Det er forbudt her i landet at sælge pyntegræs  

 eller frø heraf samt andet frø, vildtfoder, fuglefrø og foderblandinger med  

 indhold af flyvehavre.
 Stk. 2.  Det er forbudt at udlægge fugle- og vildtfoder  

 med indhold af flyvehavre.
 Stk. 3.  Den, der ad offentlig vej transporterer korn  

 eller andre varer med indhold af flyvehavre, skal træffe sådanne  

 foranstaltninger, at spredning af flyvehavrekerner til de omkringliggende  

 arealer i forbindelse med transporten undgås.
 § 12.  Overtrædelse af bestemmelserne i §§ 2, 4, 6, 7,  

 10 og 11 straffes med bøde.
 § 13.  Bekendtgørelsen træder i kraft den 31. december  

 1987.
 Stk. 2.  Samtidig ophæves Landbrugsministeriets  

 bekendtgørelse nr. 202 af 30. april 1981 om bekæmpelse af flyvehavre.
