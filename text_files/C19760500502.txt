 1. Tilvejebringelse af beslutningsgrundlag vedrørende  

 naturgasproduktion.
 Bevillingshaverne og deres partnere forpligter sig til at fuldføre  

 arbejdet med vurderingen af de gjorte fund af naturgas i E-, M- og  

 N-strukturerne i Nordsøen i overensstemmelse med almindeligt accepterede  

 normer for sådan virksomhed med henblik på at tilvejebringe de data, der er  

 nødvendige for at afgøre, om en økonomisk og teknisk forsvarlig gasproduktion  

 kan etableres.
Bevillingshaverne og deres partnere vil senest den 1. maj 1978 × dog med  

 forbehold om force majeure, jfr. bevillingens § 12, stk. 3 - tilvejebringe en  

 endelig rapport vedrørende mulighederne for iværksættelse af produktion fra  

 de nævnte fund.
Rapporten vil indeholde en produktions- og udviklingsplan og  

 et skøn over investerings- og driftsudgifter.
Hvis resultatet af rapporten  

 viser, at en produktion forekommer økonomisk forsvarlig, vil der blive  

 indledt forhandlinger med staten med henblik på at finde frem til, om et  

 gensidigt acceptabelt grundlag for salg af naturgas til Dansk Olie og  

 Naturgas A/S kan etableres, jfr. pkt. 2 nedenfor.
 Den beskrevne aktivitet vil i forbindelse med bevillingshavernes hidtidige  

 efterforskning efter naturgas af staten blive anset for opfyldelse af  

 bestemmelsen i bevillingens § 2, stk. 5, hvorefter efterforskning skal finde  

 sted i overensstemmelse med gode ingeniørmæssige principper, således at  

 efterforskningsperioden derved forlænges for naturgas indtil 8. juli 1984.
Såfremt ovennævnte endelige rapport viser, at en produktion forekommer  

 økonomisk forsvarlig, vil bevillingshaverne og deres partnere også udarbejde  

 en rapport vedrørende H-strukturen.
Denne rapport vil foreligge senest 31.  

 december 1978, dog med forbehold om force majeure som ovenfor anført.
 2. Salgsforhandlinger og forkøbsret vedrørende  

 naturgas fra E-, M-, N- og H-strukturerne.
Så snart den under pkt. 1, stk. 2, omhandlede rapport foreligger, indledes  

 der på grundlag af denne drøftelser med Dansk Olie og Naturgas A/S, således  

 at mulighederne for en økonomisk forsvarlig produktion af naturgas kan blive  

 alsidigt belyst.
Såfremt bevillingshaverne og deres partnere herefter finder,  

 at en produktion af naturgas vil være økonomisk forsvarlig for dem, og Dansk  

 Olie og Naturgas A/S finder, at der er grundlag for ilandføring af gassen i  

 Danmark, optages der forhandlinger om salg til Dansk Olie og Naturgas A/S, og  

 bevillingshaverne og deres partnere tilkendegiver herved, at de ønsker, at  

 sådanne forhandlinger fører til et positivt resultat.
Ved salgsforhandlingerne vil der blive taget hensyn til markedsprisen på  

 det europæiske kontinent for naturgas produceret i Nordsøen.  

 Salgskontrakterne udarbejdes i øvrigt efter de for branchen gældende  

 sædvanlige bestemmelser, herunder bestemmelse om floor price, eskalation,  

 minimumskvanta og kompensation for ikke aftagne kvanta.
Kontrakterne skal  

 indeholde ret for bevillingshaverne og deres partnere til at substituere  

 naturgassen fra de pågældende strukturer med anden dansk produceret naturgas.  

 Denne substitutionsret må dog ikke udnyttes på en sådan måde, at Dansk Olie  

 og Naturgas A/S's investeringer i rørledninger for transport af gassen derved  

 kommer til at henlægge helt eller delvis ubenyttet.
Spørgsmålet om  

 ejerforhold til, finansiering af og drift af søledningen til dansk landområde  

 gøres i forbindelse med salgsforhandlingerne til genstand for særlige  

 overvejelser.
Skulle forhandlingerne mod forventning ikke føre til noget resultat,  

 tilsiger bevillingshaverne og deres partnere yderligere Dansk Olie og  

 Naturgas A/S en forkøbsret til den omhandlede naturgas.
Med hensyn til Dansk  

 Olie og Naturgas A/S's udøvelse af forkøbsretten er følgende aftalt:
Ovennævnte justeringer skal inden 6 måneder efter at den indgåede aftale  

 er forelagt for Dansk Olie og Naturgas A/S være gennemført ved aftale eller  

 indbragt for voldgift.
Voldgiftsretten sammensættes på samme måde som i  

 bevillingens § 14, stk. 2. Inden Dansk Olie og Naturgas A/S kræver voldgift,  

 skal Dansk Olie og Naturgas A/S uigenkaldeligt have forpligtet sig til at  

 udnytte sin forkøbsret med det indhold, denne måtte få som følge af  

 voldgiftsrettens afgørelse.
 Har bevillingshaverne og deres partnere ikke inden 12 måneder efter at de  

 i stk. 1, 2. punktum, nævnte forhandlinger med Dansk Olie og Naturgas A/S er  

 afsluttet uden resultat forelagt Dansk Olie og Naturgas A/S en med trediemand  

 afsluttet aftale om salg af naturgas, skal bevillinshaverne og deres partnere  

 på ny optage forhandlinger med Dansk Olie og Naturgas A/S om salg af den  

 omhandlede naturgas.
 Hvis disse forhandlinger ikke inden 3 måneder derefter er resulteret i en  

 aftale om levering af naturgas til Dansk Olie og Naturgas A/S, er staten  

 berettiget til at kræve E- og H-strukturerne vederlagsfrit overdraget til  

 sig, såfremt staten selv ønsker at lade etablere en gasproduktion fra disse  

 strukturer.
 3. Salg af naturgas til Dansk Olie og Naturgas A/S  

 udover produktionen nævnt under pkt. 1 og 2.
 Såfremt bevillingshaverne og deres partnere finder andre forekomster af  

 naturgas end nævnt under pkt. 1 og 2, og som efter deres skøn kan produceres  

 på en for dem økonomisk forsvarlig måde, vil der blive optaget forhandlinger  

 med Dansk Olie og Naturgas A/S om salg, og bevillingshaverne og deres  

 partnere erklærer, at de ikke vil slutte kontrakt til anden side om salg af  

 sådan naturgas, forinden forhandlinger med Dansk Olie og Naturgas A/S om salg  

 på normale forretningsmæssige vilkår måtte være afsluttet uden resultat.
 Såfremt Dansk Olie og Naturgas A/S ikke aftager sådan anden naturgas, vil  

 Dansk Olie og Naturgas A/S i det omfang, der er plads i et af selskabet ejet  

 ledningsnet, ikke slutte kontrakt til anden side om transport af naturgas  

 igennem nettet, forinden forhandlinger med bevillingshaverne og deres  

 partnere om transport på normale forretningsmæssige vilkår af dansk  

 produceret naturgas måtte være afsluttet uden resultat.
 4. Afbrænding af associerede kulbrinter.
Bevillingshaverne og deres partnere vil i videst mulige omfang  

 tilrettelægge indvindingsforanstaltninger, således at afbrænding af  

 kulbrinter i det væsentlige undgås.
I tilfælde, hvor foranstaltninger til  

 undgåelse af afbrænding af kulbrinter efter bevillingshavernes skøn vil  

 medføre en i forhold til den planlagte produktion og den potentielt mulige  

 produktion af kulbrinter, der agtes afbrændt, uforholdsmæssig meromkostning,  

 vil bevillingshaverne og deres partnere dokumentere dette over for  

 handelsministeriet gennem udarbejdelsen af en detaljeret rapport indeholdende  

 geologiske, tekniske og økonomiske vurderinger, der belyser forholdene.
 For Dan-feltets vedkommende henvises til handelsministeriets skrivelse af  

 23. januar 1975 og bevillingshavernes svar af 21. februar 1975.
 5. Arealafgivelse.
- den 1. januar 1981 10 procent af blokkens oprindelige areal, - den 1. januar 1985 10 procent af blokkens oprindelige areal, - den 1. januar 1990 10 procent af blokkens oprindelige areal, - den 1. januar 1995 10 procent af blokkens oprindelige areal, - den 1. januar 2000 10 procent af blokkens oprindelige areal, - den 1. januar 2005 25 procent af blokkens oprindelige areal.
 I disse blokke afgives arealer som følger:
- den 1. januar 2000 25 procent af blokkens oprindelige areal, - den 1. januar 2005 25 procent af blokkens oprindelige areal.
6. Ændring i D.
U.
C. samarbejdsaftalerne.
Bevillingshaverne og deres partnere vil ændre de af dem indgåede  

 samarbejdsaftaler, således at det sikres, at en eller flere af D.
U.
C.  

 parterne kan gennemføre en efterforskningsboring eller udvikle et olie- eller  

 gasfelt på eget ansvar og uden deltagelse af de øvrige partnere.
 7. Erlæggelse af royalty i form af indvundne  

 råstoffer.
 Såfremt og når staten måtte ønske det, er bevillingshaverne og deres  

 partnere rede til at acceptere en ordning, hvorefter royalty erlægges i form  

 af indvundne råstoffer, idet dette da forudsættes at ske på en sådan måde, at  

 hverken bevillingshaverne, deres partnere eller staten stilles økonomisk  

 ringere end under den nuværende ordning.
 Der er enighed om, at nærmere retningslinier herfor er påkrævet, og at  

 disse skal udarbejdes mellem staten og bevillingshaverne i rimelig tid, inden  

 staten måtte ønske en sådan ordning gennemført.
 8. Uddannelse af statens geologer og ingeniører.
 Bevillingshaverne og deres partnere erklærer sig villige til gennem  

 særlige i dette øjemed arrangerede regelmæssige møder at lade videnskabeligt  

 uddannede medarbejdere i Danmarks Geologiske Undersøgelse og ingeniører fra  

 Dansk Olie og Naturgas A/S deltage i vurderingen af materiale indsamlet ved  

 efterforsknings- og produktionsboringer inden for koncessionsområdet samt  

 inden for praktiske muligheder at bistå ovennævnte medarbejdere med deres  

 uddannelse.
Bevillingshaverne og deres partnere erklærer sig villige til i et omfang,  

 der nærmere skal aftales, ved beskæftigelse på boreplatforme og på anden måde  

 at give i staten ansatte ingeniører mulighed for at opnå praktisk erfaring i  

 olieefterforskningsvirksomhed, såfremt dette kan ske uden omkostninger og  

 uden skade for bevillingshavernes og deres partneres virksomhed.
Det  

 forudsættes endvidere, at de pågældende over for staten og over for  

 bevillinshaverne og deres partnere påtager sig konkurrenceklausuler af  

 nærmere aftalt indhold, således at den erhvervede viden i et vist tidsrum  

 alene kan benyttes i statens tjeneste.
 Bevillingshaverne og deres partnere vil arrangere eller foranledige  

 arrangeret kurser inden for nærmere specificerede områder, tilrettelagt efter  

 ovennævnte ingeniørers kvalifikationer.
 9. Ilandføring i Danmark af olie.
 Bevillingshaverne og deres partnere bekræfter, at såfremt produktionen af  

 olie når en sådan størrelse, at der er grundlag for transport i rørledning,  

 vil bevillingshaverne og deres partnere ikke indgå kontrakter om levering af  

 olie gennem rørledning andetsteds hen, forinden spørgsmålet om ilandføring af  

 olien i Danmark har været forhandlet med staten.
 København, den 15. juli 1976.
