Bilag 1 Cirkulære om organisationsaftale for undervisningsassistenter ved fodterapeutuddannelsen Generelle bemærkninger Undervisningsministeriet og FOA - Fag og Arbejde har indgået vedlagte organisationsaftale for undervisningsassistenter ved fodterapeutuddannelsen.
Ikrafttræden Cirkulæret har virkning fra 1. april 2008.
Undervisningsministeriet, den 15. september 2008 P.M.V.E.B.Bente Fenger Organisationsaftale for undervisningsassistenter ved fodterapeutuddannelsen Organisationsaftalen er indgået mellem Undervisningsministeriet og FOA - Fag og Arbejde.
 Aftalen supplerer og/eller fraviger OAO-S-fællesoverenskomsten.
§ 1. Organisationsaftalens område Organisationsaftalen omfatter undervisningsassistenter, hvorved forstås uddannede fodterapeuter beskæftiget med undervisning ved fodterapeutuddannelsen, jf. bekendtgørelse nr. 528 af 6. juli 1998 om fodterapeutuddannelsen, som gennemføres ved Fodterapeutskolen i København og Randers Tekniske skole (jf. lbkg. nr. 136 af 1. marts 2006 om institutioner for erhvervsrettet uddannelse).
§ 2. Lønsystemet Organisationsaftalen indeholder et nyt lønsystem, der omfatter alle ansatte.
Stk. 2. Lønsystemet består af en basisløn og en tillægsdel.
Tillægsdelen omfatter funktionstillæg, kvalifikationstillæg samt evt. resultatløn.
 Stk. 3. Ved ansættelse på deltid ydes løn i forhold til den nedsatte arbejdstid.
§ 3. Basisløn De ansatte aflønnes på trin 1-6 i nedenstående basislønforløb i forhold tilanciennitet.
Beløbene er angivet i grundbeløb pr. 1. oktober 1997.
 Alle trin er et-årige.
 Stk. 2. Med virkning fra den 1. oktober 2008 forhøjes basisløntrin 2, 4, 5 og 6 med 1.600 kr. i grundbeløb pr. 1. oktober 1997.
 Basislønforløbet er herefter følgende angivet i grundbeløb pr. 1. oktober 1997:
 Alle trin er et-årige.
 Cirkulærebemærkninger til § 3:
 Ansættelsesmyndigheden kan i ganske særlige tilfælde forhøje lønancienniteten ved nyansættelse, jf. § 4, stk. 3, i OAO-S-fællesoverenskomsten.
§ 4. Tillæg Der kan lokalt aftales funktionstillæg, kvalifikationstillæg, engangsvederlag og resultatløn efter reglerne i rammeaftale mellem Finansministeriet og centralorganisationerne om nye lønsystemer §§ 4 og 6.
 Cirkulærebemærkninger til § 4:
 Lokale aftaler indgås og opsiges efter reglerne i rammeaftalen mellem Finansministeriet og centralorganisationerne om nye lønsystemer, for tiden aftale af 19. november 2003 (Personalestyrelsens cirkulære nr. 076-03).
 Se desuden bilag 1.
§ 5. Lønregulering Der henvises til rammeaftalen om nye lønsystemer.
§ 6. Pension Der indbetales pensionsbidrag efter reglerne i OAO-S-fællesoverenskomsten af den enkelte ansattes basisløn samt varige og midlertidige tillæg i henhold til § 4, jf. rammeaftalen om nye lønsystemer, § 10, og bemærkningerne til § 16, stk. 2.
§ 7. Forhandlinger og indgåelse af aftaler Forhandlinger og indgåelse af aftaler sker efter reglerne i rammeaftale mellem Finansministeriet og centralorganisationerne om nye lønsystemer.
 Cirkulærebemærkninger til § 7:
 Lokale aftaler indgås og opsiges efter reglerne i rammeaftalen mellem Finansministeriet og centralorganisationerne om nye lønsystemer, for tiden aftale af 19. november 2003 (Personalestyrelsens cirkulære nr. 076-03).
 Se desuden bilag 1.
§ 8. Overgangsordning for ansatte før 1. januar 2001 Medarbejdere, der er ansat før 1. januar 2001, indplaceres på grundlag af denhidtidige samlede faste løn, idet indplaceringen sker på nærmeste højere trin i basislønskalaen.
 Stk. 2. Hvis den samlede faste løn ved indplacering på slutløn i basislønsystemet, inkl. evt. nye varige tillæg i henhold til § 4, er lavere end den hidtidige samlede faste løn, ydes et tillæg til udligning af forskellen.
 Stk. 3. Der indbetales pensionsbidrag af tillægget.
Stk. 4. Udligningstillægget bortfalder i forbindelse med stillingsskift.
Hvis stillingsskiftet skyldes ressortomlægning eller anden uansøgt forflyttelse, opretholdes udligningstillægget dog.
 Cirkulærebemærkninger til § 8:
 Før beregning af pensionsbidraget opregnes udligningstillægget med 100/96.
 Det kan lokalt aftales, at udligningstillægget erstattes af personlige tillæg efter § 4.
§ 9. Midlertidig tjeneste i højere stilling En undervisningsassistent, der efter anmodning gør midlertidig tjeneste i enhøjere stilling, vederlægges efter de for tjenestemænd gældende regler.
§ 10. Arbejdstid For fuldtidsbeskæftigede udgør arbejdstiden 1924 timer årlig inkl. ferie og fridage svarende til gennemsnitligt 37 timer om ugen.
 Cirkulærebemærkninger til § 10:
 Finansministeriet har ikke bemærkninger til, at der løbende sker en acontoudbetaling af overarbejdsbetaling i tilfælde, hvor den samlede årlige arbejdstid med sikkerhed må antages at ville overstige 1924 timer.
§ 11. Plustid For at bestemmelserne om plustid, jf. stk. 2-7, kan bringes i anvendelse på arbejdspladsen, skal der indgås aftale mellem ansættelsesmyndigheden og den/de respektive tillidsrepræsentant(er) om, at ordningen iværksættes.
Hvis der for en personalegruppe ikke findes en tillidsrepræsentant, indgås aftalen med den forhandlingsberettigede organisation.
Iværksættelsesaftalen skal indeholde en opsigelsesbestemmelse.
 Cirkulærebemærkninger til § 11, stk. 1:
Vilkårene for plustidsansættelse fremgår af bestemmelserne i organisationsaftalen og skal derfor ikke fastlægges i iværksættelsesaftalen, der alene skal bekræfte de lokale parters enighed om, at plustidsordningen kan anvendes på den pågældende arbejdsplads.
Ved eventuel bortfald af iværksættelsesaftalen, løber allerede indgåede individuelle aftaler om plustid videre efter deres individuelle indhold indtil de eventuelt måtte blive opsagt efter de regler, der er fastsat i den individuelle aftale.
 Stk. 2. Ansættelsesmyndigheden og den ansatte kan aftale en individuel arbejdstid, der er højere end den i § 10 anførte fuldtidsbeskæftigelse (plustid).
 Cirkulærebemærkninger til § 11, stk. 2:
 Plustid forudsætter en aftale mellem ansættelsesmyndigheden og den ansatte og bygger således på frivillighed.
 Stk. 3. Den individuelt aftalte arbejdstid kan ikke udgøre mere end gennemsnitlig 42 timer om ugen.
 Stk. 4. Ved aftale om plustid forhøjes arbejdstiden og lønnen forholdsmæssigt.
 Cirkulærebemærkninger til § 11, stk. 4:
 Den forhøjede løn udbetales også under fravær, hvor den ansatte har ret til sædvanlig løn, eksempelvis sygdom, barselsorlov, ferie og omsorgsdage.
 Den forhøjede løn lægges ligeledes til grund ved beregning af efterindtægt, fratrædelsesbeløb eller andre ydelser, der tager udgangspunkt i den ansattes sædvanlige løn.
 Stk. 5. Af den del af lønnen, der overstiger lønnen for fuldtidsbeskæftigelse, indbetaler ansættelsesmyndigheden sædvanligt pensionsbidrag af hele den forhøjede løn.
 Stk. 6. En individuel aftale om plustid kan af såvel den ansatte som ansættelsesmyndigheden opsiges til bortfald med 3 måneders varsel til udgangen af en måned, med mindre andet aftales.
 Cirkulærebemærkninger til § 11, stk. 6:
 Efter varslets udløb vender den ansatte tilbage til den beskæftigelsesgrad, der gjaldt før indgåelse af plustidsaftalen.
 Stk. 7. Hvis den ansatte afskediges uansøgt, har den pågældende  uanset et eventuelt aftalt længere varsel  ret til at vende tilbage til den beskæftigelsesgrad, som gjaldt før overgangen til plustid, 3 måneder før fratrædelsestidspunktet.
 Cirkulærebemærkninger til § 11, stk. 7:
Arbejdsdirektoratet har tilkendegivet, at arbejdstimer ud over 37 pr. uge, der er præsteret inden for de seneste 3 måneder forud for en ledighedsperiode, i relation til lov om arbejdsløshedsforsikring vil blive betragtet som overskydende timer.
Betalingen for disse timer vil derfor påvirke beregningen af eventuelle arbejdsløshedsdagpenge.
 Det er derfor aftalt, at en ansat, der afskediges uansøgt, kan vælge at vende tilbage til sin tidligere beskæftigelsesgrad 3 måneder før sin fratræden  uanset om den individuelle plustidsaftale indeholder et længere opsigelsesvarsel.
§ 12. Overarbejde Beordret og kontrollabelt overarbejde ud over den for fuldtidsansatte fastsatte arbejdstid på 1924 timer årlig, jf. § 10, eller udover aftalt plustid, jf. § 11, stk. 2 og 4, godtgøres efter drøftelse mellem skolens ledelse og den pågældende undervisningsassistent med fritid af samme varighed som det præsterede overarbejde med et tillæg på 50 % eller overarbejdsbetaling beregnet som 1/1924 af årslønnen for en fuldtidsbeskæftiget med et tillæg på 50 %.
§ 13. Militærtjeneste Under en undervisningsassistents indkaldelse til militærtjeneste gælder reglernei funktionærloven.
§ 14. Efter- og videreuddannelse Undervisningsassistenterne er omfattet af aftale mellem Finansministeriet og centralorganisationerne om strategisk og systematisk kompetenceudvikling i statens institutioner.
 Cirkulærebemærkninger til § 14:
 Det henstilles, at der i forbindelse med arbejdstilrettelæggelsen afsættes plads til, at medarbejderne kan deltage i efter- og videreuddannelsesaktiviteter.
§ 15. Ikrafttræden og opsigelse Organisationsaftalen har virkning fra 1. april 2008 og kan af parterne opsigesskriftligt med 3 måneders varsel til en 31. marts, dog tidligst 31. marts 2011.
Bilag 1 Lokalt aftalte tillæg Med lokale tillæg har skolerne mulighed for at bruge lønnen til at understøtte skolens mål.
Det er derfor vigtigt, at lønpolitikken bliver en del af skolens personalepolitik.
 Det er således vigtigt, at tillægsformen, kriterierne for tillæg samt tillæggenes størrelse og varighed er tæt knyttet til skolens mål, så de løbende kan tilpasses udviklingen i skolens mål.
 Da skolernes kerneydelse er undervisning og omfatter samtlige læreropgaver, der skal til for at gennemføre skolens uddannelser, er det endvidere vigtigt, at funktions- og kvalifikationstillæg samt eventuel resultatløn aftales ud fra overvejelser over hvilke pædagogiske tiltag, der ønskes fremmet, samt hvilke opgaver, der ønskes løftet.
Fastsættelsen af kriterier for lokale kvalifikations- og funktionstillæg forudsættes udviklet lokalt.
De nedenfor nævnte kriterier skal derfor udelukkende opfattes som inspiration.
Funktionstillæg Som eksempel på funktionstillæg kan nævnes:
 særlige udviklingsopgaver inden for eller i tilknytning til undervisningen  særlige koordinationsopgaver  særlige opgaver som indebærer et særligt ansvar eller en særlig belastning Kvalifikationstillæg Som eksempel på kvalifikationstillæg kan nævnes:
