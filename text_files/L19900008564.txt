Ved noteveksling i Maputo den 12. marts og den 28. maj 1990 er der indgået en overenskomst mellem Danmark og Mozambique, ifølge hvilken den danske regering yder et beløb på indtil 42,6 millioner kroner til indkøb af råmaterialer til den mozambiquiske sæbeindustri.
Hovedformålet med projektet er at støtte det økonomiske saneringsprogram gennem et øget udbud af forbrugsgoder, hvor  

 støtten indirekte bidrager som incitament til øget produktion og  

 beskæftigelse i sæbeindustrien.
Den producerede sæbe vil endvidere kunne  

 dække et basalt behov for hygiejne.
 Projektet forventes gennemført i løbet af 3 år.
