En måned senere blev patienten indlagt på en  

 gynækologisk afdeling på grund af mavesmerter, opkastninger og  

 kvalme.
Hun blev opereret for en graviditet udenfor livmoderen.
På  

 tredjedagen efter operationen opstod der kvalme og feber, og der blev indledt  

 behandling heraf.
På fjerdedagen viste en  

 røntgenundersøgelse tegn på tillukning af tyndtarmen, og  

 der blev foretaget ny operation.
Klage over graviditet udenfor livmoderen og  

 tarmstop efter operation Patientklagenævnet fandt, at patientens egen læge havde  

 overtrådt lægeloven, fordi han ikke ordinerede ultralydsskanning.  

 Nævnet lagde herved vægt på, at der forelå et  

 udskrivningsbrev, som tilrådede ultralydsskanning ved ny graviditet, og  

 at patienten ved konsulationen selv havde gjort lægen opmærksom  

 herpå.
Patientklagenævnet fandt, at lægerne på den  

 gynækologiske afdeling ikke havde overtrådt lægeloven.  

 Nævnet lagde her vægt på, at patienten ifølge  

 journalen havde været velbefindende de første to dage efter  

 operationen.
På tredjedagen opstod der kvalme og feber, men der blev  

 noteret normal afføring og maven blev fundet blød, men  

 oppustet.
Der blev indledt behandling med to typer antibiotika og væske  

 i venen, og der blev foretaget blodtransfusion.
På grund af fortsatte  

 opkastninger blev der nedlagt sonde i mavesækken.
Da patientens  

 tilstand på fjerdedagen ikke var bedret, blev der foretaget  

 røntgenundersøgelse.
 Nævnet oplyste, at det er almindeligt, at der opstår stop i  

 mave-tarmkanalens funktion efter operation i bughulen, og det var  

 nævnets vurdering, at det er i overensstemmelse med normen for  

 almindelig anerkendt standard at behandle denne tilstand med  

 væsketilførsel og sonde i mavesækken og først  

 foretage røntgenundersøgelse, hvis maven ikke er kommet i gang  

 efter tre til fire dages forløb.
