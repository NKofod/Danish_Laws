 I medfør af § 4, 3. pkt., i lov nr. 291 af 18.juni 1969 om tjenestemænd i  

 staten, folkeskolen og folkekirken fastsættes efter forhandling med  

 finansministeriet følgende kvalifikationskrav som betingelse for ansættelse i  

 stillinger som skibsinspektør under direktoratet for statens skibstilsyn:
 Søkyndige skibsinspektører.
 Ansøgeren skal have sønæringsbevis som skibsfører af 1. grad.
 Maskinkyndige skibsinspektører.
Ansøgeren skal have sønæringsbevis som skibsmaskinchef og have bestået  

 udvidet maskinmestereksamen.
Såfremt udvidet maskinmestereksamen er bestået i  

 henhold til den forud for lov nr. 210 af 7. juni 1958 gældende lovgivning,  

 kræves tillige bestået elektroinstallatørprøve.
 Skibsbygningskyndige skibsinspektører.
 Ansøgeren skal have gennemgået en anerkendt ingeniøruddannelse inden for  

 skibsbygning suppleret med praktisk erfaring fra arbejde på værft, i et  

 rederi eller et klassifikationsselskab.
 Radiokyndige skibsinspektører.
Ansøgeren skal have gennemgået en udvidet teknisk uddannelse inden for  

 telekommunikation og have erfaring fra arbejde med maritimt elektronisk  

 udstyr.
Han skal have certifikat som radiotelegrafist af 1. grad.
 Herudover vil det af stillingsopslagene for alle 4 gruppers vedkommende  

 fremgå, at der ved udvælgelsen vil blive lagt vægt på ansøgerens praktiske  

 erfaring samt kundskaber i engelsk og/eller tysk.
 Handelsministeriet, den 23. august 1974.
P.
Nyboe Andersen.
 /Sven Lunddahl.
