 Direktoratet fastsætter herved følgende retningslinier om udlevering eller  

 fremlæggelse af læsestof (aviser, tidsskrifter, duplikerede breve og  

 lignende), der sendes til anstalten med henblik på udlevering til indsatte.
A.
Udlevering.
Bortset fra udlevering af anordninger, cirkulærer m.v. samt materiale til  

 brug ved videnskabelige undersøgelser og lignende bør spørgsmålet afgøres ud  

 fra praktiske, administrative hensyn.
Sådanne hensyn vil i almindelighed føre  

 til, at udlevering nægtes.
 Hvis udlevering nægtes, bør der fremlægges eksemplarer af det tilsendte på  

 anstaltens bibliotek eller lignende steder i det omfang, dette følger af de  

 neden for anførte regler.
B.
Fremlæggelse.
 1. Såfremt der er tale om aviser, tidsskrifter og  

 lignende, der normalt er tilgængelige på de offentlige biblioteker, bør  

 fremlæggelse ske, medmindre sikkerhedsmæssige hensyn taler derimod.
 2. Er der tale om andet læsestof, bør fremlæggelse  

 (opslag) i almindelighed kun finde sted med hensyn til læsestof, der må  

 antages at have en særlig interesse for de indsatte.
E.
B.
Tornøe Til fængselsvæsenets anstalter, bortset fra Københavns fængsler.
