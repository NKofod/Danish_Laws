 Under 29.august 1967 er der i Bukarest afsluttet følgende overenskomst  

 mellem Danmark og Rumænien om udførelse af international godstransport ad  

 landevej: Oversættelse.
OVERENSKOMST MELLEM KONGERIGET DANMARKS REGERING OG DEN SOCIALISTISKE REPUBLIK  

 RUMÆNIENS REGERING OM UDFØRELSE AF INTERNATIONAL GODSTRANSPORT AD LANDEVEJ Kongeriget Danmarks regering og Den socialistiske Republik Rumæniens  

 regering er ud fra ønsket om at fastsætte regler for godstransport ad  

 landevej mellem de to lande såvel som for transitkørslen med gods gennem  

 deres respektive områder blevet enige om følgende:
TRANSPORTER, TIL HVIS UDFØRELSE DER KRÆVES TILLADELSE Artikel 1 Transportforetagender, der er oprettet på den ene kontraherende parts  

 område, og som har deres hjemsted der, kan udføre godstransport med  

 motorkøretøjer mellem de to kontraherende parters områder såvel som i transit  

 gennem den anden kontraherende parts område på de i nærværende overenskomst  

 fastsatte betingelser.
Artikel 2 Til alle godstransporter ad landevej mellem de to kontraherende parters  

 områder eller i transit gennem deres områder kræves tilladelse med undtagelse  

 af de i nærværende overenskomsts artikel 6 nævnte transporter.
 De kontraherende parters kompetente myndigheder udveksler hvert år inden  

 den 1. december de kørselstilladelser, som skal benyttes i det følgende år.
 Såfremt det udvekslede antal tilladelser viser sig at være  

 utilstrækkeligt, skal der udstedes yderligere tilladelser.
Artikel 3 De tilladelser, som de kontraherende parters kompetente myndigheder  

 udveksler in blanco udleveres til de i artikel 1 omhandlede  

 transportforetagender gennem de kompetente myndigheder i det land, hvor  

 motorkøretøjet er indregistreret.
 Der findes to former for tilladelser:
 Tilladelserne kan ikke overdrages.
 En kørselstilladelse giver ret til benyttelse af et motorkøretøj med eller  

 uden påhængsvogn.
 På tilbagevejen kan transportudøveren optage gods, der hidrører fra den  

 anden kontraherende parts område og er bestemt for det land, hvor  

 motorkøretøjet er indregistreret.
Artikel 4 Kørselstilladelsen, der udfærdiges i overensstemmelse med bilag 1 til  

 nærværende overenskomst, skal medfølge køretøjet under kørslen på den anden  

 kontraherende parts område og fremvises på forlangende af denne parts  

 kompetente myndigheder.
Artikel 5 Ingen af de kontraherende parters transportforetagender er berettiget til  

 at udføre godstransport mellem to steder inden for den anden kontraherende  

 parts område, d.v.s. transporter med udgangspunkt og bestemmelsessted på  

 dette område.
 Et transportforetagende er ikke berettiget til at udføre godstransport  

 mellem den anden kontraherende parts område og et tredjeland, medmindre der  

 foreligger godkendelse fra den anden kontraherende parts kompetente  

 myndigheder.
TRANSPORTER, TIL HVIS UDFØRELSE DER IKKE KRÆVES TILLADELSE Artikel 6 Følgende transporter er undtaget fra kravet om tilladelse:
 De under litra d), e), f) og g) nævnte transporter er alene fritaget for  

 kravet om tilladelse, såfremt de nævnte dyr og genstande bringes tilbage til  

 det land, hvor køretøjet er indregistreret.
BRÆNDSTOF OG RESERVEDELE Artikel 7 Motorbrændstof indeholdt i de af konstruktøren af vedkommende vogntype  

 forudsatte brændstofbeholdere er fritaget for told og andre afgifter.
 Samme fritagelse gælder for reservedele, der indføres midlertidigt med  

 henblik på nødvendig reparation af køretøjer, der tidligere er midlertidigt  

 indført på den anden kontraherende parts område.
 De udskiftede dele skal genudføres eller tilintetgøres under toldvæsenets  

 opsyn.
UDVEKSLING AF DOKUMENTER Artikel 8 De kontraherende parters kompetente organer fastsætter ved indbyrdes  

 aftale fremgangsmåden for udveksling af dokumenter.
TOLDSPØRGSMÅL Artikel 9 Godstransporter med motorkøretøjer udføres på grundlag af et fragtbrev.
Artikel 10 Internationale godstransporter, der udføres i medfør af nærværende  

 overenskomst, er undergivet bestemmelserne i toldkonventionen vedrørende  

 internationale godstransporter under anvendelse af TIR- carnet  

 (TIR-konventionen, indgået i Geneeve den 15. januar 1959).
SANKTIONER Artikel 11 I tilfælde af, at overtrædelse af bestemmelserne i nærværende overenskomst  

 finder sted på en af de kontraherende parters område, er de kompetente  

 organer i det land, hvor motorkøretøjet er indregistreret, forpligtet til på  

 begæring af den anden kontraherende part over for den, der har begået  

 forseelsen, at bringe en af nedennævnte sanktioner i anvendelse:
 De myndigheder, der bringer sanktionerne i anvendelse, er forpligtet til  

 at underrette de begærende myndigheder derom.
FRITAGELSE FOR AFGIFTER Artikel 12 Godstransporter, der udføres i medfør af nærværende overenskomst, er på  

 gensidighedsgrundlag fritaget på de to kontraherende parters områder for alle  

 skatter og afgifter, af hvad art nævnes kan, for benyttelsen af vejene.
 Denne fritagelse omfatter afgifter for udstedelse af kørselstilladelser  

 såvel som andre skatter og afgifter vedrørende udførelse af godstransporter  

 på den anden kontraherende parts område.
 Såfremt en af de kontraherende parter skønner, at en ny lovgivning eller  

 fastsættelse af nye bestemmelser på den anden kontraherende parts område  

 strider mod forudsætningerne for dens indgåen på nærværende artikel, kan  

 denne part forlange forhandling om revision af nærværende artikels indhold.
KOMPETENTE ORGANER Artikel 13 De kontraherende parter underretter hinanden om, hvilke kompetente organer  

 der skal anvende nærværende overenskomst.
De pågældende organer træder i  

 direkte forbindelse med hinanden.
REGISTRERINGSATTESTER OG FØRERBEVIS Artikel 14 Førere af motorkøretøjer skal være i besiddelse af nationalt eller  

 internationalt førerbevis samt af nationale registreringsattester for  

 vedkommende køretøjer.
VISA Artikel 15 Mandskabet på vogne fra hver af de kontraherende parter skal være i  

 besiddelse af pas forsynet med visa udstedt af den anden kontraherende parts  

 dertil kompetente myndigheder, gældende for en enkelt rejse eller for et  

 ubegrænset antal rejser inden for en periode af fra mindst tre måneder til  

 højst et år.
NATIONAL LOVGIVNING Artikel 16 De to kontraherende parters nationale lovgivning forbeholdes i de  

 tilfælde, hvor nærværende overenskomst ikke indeholder modstående  

 bestemmelser.
Artikel 17 Når der på den ene kontraherende parts område anvendes sanktioner over for  

 mandskab på vogne, hjemmehørende hos den anden kontraherende part, skal denne  

 parts kompetente organer underrettes derom.
Artikel 18 Eventuelle tvivlsspørgsmål om fortolkningen eller anvendelsen af  

 nærværende overenskomst, som ikke løses ved direkte forhandling mellem de  

 kontraherende parters i artikel 13 nævnte kompetente organer, forelægges ad  

 diplomatisk vej for de respektive regeringer.
IKRAFTTRÆDEN OG GYLDIGHED Artikel 19 Nærværende overenskomst skal godkendes af de to landes regeringer, og den  

 træder i kraft på datoen for den gensidige underretning vedrørende dens  

 anvendelse.
 Overenskomsten gælder for et tidsrum af et år fra ikrafttrædelsesdatoen at  

 regne og forlænges stiltiende fra år til år, medmindre den af en af de  

 kontraherende parter opsiges mindst tre måneder forinden gyldighedsperiodens  

 udløb.
 Afsluttet den 29. august 1967 i Bukarest i to originale eksemplarer  

 affattet på fransk.
FOR KONGERIGET DANMARKS REGERING S.Sandager Jeppesen FOR DEN SOCIALISTISKE REPUBLIK RUMÆNIENS REGERING Stere Bilag 1.
KONGERIGET DANMARK MINISTERIET FOR OFFENTLIGE ARBEJDER TILLADELSE NR...................
TIL INTERNATIONAL GODSTRANSPORT AD LANDEVEJ TIL OG GENNEM DANMARK FRA DEN.......TIL DEN.........19.....
 MED RUMÆNSK LASTMOTORVOGN REG. nr..........................
 FABRIKAT...................................................
 MAKSIMALLAST..................TOTALVÆGT....................
 INDEHAVER (EJER) AF MOTORKØRETØJET.........................
Bukarest, den 29. august 1967 Hr.Viceminister, Jeg har den ære at henvise til den i dag mellem Kongeriget Danmarks  

 regering og Den socialistiske Republik Rumæniens regering indgåede aftale om  

 international godstransport ad landevej, hvis artikel 12, første og andet  

 afsnit lyder som følger:
 »»Godstransporter, der udføres i medfør af nærværende  

 overenskomst, er på gensidighedsgrundlag fritaget på de to kontraherende  

 parters områder for alle skatter og afgifter, af hvad art nævnes kan, for  

 benyttelsen af vejene.
 Denne fritagelse omfatter afgifter for udstedelse af kørselstilladelser  

 såvel som andre skatter og afgifter vedrørende udførelse af godstransporter  

 på den anden kontraherende parts område«».
 Da parterne i aftalen er blevet enige om, at fritagelse i henhold til  

 denne bestemmelse kun omfatter skatter og afgifter, der særligt opkræves for  

 afbenyttelse af veje, men ikke toldafgifter og skatter på almindeligt forbrug  

 (selv om disse som f. eks. en del af den danske benzinskat er bestemt til  

 vejmæssige formål), anmoder jeg Dem om at ville bekræfte, at myndighederne i  

 Den socialistiske Republik Rumænien er enige i ovenstående.
Jeg benytter anledningen til over for Dem, hr.
Viceminister, at forny  

 forsikringen om min mest udmærkede højagtelse.
 S.Sandager Jeppesen  Oversættelse.
Bukarest, den 29. august 1967 Hr.
Ambassadør, Jeg har den ære at anerkende modtagelsen af Deres brev af dags dato, der  

 lyder som følger:
 (Her følger ordlyden af den danske note).
 I besvarelse heraf har jeg den ære at bekræfte, at myndighederne i Den  

 socialistiske Republik Rumænien er enige i ovenstående.
Jeg benytter anledningen til over for Dem hr.
Ambassadør, at forny  

 forsikringen om min mest udmærkede højagtelse.
Stere I henhold til artikel 19 er overenskomsten trådt i kraft den 10. april  

 1968.
 Udenrigsminisriet, den 30. juli 1968.
 Poul Hartling.
