 Civilforsvarslovens § 13 angår offentligt ansattes civilforsvarspligt.  

 Denne pligt gælder principielt for alle offentligt ansatte, men i forhold til  

 kommunalt ansatte, der har kontrakt om frivillig tjeneste i civilforsvaret,  

 eller hvis funktioner i civilforsvaret helt eller delvis falder inden for  

 deres normale tjenesteormåde, anvendes pålæg efter § 13 ikke.
 Det personel, som kan tilvejebringes ved pålæg efter § 13, er  

 befalingsmænd (ledende personel og befalingsmænd iøvrigt) samt menige og  

 andre hjælpere.
 Til de enkelte personelgrupper skal bemærkes følgende:
A.
LEDENDE PERSONEL.
 Denne gruppe omfatter:
- chef for henholdsvis operations-, signal-, faglig og teknisk sektion, - leder af transport- og forsyningstjenesten, - stabsmedarbejder (faglige rådgivere f.eks. brandsagkyndig, teknisk  

 sagkyndig og en særligt uddannet medarbejder vedrørende kernevåben og kemiske  

 kampstoffer), - chef/næstkommanderende på udrykningsstation, - kommandobefalingsmænd på udrykningsstation, - leder af indkvarterings- og forplejningstjenesten, - leder af hjælpestation, og - leder af kommunale bedriftsværn.
 Behovet må fortrinsvis dækkes af frivillige eller personel med pålæg efter  

 § 13.
B.
BEFALINGSMÆND IØVRIGT.
 Denne gruppe omfatter delingsførere og gruppeførere.
Til afhjælpning af den nuværende mangel på delingsførere og gruppeførere  

 inden for brandtjenesten, redningstjenesten, og specialtjenesterne overføres  

 der årligt et antal gruppeførere fra CF-korpset.
Det resterende behov inden  

 for de nævnte tjenestegrene og øvrige tjenestegrene må dækkes ved pålæg efter  

 § 13 eller ved hvervning af frivillige.
 MENIGE OG ANDRE HJÆLPERE.
Det fastsatte mål for tilvejebringelse og uddannelse af menige til  

 kommuner med udvidet hjælpetjeneste er stort set nået i forhold til den  

 nuværende materielmæssige status.
Inden for rydningstjenesten, teknisk  

 tjeneste og støttelinien er der dog fortsat mangler, som kan afhjælpes ved  

 pålæg efter § 13.
Det kan endvidere være hensigtsmæssigt at anvende personel, der er udpeget  

 efter § 13, til særlige opgaver af mere tidsmæssigt begrænset karakter.
Som  

 supplement til andet personel - f.eks. værnepligtige - kan dette personel  

 anvendes til personelmodtagekommandoer og motormodtagekommandoer.
Som et  

 andet eksempel kan nævnes personel til klargøring af offentlige  

 beskyttelsesrum.
 Til beskrivelse af kravet om en indholdsmæssig eller en stedlig sammenhæng  

 mellem en kommunal ansats fredsmæssige virke og funktionerne i en  

 beredskabssituation kan nævnes følgende eksempler på udpegning efter § 13:
A.
INDHOLDSMÆSSIG SAMMENHÆNG:
- personale i teknisk forvaltning, herunder brandvæsenet, til  

 indsatsledere, stabsfunktioner, rydningstjenesten og teknisk tjeneste, - administrativt personale til kommandobefalingsmænd og evt.  

 stabsfunktioner, - personale fra social- og sundhedsforvaltningen til indkvarterings- og  

 forplejningstjeneste, - personale i undervisningssektoren til indkvarterings- og  

 forplejningstjeneste samt evt. stabsfunktioner.
B.
STEDLIG SAMMENHÆNG:
 Som eksempel på en stedlig sammenhæng kan nævnes et pålæg til en  

 skoleinspektør, der på grund af sit kendskab til skolen udpeges som leder af  

 en hjælpestation, som er planlagt placeret på skolen.
C.
INDHOLDSMÆSSIG, MEN IKKE STEDLIG SAMMENHÆNG:
 Som eksempel på en opgave, som naturligt henhører under eller står i  

 forbindelse med den pågældendes fredsmæssige opgaver, kan nævnes et pålæg til  

 en plejehjemsbestyrer om at fungere som hjælpestationsleder, selvom  

 hjælpestationen ikke planlægges oprettet på plejehjemmet.
INDENRIGSMINISTERIET, DEN 20. MARTS 1986 P.M.V.
 E.B.
