Nr BSF 91 Forslag til folketingsbeslutning om braklægning af arealer langs vandløb  

 og oven over særlig følsomme vandindvindingsområder m.v.
Fremsat af Jens Vibjerg (V) Hans Christian Schmidt (V) Niels J.
Langkilde  

 (KF) Lene Espersen (KF) den 8. februar 1996 Folketinget pålægger regeringen at fremsætte lovforslag, således at der i reglerne om braklægning af landbrugsjord optages bestemmelser om følgende forhold:
 1) Arealer, der skal braklægges, bør i højere grad være arealer, der kan  

 braklægges med miljømæssig gevinst.
 2) Braklægningsstøtte skal kunne gives til braklægning af mindre arealer  

 langs vandløb eller af arealer, der er beliggende oven over særlig følsomme  

 vandindvindingsområder.
3) Der skal være fri omsættelighed af braklægningskvoter på miljøfølsomme  

 områder.
Såfremt regeringen ikke kan få EU's tilslutning til en sådan  

 ordning, pålægger Folketinget regeringen at sikre arealerne beskyttet ved  

 hjælp af nationale foranstaltninger med fuld erstatning for driftstabet til  

 de berørte grundejere.
4) EU's braklægningsregler giver mulighed for at etablere vådbrak.
Det  

 skal også kunne lade sig gøre i den danske braklægningsordning.
Bemærkninger til forslaget Beslutningsforslaget er en genfremsættelse af beslutningsforslag nr.
B 109  

 fra folketingsåret 1994-95, se Folketingstidende 1994-95, forhandlingerne s.  

 4874 og 5686 og Tillæg A s. 3458.
 Beslutningsforslaget er et led i udmøntningen af Venstres og Det  

 Konservative Folkepartis plan fra foråret 1995 til sikring af det danske  

 grundvand.
Brugen af bræmmer langs vandløb er en effektiv måde at bremse udvaskningen  

 af næringsstoffer og pesticider på.
Såfremt arealer skal braklægges, bør det  

 i højere grad omfatte arealer, der kan braklægges med miljømæssig gevinst.  

 Derfor bør braklægningsbestemmelserne udformes, så støtten kan gives til  

 braklægning af mindre arealer langs vandløb, eller af arealer, der er  

 beliggende oven over særlig følsomme vandindvindingsområder.
 Det skal desuden være muligt for en landmand, der er underlagt krav om  

 braklægning, at betale en anden landmand for at overtage denne forpligtelse  

 (fri omsættelighed ved handel med braklægningskvoter), såfremt den jord, der  

 braklægges, kan omdannes til bræmmer ved vandløb.
Efter forslagsstillernes opfattelse vil dette sikre en mere effektiv  

 braklægning, der tager hensyn til vandmiljøet.
Eventuelt kan der indføres en  

 national braklægningsstøtte som supplement (udvidelse af støtten til  

 miljøfølsomme områder).
