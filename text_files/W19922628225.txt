Holdingdispensation - Holdingdispensation, - ligningslovens § 16 B, stk. 6, jf. stk. 2 og 5.
Anparterne blev sammen med igangværende arbejder, driftsmidler og  

 goodwill m.v. i moderselskabet overdraget til H som led i et planlagt  

 generationsskifte af aktiviteterne i S.
Sidstnævnte selskab  

 påbegyndte solvent likvidation den 28/6 1990.
I forbindelse med overdragelsen af aktiviteter til H indgik  

 aktionærerne i dette selskab en aktionæroverenskomst, hvorefter  

 aktionærerne, der alle var ansat i selskabet, var pligtige at  

 afhænde deres aktier i selskabet, såfremt  

 ansættelsesforholdet ophørte.
Aktionærkredsen i H  

 omfattede på overdragelsestidspunktet de fem aktionærer i det  

 sælgende selskab S og seks tidligere ansatte i S.
 De fem 'gamle' aktionærer blev efter overdragelsen af anparterne  

 ejere af hver 12,7 pct. eller 64 pct. af aktierne i det købende  

 selskab, medens de seks øvrige aktionærer blev ejere af hver 6  

 pct. eller i alt 36 pct. af aktierne.
Til støtte for ansøgningen har forespørgerens  

 revisionsfirma henvist til, at aktionærerne i det købende  

 selskab H var pligtige at fratræde ved det fyldte 62. år, hvilket  

 medførte, at der kun ville være to af de oprindelige fem 'gamle'  

 aktionærer tilbage i selskabet pr. 31/12 1997 med en ejerandel på  

 hver 12,7 pct. af aktierne eller i alt 25,4 pct.
De 'nye' aktionærers  

 ejerandel ville tilsvarende være ændret til hver 12,4 pct. eller i alt  

 74,4 pct.
Der var således tale om et glidende generationsskifte,  

 hvorefter de 'gamle' aktionærer ønskede at videreføre  

 deres virksomhed i selskabsform til fordel for de nye  

 medejere/medarbejdere.
 Told- og  Skattestyrelsen afslog oprindeligt dispensation under henvisning  

 til, at den sælgende personkreds, dvs. de 'gamle' aktionærer,  

 efter generationsskiftets afslutning ultimo 1997 bibeholdt en ikke  

 underordnet indflydelse i det købende selskab.
Hertil har revisionsfirmaet anført, at det er åbenbart, at de  

 'gamle' aktionærer var enige om at overdrage aktiviteter i det  

 sælgende selskab S til det købende selskab H, men at der ikke  

 blev truffet nogen særlig overenskomst om overdragelsen af anparterne i  

 D til det købende selskab.
Såfremt der alligevel fandtes at  

 være tale om et anpartssalg omfattet af holdingreglerne, var det  

 revisionsfirmaets opfattelse, at der var tale om et koncerninternt salg, idet  

 der ikke ved salget kom nogen midler ud til fysiske personer.
Overdragelsen  

 af aktiviteter i det sælgende selskab berigtigedes ved et  

 gældsbrev på 6 mio. kr. med en løbetid på ti  

 år med 10 pct. i rente.
 Efter det foreliggende var det Told- og Skattestyrelsens opfattelse, at  

 den omhandlede aktieoverdragelse var omfattet af ligningslovens § 16 B, stk.  

 5. Spørgsmålet om holdingreglernes anvendelsesområde  

 henhørte dog under de stedlige ligningsmyndigheder med adgang til  

 påklage i sædvanlig instansfølge.
 Ligningsrådet fandt herefter, at anpartsoverdragelsen ikke kunne  

 sidestilles med et koncerninternt salg, idet det ikke kunne tillægges  

 afgørende betydning, at aktiesalget berigtigedes ved et  

 gældsbrev, og at udlodningen fra det likviderede selskab for en mindre  

 dels vedkommende anvendtes til nytegning af aktier i det købende  

 selskab.
Endelig fandt Ligningsrådet i lighed med Told- og Skattestyrelsen,  

 at den sælgende person kreds efter generationsskiftets afslutning  

 ultimo 1997 måtte anses for at have bibeholdt en ikke underordnet  

 indflydelse i det købende selskab.
Herefter fastholdtes den  

 påklagede afgørelse.
