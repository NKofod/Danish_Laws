 Afsnit 1. Bibliotekstilsynets opgaver.
 Afsnit 2. Bibliotekstilsynets administrative beføjelser.
 Afsnit 3. Påklage, instruktion, ikrafttræden m.v.
Bibliotekstilsynets opgaver § 1.  Bibliotekstilsynet varetager administrationen af  

 lovgivningen om folkebiblioteker og om biblioteksafgift inden for de i denne  

 bekendtgørelse angivne områder samt yder bibliotekerne råd og vejledning.
 Stk. 2.  Bibliotekstilsynets opgaver omfatter afgørelser  

 i enkeltsager, indsamling og bearbejdning af oplysninger og forberedelse og  

 udarbejdelse af retsforskrifter og generelle vejledninger på området.
 § 2.  Bibliotekstilsynet yder faglig rådgivning og  

 anden bistand til ministeren for kulturelle anliggender og andre myndigheder  

 og forestår forberedelsen af principielle enkeltsager, i det omfang sådanne  

 skal forelægges ministeren.
Bibliotekstilsynets administrative  

 beføjelser Bibliotekstilsynet udøver nedennævnte beføjelser:
 Lov om folkebiblioteker m.v.
 (Lov om ændring af lov om folkebiblioteker m.v. og af lov om folkeskolen  

 nr. 242 af 8. juni 1983, ministeriet for kulturelle anliggenders  

 bekendtgørelse nr. 384 af 22. august 1985).
 § 3.  Bibliotekstilsynet fordeler følgende tilskud i  

 henhold til lov om folkebiblioteker:
 1 Tilskud til biblioteksbetjeningen af andre særlige grupper (§ 18, stk.  

 2).
 2 Tilskud til centrale organisationers løsning af fællesopgaver (§ 18,  

 stk. 3).
 3 Rådighedssummen (§ 19).
 4 Dispositionssummen (§ 19 a).
Lov om biblioteksafgift (Lov om biblioteksafgift, lov nr. 307 af 9. juni 1982, ministeriet for  

 kulturelle anliggenders bekendtgørelse nr. 636 af 14. december 1983).
 § 4.  Bibliotekstilsynet administrerer  

 biblioteksafgiften, jfr. bekendtgørelse nr. 636 af 14. december 1983 om  

 biblioteksafgift § 3, stk. 6.
 Stk. 2.  Bibliotekstilsynet afgør spørgsmålet om  

 udlændinges ret til biblioteksafgift, og om afgiften kan tilfalde andre end  

 ægtefælle eller børn i tilfælde af en berettiget ophavsmands død, jfr.  

 bekendtgørelse om biblioteksafgift § 1, stk. 4 og § 3, stk. 3.
 Påklage, instruktion, ikrafttræden m.v.
 § 5.  Afgørelser truffet af bibliotekstilsynet i  

 henhold til ovennævnte bemyndigelser kan påklages til ministeren.
 Stk. 2.  Ministeren for kulturelle anliggender kan  

 bestemme, at beføjelser, der i henhold til bekendtgørelsen tilkommer  

 bibliotekstilsynet, udøves af ministeren.
 Stk. 3.  Ministeren for kulturelle anliggender kan give  

 direktøren for bibliotekstilsynet instruktioner vedrørende udøvelsen af de  

 beføjelser, der er henlagt til bibliotekstilsynet.
 § 6.  Bekendtgørelsen træder i kraft dagen efter  

 kundgørelsen i Lovtidende.
