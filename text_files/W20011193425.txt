Kendelse fra Pressenævnet i sag nr.  

 137/2000 Sct.
Hans Hospital har  klaget til Pressenævnet over  

 en artikel bragt i Jyllands-Posten den 19. november 2000, idet man mener, at  

 god presseskik er tilsidesat.
 Artiklen med overskriften "Idealisterne" handlede  

 om Landsforeningen Pårørende til Sindslidende, der ifølge  

 artiklen er under mistanke for at have svindlet i flere år for at  

 skaffe penge fra puljer og fonde.
Artiklen var ledsaget af et billede af patient på en  

 sengestue.
Billedet havde følgende undertekst:
"Afdeling M10 på Sankt Hans Hospital." Ved brev af 20. november 2000 anførte Sct.
Hans  

 Hospital over for Jyllands-Posten, at man fandt det kritisabelt, at bladet  

 havde illustreret en artikel om mistanke om svindel i en privat forening med  

 et billede fra hospitalet og med en billedtekst, der udtrykkeligt  

 nævner hospitalet ved navn.
Artiklens indhold havde ingen relation til  

 hospitalet.
 Hospitalet anførte endvidere, at Jyllands-Posten  

 havde anvendt et foto, der var optaget i en anden sammenhæng og under  

 den udtrykkeligt aftalte forudsætning, at det ikke måtte bruges i  

 andre sammenhænge end den dengang aktuelle.
 Hospitalet anmodede endelig bladet om at bringe en  

 rettelse gående ud på, at hospitalet ingen som helst forbindelse  

 havde til den pågældende sag og anmodede samtidig om, at  

 berigtigelsen fandt sted på en måde, så bladets  

 læsere ikke blev ladt i tvivl herom.
 Ved brev af 23. november 2000 beklagede Jyllands-Posten,  

 at man havde anvendt billedet, idet man anerkendte, at det var aftalt, at det  

 omhandlende billede kun måtte bruges i en tidligere bragt  

 reportage.
 Bladet skrev videre, at formålet med at bruge  

 billedet kun var at illustrere fænomenet sindslidelser og sindslidende,  

 idet det netop er den sag og de mennesker, som  

 pårørendeforeningen vil støtte hvilket artiklens  

 indledning også spiller på.
 Bladet tilbød samtidig   for at undgå enhver  

 misforståelse   at bringe følgende rettelse den følgende  

 søndag:
"Jyllands-Posten bragte sidste søndag et  

 billede fra en afdeling på Sct.
Hans Hospital som illustration til en  

 artikel om Landsforeningen Pårørende til Sindslidende.  

 Redaktionen vil gerne understrege, at hospitalet ikke har nogen forbindelse  

 med den svindel, som foreningen er mistænkt for." Ved e-mail af 4. december 2000 rykkede Sct.
Hans Hospital  

 Jyllands-Posten for svar på, om man ville bringe den lovede rettelse,  

 idet den endnu ikke havde været bragt.
 Ved e-mail af 5. december 2000 meddelte bladet, at man  

 havde begået en fejl, og at rettelsen ville blive bragt i bladet dagen  

 efter.
Ved e-mail af samme dag meddelte Sct.
Hans Hospital, at  

 det ikke var tilfredsstillende for hospitalet, at berigtigelsen blev bragt  

 på en hverdag, og anmodede om, at berigtigelsen måtte blive bragt  

 førstkommende søndag.
 Ved e-mail af samme dag meddelte bladet, at berigtigelsen  

 ville blive bragt den førstkommende søndag.
 Den 17. december 2000 bragte Jyllands-Posten under  

 overskriften "RETTELSE" følgende:
"Jyllands-Posten bragte søndag den 19.  

 november et billede fra en afdeling på Sct.
Hans Hospital som  

 illustration til en artikel om Landsorganisationen Pårørende til  

 Sindslidende.
Redaktionen vil gerne understrege, at hospitalet ikke har  

 nogen forbindelse til den svindel, som foreningen anklages for." Klager har anført, at bladet har bragt et  

 billedmateriale og en billedtekst om klager i en sammenhæng, som er  

 hospitalet uvedkommende, og som hospitalet opfatter som krænkende.
Klager har endvidere anført, at der er  

 offentliggjort et billedmateriale optaget på et ikke-offentligt  

 tilgængeligt sted til brug for en aftalt sammenhæng som  

 illustration i en anden sammenhæng.
Det er i øvrigt ikke oplyst,  

 at der er tale om et arkivfoto.
 Klager har endelig anført, at bladet har erkendt  

 fejlen uden dog   på trods af gentagne henvendelser   at bringe  

 berigtigelsen.
Bladet har erkendt, at det har begået en fejl, og at  

 man har smølet med at få den rettet.
Det er interne  

 kommunikationssvigt, der er skyld i, at rettelsen ikke tidligere har  

 været bragt.
Bladet har beklaget dette og oplyst, at rettelsen er bragt  

 den 17. december 2000.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
Det må lægges til grund, at det mellem Sct.  

 Hans Hospital og Jyllands-Posten var aftalt, at det pågældende  

 billede alene måtte bruges i en reportage, der tidligere har  

 været bragt i bladet.
Ved at anvende det pågældende billede  

 i artiklen den 19. november 2000 har bladet tilsidesat god presseskik, og  

 nævnet udtaler sin kritik.
 Bladet har den 17. december 2000 som en  

 "rettelse" bragt en meddelelse om, at klager ikke har nogen  

 forbindelse med den svindel, som den i artiklen nævnte forening var  

 anklaget for.
Nævnet finder, at bladet ved at have illustreret en  

 artikel om mistanke om svindel i en privat forening med et billede og en  

 billedtekst vedrørende klageren har tilsidesat god presseskik.
Dette  

 gælder også, selv om bladet den 17. december 2000 har bragt, hvad  

 der er betegnet som en rettelse.
Nævnet udtaler derfor sin kritik  

 tillige på dette punkt.
 I medfør af medieansvarslovens § 49  

 pålægges det den ansvarshavende redaktør af  

 Jyllands-Posten at offentliggøre følgende:
 "Kendelse fra Pressenævnet:
En artikel i Jyllands-Posten den 19. november 2000, der  

 omhandlede Landsforeningen Pårørende til Sindslidende, som  

 ifølge artiklen er under mistanke for at have svindlet i flere  

 år for at skaffe penge fra puljer og fonde, var ledsaget af et billede  

 af patient på en sengestue.
Billedet havde følgende undertekst:  

 "Afdeling M10 på Sankt Hans Hospital".
Sct.
Hans Hospital har klaget til Pressenævnet over,  

 at bladet har bragt et billedmateriale og en billedtekst om hospitalet i en  

 sammenhæng, som er hospitalet uvedkommende, og som hospitalet opfatter  

 som krænkende.
Hospitalet har endvidere klaget over, at der er  

 offentliggjort et billedmateriale optaget på et ikke-offentligt  

 tilgængeligt sted til brug i en aftalt sammenhæng som  

 illustration i en anden sammenhæng.
Endelig har hospitalet klaget over,  

 at bladet har undladt at bringe en af bladet lovet berigtigelse, selv om  

 bladet har erkendt, at det var en fejl at bruge det pågældende  

 billede.
Pressenævnet lægger til grund, at det mellem  

 Sct.
Hans Hospital og Jyllands-Posten var aftalt, at det  

 pågældende billede alene måtte bruges i en reportage, der  

 tidligere har været bragt i bladet.
Ved at anvende det  

 pågældende billede i artiklen den 19. november 2000 har bladet  

 tilsidesat god presseskik, og nævnet udtaler sin kritik.
Nævnet finder endvidere, at bladet ved at have  

 illustreret en artikel om mistanke om svindel i en privat forening med et  

 billede og en billedtekst vedrørende klageren har tilsidesat god  

 presseskik.
Dette gælder også, selv om bladet den 17. december  

 2000 har bragt, hvad der er betegnet som en rettelse.
Nævnet udtaler  

 derfor sin kritik tillige på dette punkt.
København den 25. april 2001 Axel Kierkegaard, Aage Lundgaard, Kaare R.
Skou og Ole  

 Askvig".
 Afsagt den 25. april 2001.
