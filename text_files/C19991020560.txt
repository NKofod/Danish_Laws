Revisionsinstruks for museer, der modtager  

 statstilskud i henhold til "Lov om museer m.v." § 1.  Den regnskabsmæssige revision udføres af en  

 statsautoriseret revisor eller af en registreret revisor, af Kommunernes  

 Revisionsafdeling eller af andre offentlige revisionsorganer.
 § 2.  Revisionen foretages i overensstemmelse med god offentlig  

 revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Ved revision efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i  

 overensstemmelse med det godkendte budget, love, vedtægter og andre  

 forskrifter samt med indgåede aftaler og sædvanlig praksis.
Der  

 foretages endvidere en vurdering af, hvorvidt der er taget skyldige  

 økonomiske hensyn ved driften af museet, ligesom det påses, om  

 der foreligger fornødne registreringer af museets samlinger.
 § 3.  Revisionen, der kan udføres ved stikprøvevise  

 undersøgelser, tilrettelægges bl.a. efter de retningslinier, der  

 er angivet i bilaget.
 Revisionens omfang afhænger i øvrigt af det  

 pågældende museums størrelse, administrative struktur og  

 forretningsgang.
§ 4.  Der foretages sædvanligvis revision i årets  

 løb.
Revisor foretager mindst én gang årligt et uanmeldt  

 kasse- og beholdningseftersyn.
 Revisor skal have opmærksomheden henledt på, at museets kasse-  

 og regnskabsvæsen er betryggende, herunder om der er  

 tilstrækkelige kontrolforanstaltninger til sikring af indtægter,  

 aktiver og samlinger.
§ 5.  Museets ledelse skal give revisor adgang til at foretage de  

 undersøgelser m.v., som revisor finder nødvendige.
Revisor skal  

 endvidere have adgang til de oplysninger og det materiale, som efter hans  

 skøn er af betydning for udførelsen af hans hverv.
 § 6. Bliver revisor opmærksom på lovovertrædelser  

 eller tilsidesættelse af forskrifter af væsentlig betydning i  

 forbindelse med midlernes forvaltning, påhviler det revisor straks at  

 give meddelelse herom til museets bestyrelse, den kommune eller amtskommune,  

 der driver museet eller er hovedtilskudsyder til museet og til Statens  

 Museumsnævn, samt til Kulturministeriet, såfremt museet modtager  

 statstilskud i henhold til museumslovens § 13. Er der ingen lokal myndighed,  

 der driver eller yder tilskud til museet, gives meddelelse til museets  

 bestyrelse og til Statens Museumsnævn samt til Kulturministeriet.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde  

 der er udført, samt alle væsentlige forhold, der har givet  

 anledning til bemærkninger.
Endvidere foretages notering om de  

 foretagne uanmeldte kasse- og beholdningseftersyn.
 Ved revisionen af årsregnskabet indføres beretning om den  

 udførte revision, herunder om:
 Stk. 2. Et af bestyrelsen godkendt og underskrevet  

 regnskab, herunder tillige det af Statens Museumsnævn autoriserede  

 regnskabsskema med tilhørende bilag, forsynes med  

 revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne instruks.
 Påtegningen skal indeholde en henvisning til det udarbejdede  

 revisionsprotokollat (revisionsberetning). Forbehold skal fremgå af  

 påtegningen.
 Stk. 3. Genpart af revisionsprotokollater afgivet i  

 årets løb (revisionsberetning/delberetninger) indsendes af  

 museet sammen med det påtegnede regnskab til den kommune eller  

 amtskommune, der driver museet eller er hovedtilskudsyder til museet, og til  

 Statens Museumsnævn, såfremt museet modtager statstilskud i  

 henhold til museumslovens § 12, samt til Kulturministeriet, såfremt  

 museet modtager statstilskud i henhold til museumslovens § 13. Er der ingen  

 lokal myndighed, der driver eller yder tilskud til museet, indsendes  

 materialet til Kulturministeriet og til Statens Museumsnævn.
 Bestyrelsens trufne afgørelse indsendes i forbindelse hermed til  

 ovennævnte myndigheder efter samme retningslinier.
 Det tilsvarende materiale fremsendes til andre støtteydere,  

 såfremt der er stillet krav herom.
 § 8.  Revisor skal årligt foretage revision af museets  

 samlinger.
§ 9.  Revisor skal gøre sig bekendt med museets  

 registrerings- og accessionsprocedure (herunder procedure for genstande  

 indleveret til udtalelse), og skal have oplyst, hvor stor en del af museets  

 samlinger, der er uregistreret, samt hvor de enkelte dele af samlingerne  

 befinder sig (under konservering, på filialmuseum, i kontorer m.m.).  

 Revisor skal påse, at registrering og protokoller føres på  

 en entydig måde, således at der er sammenhæng mellem  

 genstand og registrering.
Revisionen omfatter såvel museets egne  

 samlinger som inddeponerede genstande.
§ 10.  På grundlag af museets oversigt og protokoller  

 bestemmer revisoren, hvilke numre (mindst 20), der skal udtages til faglig  

 samlingsrevision.
Revisor oplyser først ved fremmødet på  

 museet, hvilke numre det drejer sig om.
 § 11.  Fra museets samlinger (magasin, udstilling m.m.)  

 udvælger revisor mindst 5 genstande, hvortil registreringen skal  

 forevises.
§ 12.  Ved eventuelle mangler påvist under revisionen,  

 herunder væsentligt efterslæb i registreringen, skal museet  

 redegøre for manglerne over for revisor.
Evt. manglende  

 genstande/registrering forevises efterfølgende for revisor, som  

 bekræfter forholdet i revisionsprotokollen.
Såfremt revisor  

 bliver bekendt med lovovertrædelse eller tilsidesættelse af  

 væsentlig betydning (herunder om museet har modtaget klausulerede  

 genstande, har kasseret genstande uden forelæggelse for Statens  

 Museumsnævn, eller om museet har undladt at indberette tyveri), afgiver  

 revisor straks meddelelse herom i henhold til instruksens § 6.
 § 13.  Rapport vedrørende samlingsrevision føres i  

 det almindelige revisionsprotokollat (jf. instruksens § 7).
