(Til alle amtsråd og  

 kommunalbestyrelser) Hermed følger Undervisningsministeriets cirkulære af 10. maj 1990 om  

 ændring af Undervisningsministeriets cirkulære af 1. marts 1984 om  

 timelærere, vakancevikarer og vikarer i folkeskolen.
 Cirkulæret ændres som en følge af, at aftaleresultatet for 1989/91 for en  

 række vikarkategorier, der er omfattet af cirkulæret, indebærer følgende  

 ændringer med ikrafttræden pr. 1. april 1990:
 Ministeriet påregner i løbet af maj 1990 at udsende et nyt, sammenskrevet  

 cirkulære til afløsning af cirkulæret af 1. marts 1984 med senere ændringer.  

 Det reviderede cirkulære får virkning fra 1. august 1990 og vil selvsagt  

 indeholde de ændringer af bestemmelserne, som arbejdstidsforkortelsen pr. 1.  

 august 1990 vil medføre.
 Det kan allerede nu oplyses, at det pligtige årlige timetal for faste  

 vikarer pr. 1 august 1990 vil være 925. Den årlige timereduktion som følge af  

 ferieforlængelsen vil udgøre 20,50 løntimer, og den årlige timereduktion ved  

 det fyldte 60. år vil udgøre 151 løntimer.
 Det kan endvidere oplyses, at timelønssatserne for timelønnede vikarer pr.  

 1. august 1990 vil blive fastsat således:
 For vikarer uden læreruddannelse i lærerstillinger: 1/1440 af årslønnen på  

 1. løntrin i lønramme 11 (skalatrin 16).
 For vikarer med læreruddannelse i lærerstillinger: 1/1085 af årslønnen på  

 1. løntrin i lønramme 13 (skalatrin 18).
 For u-uddannede vikarer i stillinger som børnehaveklasseleder: 1/1860 af  

 årslønnen på 1. løntrin i lønramme 7 (skalatrin 12) (+ forholdsmæssig andel  

 pr. time af det særlige tillæg til børnehaveklasseledere).
For uddannede vikarer i stillinger som børnehaveklasseleder: 1/1590 af  

 årslønnen på 1. løntrin i lønramme 11 (skalatrin 16). (+ forholdsmæssig andel  

 pr. time af det særlige tillæg til børnehaveklasseledere) P. m. v.
 e. b.
Henrik Køber fm.
