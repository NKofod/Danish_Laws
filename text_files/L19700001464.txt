 Den 4. december 1969 er der i København mellem Danmark og Korea indgået  

 overenskomst med dertil hørende brevveksling om ydelse af et dansk  

 udviklingslån til Korea:
 Oversættelse.
Overenskomst mellem Kongeriget Danmarks regering og Republikken Koreas  

 regering om et udviklingslån Kongeriget Danmarks regering og Republikken Koreas regering, som ønsker at  

 styrke det traditionelle samarbejde og de venskabelige forbindelser, der  

 består mellem deres lande, er blevet enige om, at der som et bidrag til  

 Koreas udviklingsplaner skal ydes et dansk statslån til Korea i  

 overensstemmelse med følgende bestemmelser i denne overenskomst og de  

 vedføjede tillæg, der betragtes som en integrerende del af overenskomsten.
Artikel I Lånet Danmarks regering (i det følgende benævnt långiveren) vil stille et  

 udviklingslån på 20 millioner danske kroner til rådighed for Koreas regering  

 (i det følgende benævnt låntageren) til gennemførelsen af de i artikel VI i  

 denne overenskomst omhandlede formål.
Artikel II Lånekontoen Stk. 1.  En konto betegnet »lånekonto for Koreas  

 regering« (i det følgende benævnt »lånekontoen«) vil blive  

 åbnet i Danmarks Nationalbank (som handler på långiverens vegne) til fordel  

 for The Office of Supply (som handler på låntagerens vegne). Långiveren vil  

 drage omsorg for, at der altid er tilstrækkelige midler til rådighed på  

 lånekontoen til at sætte låntageren i stand til at betale rettidigt for varer  

 og tjenesteydelser, som tilvejebringes under dette lån, dog således, at de  

 beløb, der efterhånden stilles til rådighed for låntageren, ikke tilsammen  

 overstiger det i artikel I angivne lånebeløb.
 Stk. 2.  Låntageren (eller The Office of Supply, som  

 handler på låntagerens vegne) skal være berettiget til på de i denne  

 overenskomst fastsatte vilkår på lånekontoen at trække de beløb, der er  

 nødvendige til betaling for udstyr eller tjenesteydelser, som tilvejebringes  

 under lånet.
 Stk. 3.  Låntageren kan trække på den i artikel II  

 nævnte konto i Danmarks Nationalbank i indtil tre år efter overenskomstens  

 ikrafttræden eller et sådant andet tidspunkt, som måtte blive aftalt mellem  

 långiveren og låntageren.
 Stk. 4.  Såfremt låneprovenuet ikke er blevet fuldt  

 udnyttet inden for den i ovenstående stk. 3 fastsatte tidsfrist, skal de  

 halvårlige afdrag nedsættes i samme forhold som forholdet mellen den  

 uudnyttede del af lånet og lånets hovedstol.
Artikel III Rentefod Lånet er rentefrit.
Artikel IV Tilbagebetalinger Stk. 1.  Låntageren skal tilbagebetale långiveren den på  

 lånekontoen trukne hovedstol i femogtredive halvårlige afdrag, hvert på  

 550.000 danske kroner, første gang den 1. oktober 1976 og sidst gang den 1.  

 oktober 1993, samt et sidste afdrag på 750.000 danske kroner den 1. april  

 1994.
 Stk. 2.  Låntageren har ret til forud for forfaldstiden  

 helt eller delvis at tilbagebetale hovedstolen af et eller flere af  

 låntageren angivne afdrag på lånet, med sådanne ændringer i afdragsbeløbene,  

 som derved måtte blive nødvendige.
Artikel V Betalingssted Lånets hovedstol skal af låntageren tilbagebetales til Danmarks  

 Nationalbank i danske kroner til kredit for finansministeriets løbende konto  

 i Danmarks Nationalbank.
Artikel VI Republikken Koreas regerings anvendelse af lånet Stk. 1.  Låntageren vil anvende låneprovenuet til  

 finansiering af import (herunder transportomkostninger) fra Danmark til Korea  

 af sådant dansk kapitaludstyr til gennemførelsen af Koreas udviklingsplaner,  

 som er anført på den vedføjede liste (Tillæg II).
 Stk. 2.  Låneprovenuet kan endvidere anvendes til  

 betaling for danske tjenesteydelser, som er nødvendige for gennemførelsen af  

 Koreas udviklingsplaner, herunder især til forundersøgelser i forbindelse med  

 investeringer, forberedelse af projekter, til rådgivere under projekternes  

 gennemførelse, montering eller opførelse af anlæg eller bygninger, teknisk og  

 administrativ bistand under igangsætningsperioden for de virksomheder, som  

 oprettes ved hjælp af lånet.
 Stk. 3.  Låntageren vil foranledige, at låneprovenuet  

 anvendes udelukkende til tilvejebringelse af varer og tjenesteydelser, som er  

 nødvendige for opfyldelsen af kontrakter, der er godkendt af begge parter.  

 Enkeltheder vedrørende betalingsmåden for så vidt angår sådanne varer og  

 tjenesteydelser, udover de allerede i artikel II omhandlede, skal fastsættes  

 ved aftale mellem låntageren og långiveren.
 Stk. 4.  Långiverens samtykke med hensyn til  

 antageligheden af en kontrakt under lånet skal ikke kunne fortolkes således,  

 at långiveren påtager sig noget ansvar for sådanne kontrakters behørige  

 opfyldelse eller senere udførelse.
 Stk. 5.  De betalingsbetingelser, der fastsættes i  

 kontrakter eller dokumentation af, at en ordre er afgivet til en dansk  

 eksportør eller kontrahent vedrørende leverancer eller tjenesteydelser af den  

 ovenfor beskrevne art, skal betragtes som normale og rimelige, når der ikke i  

 sådanne kontrakter indgår bestemmelser om særlige kreditydelser fra danske  

 eksportører eller kontrahenter.
 Stk. 6.  Låneprovenuet kan kun anvendes til betaling for  

 leverancer og tjenesteydelser, som er kontraheret efter overenskomstens  

 ikrafttræden.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af udstyr, der omfattes af  

 denne overenskomst, skal ske i overensstemmelse med princippet om skibes fri  

 deltagelse i den internationale handel i fri og lige konkurrence.
Artikel VIII Diverse bestemmelser Stk. 1.  Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i Republikken Koreas lovgivning er  

 blevet opfyldt, således at denne låneoverenskomst vil udgøre en gyldig  

 forpligtelse, som er bindende for låntageren i henhold til  

 låneoverenskomstens bestemmelser.
 Stk. 2.  Låntageren skal over for långiveren fremlægge  

 bevis for, at den eller de personer, der disponerer på låntagerens vegne  

 eller udfærdiger dokumenter i henhold til denne overenskomst, er bemyndiget  

 hertil, samt afgive bekræftede prøver på alle sådanne personers  

 underskrifter.
Stk. 3.  Enhver meddelelse eller anmodning, der afgives  

 i medfør af denne overenskomst, og enhver ifølge denne overenskomst påtænkt  

 aftale mellem parterne skal være skriftlig.
En sådan meddelelse eller  

 anmodning skal anses for behørigt afgivet eller fremsat, når den er afleveret  

 personligt eller pr. post, telegram eller radiogram til den pågældende part  

 på dennes i artikel XI angivne adresse eller på en sådan adresse, som  

 vedkommende part måtte have angivet over for den part, der afgiver en sådan  

 meddelelse eller fremsætter en sådan anmodning.
Artikel IX Særlige bestemmelser Lånets hovedstol skal tilbagebetales uden fradrag af og fritaget for alle  

 skatter og afgifter samt alle i medfør af låntagerens lovgivning pålagte  

 restriktioner.
Denne overenskomst skal være fritaget for alle nuværende og  

 fremtidige afgifter, som pålægges i medfør af låntagerens lovgivning eller i  

 medfør af gældende lov inden for låntagerens områder eller i forbindelse med  

 dens udfærdigelse, udstedelse, overlevering eller registrering.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånets hele hovedstol er tilbagebetalt,  

 træder overenskomsten straks ud af kraft.
Artikel XI Angivelse af adresser Følgende adresser anføres for så vidt angår denne overenskomst:
 For låntageren:
Economic Planning Board, Seoul, Korea.
 Telegramadresse:
 EPB, Seoul.
 For långiveren med henblik på udbetalinger:
Udenrigsministeriet, Sekretariatet for teknisk samarbejde med udviklingslandene, København.
 Telegramadresse:
 ETRANGERES COPENHAGEN:
 For Långiveren med henblik på betaling af afdrag på lånet:
Finansministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i København den 4. december 1969.
 For Kongeriget Danmarks regering:
K.
Helveg Petersen For republikken Koreas regering:
Moon Bong Kang Oversættelse.
Tillæg I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Kongeriget Danmarks  

 regering og Republikken Koreas regering vedrørende et udviklingslån (i det  

 følgende benævnt overenskomsten). De betragtes som en integrerende del af  

 denne med samme gyldighed og virkning, som hvis de fuldt ud var anført deri.
Artikel I Annulering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved meddelelse til låntageren helt eller delvis suspendere låntagerens ret  

 til at trække på lånekontoen:
Stk. 2.  Låntagerens ret til at trække på lånekontoen  

 skal efter omstændighederne fortsat være helt eller delvis suspenderet,  

 indtil det eller de forhold, som foranledigede suspensionen, er ophørt, eller  

 indtil långiveren har meddelt låntageren, at retten til at foretage træk er  

 generhvervet, alt efter hvilken af situationerne der indtræffer først.
Retten  

 til at foretage træk i henhold til en sådan meddelelse om dens generhvervelse  

 skal dog kun tilbagegives i det omfang og på de vilkår, der er angivet i en  

 sådan meddelelse, og en sådan meddelelse skal ikke påvirke eller forringe  

 nogen rettighed, nogen beføjelse eller noget retsmiddel for långiveren med  

 hensyn til andet eller efterfølgende forhold, der er anført i denne artikel.
Hvis låntagerens ret til at trække på lånekontoen har været suspenderet  

 for lånets restbeløb eller nogen del deraf i en uafbrudt periode på tres  

 dage, kan långiveren ved meddelelse til låntageren ophæve dennes ret til at  

 foretage træk for dette beløb.
Ved afgivelsen af en sådan meddelelse  

 annulleres det pågældende lånebeløb.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Långiverens retsmidler Hvis nogen af de i artikel I, stk. 1 (a) og (b), anførte omstændigheder  

 indtræffer og består i en periode på tres dage efter, at långiveren har givet  

 låntageren meddelelse herom, kan långiveren når som helst efter eget valg  

 erklære den da resterende del af lånets hovedstol for forfalden til betaling  

 straks.
Ved afgivelsen af en sådan erklæring forfalder hovedstolens restbeløb  

 til betaling straks, uanset eventuelle modsatte bestemmelser i  

 overenskomsten.
Artikel III Afgørelse af tvistigheder Stk. 1.  Enhver tvistighed, som måtte opstå mellem de  

 kontraherende parter angående fortolkningen eller gennemførelsen af  

 nærværende overenskomst, og som ikke er bilagt ad diplomatisk vej inden seks  

 måneder, skal efter anmodning fra en af parterne forelægges for en  

 voldgiftsdomstol bestående af tre medlemmer.
Domstolens formand skal være  

 statsborger i et tredjeland og skal udpeges efter gensidig aftale mellem de  

 kontraherende parter.
Såfremt parterne ikke kan nå til enighed om udpegelsen  

 af domstolens formand, kan hver part anmode præsidenten for Den  

 mellemfolkelige Domstol om at foretage udpegelsen.
Hver part udpeger sin egen  

 voldgiftsdommer; såfremt en part undlader at udpege en voldgiftsdommer, kan  

 denne udpeges af domstolens formand.
 Stk. 2.  Hver kontraherende part vil efterkomme og  

 gennemføre de af domstolen afsagte kendelser.
Tillæg II Denne overenskomst finder anvendelse på danske leverancer til Republikken  

 Korea, som er optaget på følgende liste og som er påkrævede for  

 gennemførelsen af Koreas udviklingsplan vedrørende hospitaler:
 København, den 4. december 1969.
Deres Excellence, Under henvisning til overenskomsten af dags dato mellem Kongeriget  

 Danmarks regering og Republikken Koreas regering om et udviklingslån (i det  

 følgende benævnt overenskomsten) har jeg den ære at foreslå, at følgende  

 bestemmelser skal anvendes ved gennemførelsen af overenskomstens artikel VI.
 Udbetaling fra lånekontoen skal ske på følgende måde:
eller eventuelle investerende part afslutter en kontrakt, der skal  

 endeligt godkendes af de koreanske og danske myndigheder.
Ingen kontrakt  

 under 100.000 danske kroner undtagen til anvendelse af et endeligt restbeløb  

 under det nævnte beløbs størrelse kan finansieres i medfør af  

 låneoverenskomsten.
 og underrette Republikken Koreas regering om sine afgørelser.
 Hvis foranstående bestemmelser kan godkendes af Republikken Koreas  

 regering, har jeg den ære at foreslå, at dette brev samt Deres Excellences  

 svar herpå skal udgøre en aftale mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
K.
Helveg Petersen H.
E. hr.
Moon Bong Kang, Republikken Koreas ambassadør, København.
 København, den 4. december 1969.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringen om min mest udmærkede højagtelse.
Moon Bong Kang H.
E. hr.
K.
Helveg Petersen, Minister for teknisk samarbejde med Udviklingslandene, København.
 Udenrigsministeriet, den 12. februar  

 1970.
K.
Helveg Petersen.
