VEJLEDNING OM TILSKUDSORDNINGEN FOR JORDBRUGSDRIFT I MILJØFØLSOMME OMRÅDER Tilskudsordningen er fastlagt i:
- lov nr. 382 af 7. juni 1989 om ændring af lov om støtte til forbedring  

 af strukturen of effektiviteten i jordbruget, og - Landbrugsministeriets bekendtgørelse nr. 564 af 21. august 1989 om  

 tilskud til jordbrugsdrift i miljøfølsomme områder.
Indholdsfortegnelse Tilskudsordningens område.
§§ 1-3 Udpegning af miljøfølsomme områder.
§ 4 § 5 §§ 6-7 § 8 Tilskudsaftaler og betingelser for tilskud.
§ 9 § 10 Tilskuddets størrelse og beløbsramme.
§ 11 § 12 Kontrol.
§§ 13-14 Bortfald og tilbagebetaling af tilskud.
§§ 15-17 Rapport om ordningens administration.
§ 18 § 19 § 20 § 21 Almindelige bestemmelser.
§§ 22-25 Bilag:
 1. Eksempler på programmer.
 2. Eksempel på tilskudsaftale.
 Tilskudsordningens område.
 §§ 1-3 Amtsrådet kan yde tilskud til jordbrugere, der er ejere eller  

 forpagtere af jordbrugsbedrifter, der helt eller delvist er beliggende i  

 miljøfølsomme områder.
Der stilles ikke særlige krav til landbrugsmæssig uddannelse eller til  

 arbejdstid på bedriften.
Deltidslandmænd kan således også gøre brug af  

 tilskudsordningen.
Der stilles ikke krav om, at arealerne under  

 jordbrugsbedrifterne er undergivet landbrugspligt.
Iflg. § 1, stk. 2, kan stat, kommuner, kirker m.v. ikke modtage tilskud.  

 Derimod kan forpagtere af arealer tilhørende de nævnte instanser indgå  

 tilskudsaftaler, hvis betingelserne herfor iøvrigt er opfyldt.
Det vil for  

 offentligt ejede arealer bl.a. sige, at forpagtningsaftalen er indgået senest  

 den 1. juli 1989.
Et miljøfølsomt område udpeges af de enkelte amtsråd og fastlægges  

 endeligt i et landsplandirektiv.
Landsplandirektivet vil få retsvirkning som  

 regionplaner og kræver derfor ikke umiddelbart opfølgning af amtskommunerne i  

 form af indarbejdelse i regionplanerne.
Det bemærkes, at et amtsråd først kan  

 indgå tilskudsaftaler med de enkelte jordbrugere i et miljøfølsomt område,  

 når der af Miljøministeriet er udsendt et landsplandirektiv for området, og  

 Jordbrugsdirektoratet har godkendt de tilhørende programmer og i henhold til  

 bekendtgørelsens § 12 har meddelt amtsrådet beløbsrammer.
 Udpegning af miljøfølsomme områder.
§ 4 Det er frivilligt for det enkelte amtsråd at benytte tilskudsordningen.  

 Ønsker amtsrådet at benytte ordningen, skal det udpege miljøfølsomme områder  

 og udarbejde tilhørende programmer for den jordbrugsmæssige drift i områderne  

 efter reglerne i bekendtgørelsens kapitel 2, det vil bl.a. sige efter  

 forhandling med kommunalbestyrelserne.
Kommunalbestyrelserne skal have  

 lejlighed til at udtale sig om områdeudpegningen og de tilhørende programmer,  

 men derudover stilles der ikke fra statens side krav til forhandlingerne.  

 Under forhandlingerne kan det samtidig aftales, om - og i givet fald i  

 hvilket omfang - kommunalbestyrelsen skal have mulighed for at indgå  

 tilskudsaftaler og udbetale tilskud på amtsrådets vegne.
For hvert område udarbejdes et detailkort i målestokforhold 1:25.000 med  

 tydelig afgrænsning af området.
I programmerne anføres størrelsen af  

 landbrugsarealet i de udpegede områder.
 Ved landbrugsarealer forstås arealer, der er omfattet af  

 landbrugsplanlægningens analyseområde, ekskl. skovområder, jf.  

 Landbrugsministeriets bekendtgørelse nr. 367 af 1. august 1983 om  

 udarbejdelse og godkendelse af landbrugsplaner.
Arealet inden for områdeafgrænsningen kan være større end det i programmet  

 anførte landbrugsareal, idet der inden for områdeafgrænsningen kan være  

 arealer, der ikke er landbrugsarealer og dermed ikke omfattet af  

 tilskudsordningen, f.eks. skovarealer.
Endvidere kan der inden for  

 områdeafgrænsningen være landbrugsarealer, som vides ikke at være  

 tilskudsberettigede.
Disse landbrugsarealer kan modregnes ved opgørelsen af  

 områdets landbrugsareal.
Ved opgørelsen af landbrugsarealet vil der i et vist  

 omfang kunne blive tale om et skøn.
 Amtsrådet kan udpege miljøfølsomme områder, der omfatter landbrugsarealer,  

 på indtil 4 procent af amtskommunens samlede landbrugsareal.
Er der amtskommuner, der indsender forslag til miljøfølsomme områder, der  

 omfatter landbrugsarealer på mindre end 4 procent af amtskommunens samlede  

 landbrugsareal, vil Jordbrugsdirektoratet og Miljøministeriet vurdere, om der  

 er grundlag for, at andre amtskommuner kan få optaget flere miljøfølsomme  

 områder i landsplandirektivet.
Amtsråd, som har interesse heri, kan derfor  

 stille forslag om supplerende miljøfølsomme områder.
Det angives da hvilke  

 områder, der er supplerende, samt deres indbyrdes prioritering.
§ 5 EF-udtrykket »»miljøfølsomme områder«» omfatter  

 miljømæssige forhold i bred forstand: Miljø, natur, landskab m.v.  

 Områdeudpegningen har alene til formål at udgøre administrationsgrundlag for  

 tilskudsordningen og er ikke udtryk for hvilke områder, der er mest  

 miljøfølsomme eller har størst behov for beskyttelse.
 Det bemærkes, at kun arealer, der har været landbrugsmæssigt udnyttet  

 inden for perioden 1. juni 1986 til 1. juni 1989, er tilskudsberettigede.
 I § 5, nr. 1 - 5, er angivet de arealkategorier, inden for hvilke de  

 miljøfølsomme områder fortrinsvis skal udpeges.
 I arealkategorien strandenge, overdrev og ferske enge bør særligt  

 strandenge prioriteres højt.
 I arealkategorien vandløbs- og sønære arealer, som er oplande til særligt  

 følsomme recipienter, bør man normalt tilstræbe at udvælge arealer ved nogle  

 få specielt truede vandløb og søer.
 Der bør endvidere lægges vægt på områder, hvor tilskudsordningen samtidig  

 kan løse miljømæssige og landbrugsmæssige problemer, f.eks. okkerpotentielle  

 områder og lavbundsområder.
 Ved udpegningen af de miljøfølsomme områder inden for arealkategorierne  

 bør der lægges særlig vægt på områder, hvor der er overlapning mellem  

 forskellige kategorier.
 Det bør endelig tillægges stor vægt, at områderne udpeges, hvor amtsrådet  

 skønner, at berørte jordbrugere vil gøre brug af den frivillige  

 tilskudsordning, således at denne kan få den tilsigtede virkning.
Der kan være regionale forskelle mellem hvilke arealkategorier, det vil  

 være mest hensigtsmæssigt at medtage.
Inden for hver amtskommune bør dog  

 tilstræbes en vis alsidighed i områderne.
 Det vil ligeledes være det enkelte amtsråds afgørelse, om man vil vælge  

 flere små eller færre større områder.
§§ 6-7 Bekendtgørelsens §§ 6 og 7 angiver de forhold, der skal fremgå af  

 amtsrådets forslag til miljøfølsomme områder og de tilhørende programmer.
 Hvert program kan dække et eller flere beslægtede områder.
 Navn og nummer på områderne.
Navn og nummer angives, således at der kan henvises hertil i  

 landsplandirektivet.
Endvidere kan beliggenhedskommune anføres.
 Områdetype.
Beskrivelsen af områdetypen skal gælde den nuværende tilstand og  

 arealanvendelse, f.eks. fersk eng, agerjord i omdrift (evt. med angivelse af  

 sædvanlige afgrøder), stærkt kuperet ådal under tilgroning med krat etc.
Et  

 område kan være udpeget på grund af dets virkning på et tilgrænsende område,  

 vandløb el.lign., som ikke behøver indgå i det udpegede område.
Dette bør da  

 anføres under områdetypen.
 Størrelsen af landbrugsarealet.
Størrelsen af landbrugsarealet i de udpegede områder anføres.
Der henvises  

 til bemærkningerne til § 4.
 Områdernes miljøfølsomhed, herunder generelle status og bindinger i  

 foreliggende planlægning m.v.
 De natur- og miljømæssige forhold i områderne beskrives kortfattet, og  

 eventuelle uheldige udviklingstendenser eller lignende kan omtales.
Endvidere anføres områdernes generelle status i relevante planer.
Hvis  

 områderne er omfattet af særlige beskyttelsesforanstaltninger, f.eks. er  

 udpeget som EF-fuglebeskyttelses- eller Ramsarområder eller er omfattet af  

 naturfredningslovens generelle beskyttelsesbestemmelser, bør det ligeledes  

 anføres.
 De formål, der ønskes fremmet.
 På baggrund af beskrivelsen af miljøfølsomheden angives de formål, der  

 ønskes fremmet i områderne, f.eks. bevaring eller ændring af driftsformerne i  

 områderne, samt begrundelsen herfor.
 De ønskede produktionsmetoder i aftaleperioden.
De foranstaltninger, der ønskes bragt i anvendelse til opnåelse af  

 formålene, og hvortil der kan ydes tilskud, anføres.
Det kan f.eks. dreje sig  

 om afgræsning eller slæt af græsarealer, begrænsning i brug af gødning og  

 pesticider, fastsættelse af tidspunkt for slæt, begrænsninger i  

 jordbehandling eller afvanding, bevaring af levende hegn, forbud mod at  

 plante træer og buske etc.
Aktiviteter, der alene tjener plejeformål, f.eks. slåning af ukrudt,  

 betragtes ikke som jordbrugsmæssig drift.
Arealer, der alene skal være  

 genstand for sådanne aktiviteter, kan altså ikke modtage tilskud.
De væsentlige forpligtelser vedrørende driften, som pålægges jordbrugeren,  

 skal fremgå af programmet, således at sammenhængen til tilskuddets størrelse  

 fremgår.
Af hensyn til varierende forhold inden for de områder, programmet  

 dækker, kan programmet indeholde mulighed for alternative aftaler med  

 tilhørende alternative tilskudssatser.
Det kan dreje sig om alternative  

 driftsmetoder, som f.eks. græsning eller slæt, og for en driftsmetode  

 alternativer i græsningstryk, i antal slæt, i gødningsbegrænsningen etc.,  

 såfremt sådanne alternativer berettiger til forskellige tilskud.
 Tilskuddenes størrelse.
 Det årlige tilskuds størrelse pr. ha skal angives i programmerne.
 Det maksimale refusionsberettigede årlige tilskud udgør 900 kr. pr. ha.
 Bortset fra fastsættelse af det maksimale refusionsberettigede årlige  

 tilskud pr. ha, fastsættes der ikke statslige tilskudssatser fælles for alle  

 amtskommuner, da der kan være væsentlige regionale forskelle på karakteren af  

 de områder og de driftsbegrænsninger, de enkelte amtsråd måtte vælge.
Amtsrådet kan fastsætte tilskudsbeløb, som skal være gældende for alle  

 sammenlignelige arealer.
Der kræves altså ikke en konkret udregning af de  

 enkelte jordbrugeres indtægtstab i forhold til deres specielle produktion,  

 jordtype etc.
Der henvises til bemærkningerne til § 11.
 Andre forhold af betydning for tilskudsaftalerne.
Amtsrådet kan for hvert enkelt område forudsætte en vis tilslutningsgrad  

 fra de berørte jordbrugere som betingelse for at indgå aftaler.
Det vil i  

 givet fald være hensigtsmæssigt at oplyse dette i programmet.
 Andre forhold af betydning for tilskudsaftalerne kan ligeledes anføres.
 Eksempler.
 I bilag 1 er vist eksempel på programmer.
 § 8  Amtsrådet indsender i 5 eksemplarer det i  

 bekendtgørelsens §§ 6 og 7 anførte materiale til Jordbrugsdirektoratet, Sankt  

 Annæ Plads 19, 1250 København K, inden den 1. oktober 1989.  

 Landbrugsministeriet og Miljøministeriet gennemgår og vurderer det indsendte  

 materiale, hvorefter Landbrugsministeriet sender dette til godkendelse i  

 EF-Kommissionen og orienterer samtidig amtsrådene herom.
 Samtidig hermed forbereder Miljøministeriet udarbejdelse af et  

 landsplandirektiv, således at det ikke vil være nødvendigt forud for  

 ordningens ikrafttræden at indarbejde de miljøfølsomme områder i  

 regionplanerne.
 Amtsrådet kan indgå endelige tilskudsaftaler, når landsplandirektivet  

 foreligger, og Jordbrugsdirektoratet har godkendt programmerne og i henhold  

 til bekendtgørelsens § 12 meddelt amtsrådets beløbsrammer.
 Tilskudsordningen gælder i en forsøgsperiode, hvilket indebærer, at  

 tilskudsaftaler skal indgås inden den 29. juni 1990. Det kan derfor være  

 hensigtsmæssigt at forberede indgåelse af tilskudsaftaler, allerede når  

 materialet er fremsendt til EF-Kommissionen.
 Med hensyn til mulighederne for forlængelse af ordningen forventes det, at  

 EF-kommissionen i efteråret 1989 fremsætter et forslag om forlængelse af  

 tilskudsordningens gyldighedsperiode, således at der vil blive mulighed for  

 at indgå tilskudsaftaler efter den 29. juni 1990.
 Tilskudsaftaler og betingelser for tilskud.
§ 9 Bekendtgørelsens § 9 angiver nogle mindstekrav til tilskudsaftalers  

 indhold.
I bilag 2 er vist et eksempel på en tilskudsaftale.
Amtsrådet fastsætter selv i fornødent omfang de nærmere retningslinier for  

 indgåelse af aftaler.
Amtsrådet kan således opstille objektive  

 retningslinier, der lægges til grund ved afgørelsen af, om tilskudsaftale i  

 det konkrete tilfælde skal indgås.
Der kan f.eks. være tale om forudsætning  

 om en vis grad af tilslutning eller prioritering af de miljøfølsomme områder  

 i den situation, hvor den tildelte beløbsramme ikke giver amtsrådet mulighed  

 for at imødekomme alle ønsker om aftaleindgåelse.
 Tilskudsaftalen skal indeholde følgende:
 Det forudsættes, at der oprettes særskilt journalnummer for hver enkelt  

 tilskudsaftale, jf. bekendtgørelsens § 18.
Hvis en bedrift ejes af flere, skal der kun indgås en aftale, der  

 underskrives af alle ejere.
Det bemærkes, at Landbrugsministeriets  

 refusionsanmodning til EF-kommissionen skal vedlægges en liste over  

 tilskudsaftalernes journalnumre.
 Disse oplysninger er nødvendige ved udfyldelsen af det individuelle  

 oplysningsskema, der er nævnt i bemærkningerne til § 20, og som  

 EF-kommissionen normalt anmoder om at få tilsendt i tilslutning til den  

 årlige refusionsanmodning for et antal tilskudssager.
 Opgørelsen af bedriftens samlede areal skal omfatte samtlige ejendomme og  

 arealer, som drives sammen.
 Det udnyttede landbrugsareal omfatter:
- omdriftsarealer, - varige græsarealer (arealer, som ikke anvendes til vekseldrift, men  

 hvorpå der vedvarende mindst - 5 år - dyrkes græs, hvad enten der er tale om  

 tilsåede eller naturlige græsarealer), - arealer med flerårige kulturer uden for omdriften (herunder plantager  

 med frugttræer og frugtbuske og planteskolearealer, men i denne sammenhæng  

 ikke skov- og juletræsarealer).
 Ved bedriftens hovedproduktion forstås den produktion, der giver det  

 største bruttoudbytte.
 Bedriftens arbejdsforbrug er det samlede antal arbejdstimer, der årligt  

 anvendes på driften, hvad enten arbejdet udføres af brugeren, dennes familie  

 eller anden medhjælp.
Jordbrugeren kan afgive en skriftlig erklæring, om, at oplysningerne er  

 rigtige.
Erklæringen kan eventuelt gives i tilskudsaftalen.
 Aftaleperioden skal altid være på 5 år, jf. § 1, stk. 1. Aftalen er  

 uopsigelig for begge parter, men aftalen kan bortfalde i henhold til  

 bekendtgørelsens §§ 15-17 og allerede udbetalt tilskud kan eventuelt kræves  

 tilbagebetalt.
Ved fastsættelsen af aftalens ikrafttrædelsestidspunkt kan der tages  

 hensyn til, at tilskudsmodtageren skal have tid til at planlægge en  

 omstilling til den aftalte drift af arealerne, samt at  

 ikrafttrædelsestidspunktet og tidspunktet for tilskuddets udbetaling  

 afstemmes efter hinanden.
Der henvises til bemærkningerne nedenfor vedrørende  

 det årlige tilskud og bestemmelser vedrørende tilskuddets udbetaling.
Det af aftalen omfattede areal skal kunne identificeres entydigt.
Arealets  

 størrelse angives i hektar med een decimal.
Hver aftale skal omfatte mindst 1  

 hektar.
Alle de forpligtelser vedrørende arealernes drift, der påhviler  

 tilskudsmodtageren, skal anføres.
Forpligtelserne skal ligge inden for  

 rammerne af programmet for det miljøfølsomme område.
 Tilskudsaftalen skal indeholde bestemmelse om adgangen til kontrolbesøg  

 uden retskendelse i medfør af lovens § 27. Tilskudsaftalen bør angive de  

 myndigheder, der kan foretage kontrolbesøg, d.v.s. amtsrådet, i givet fald  

 kommunalbestyrelsen på amtsrådets vegne, og Jordbrugsdirektoratet.
 Tilskudsmodtagerens forpligtelser omfatter en pligt til at give amtsrådet  

 meddelelse om forhold, der kan medføre tilskuddets bortfald og  

 tilbagebetaling af tilskud.
 Tilskudsaftalen skal angive det årlige tilskud, tidspunktet for det årlige  

 tilskuds udbetaling, samt eventuelt tillige hvorledes udbetalingen finder  

 sted.
Amtsrådet må ved fastsættelsen af udbetalingstidspunktet for det årlige  

 tilskud være opmærksom på, at udbetaling ikke må finde sted efter den 1.  

 oktober.
Herved sikres, at den opgørelse over afholdte og  

 refusionsberettigede udgifter, som amtsrådet hvert år inden den 1. november  

 indsender til Jordbrugsdirektoratet, dækker hele kalenderåret.
 Amtsrådet må endvidere ved fastsættelsen af udbetalingstidspunktet sikre,  

 at den meddelte ramme for udbetaling af den statslige refusion overholdes,  

 jf. bemærkningerne til §§ 11 og 12.
Bekendtgørelsens bestemmelser herom skal fremgå af tilskudsaftalen.
Dette  

 kan eksempelvis ske ved at gengive bekendtgørelsens §§ 15-17.
 Bekendtgørelsens bestemmelser i § 24, og i givet fald § 23, vedrørende  

 klageadgang og frister skal fremgå af tilskudsaftalen.
Hvis aftalen omfatter forpagtede arealer, skal ejeren ved sin underskrift  

 tiltræde aftalen.
Herved sikres, udover at ejeren ved sin underskrift  

 bekræfter, at forpagteren har rådighed over arealerne i aftaleperioden, og at  

 ejeren erklærer sig indforstået med, at arealerne anvendes som anført i  

 aftalen.
§ 10 Amtsrådet påser, at jordbrugeren opfylder betingelserne for at modtage  

 tilskud, hvilket bl.a. vil sige:
- At det af aftalen omfattede areal har været udnyttet landbrugsmæssigt  

 inden for perioden 1. juni 1986 til 1. juni 1989. Det er tilstrækkeligt, at  

 arealet har været udnyttet ekstensivt.
Arealet skal dog inden for den nævnte  

 periode have dannet grundlag for en produktion, der enten er solgt eller  

 udnyttet på bedriften.
Udnyttelsen på bedriften kan være til foder, energi  

 eller lignende.
Jordbrugeren kan afgive en skriftlig erklæring, om at betingelsen er  

 opfyldt.
Erklæringen kan eventuelt gives i tilskudsaftalen.
 - At den tilstand, der skal indføres eller opretholdes ikke allerede er  

 påbudt i henhold til anden lov, fredning eller lignende.
 Denne bestemmelse udelukker ikke, at der ydes tilskud til arealer, der er  

 omfattet af fredningsbestemmelser.
Naturfredningslovens generelle beskyttelsesbestemmelser fastsætter  

 eksempelvis, at strandenge m.v. over en vis størrelse kun må opdyrkes,  

 tilplantes eller på anden måde ændres med tilladelse fra amtsrådet, men  

 påbyder iøvrigt ikke en bestemt arealtilstand.
Såfremt en bestemt  

 arealtilstand ønskes fremmet for strandenge, vil disse arealer således være  

 omfattet af tilskudsordningen, hvis de øvrige tilskudsbetingelser er opfyldt,  

 herunder at den aftalte arealtilstand indebærer forpligtelser, der kan udløse  

 et tilskud, jf. bekendtgørelsens § 11, stk. 1.
 Tilskuddets størrelse og beløbsrammer.
§ 11 Amtsrådet fastsætter størrelsen af det årlige tilskud pr. ha under hensyn  

 til de forpligtelser, som jordbrugerne påtager sig inden for rammerne af  

 programmet.
Det fastsatte årlige tilskud gælder i hele aftaleperioden.
 Tilskuddets størrelse fastsættes ud fra en generel vurdering af  

 forpligtelserne, herunder såvel et reelt tab i indkomst, som de bindinger,  

 der pålægges arealet, og de forpligtelser jordbrugeren iøvrigt påtager sig  

 ved indgåelse af tilskudsaftale.
 Det maksimale refusionsberettigede årlige tilskud udgør pr. ha 900 kr.
 Jordbrugsdirektoratet refunderer 85 procent af amtsrådets  

 refusionsberettigede udgifter til årlige tilskud.
§ 12 Omfanget af indgåede tilskudsaftaler begrænses af, at de samlede årlige  

 tilskudsbeløb maksimalt må indebære statslige udgifter til refusion på et  

 beløb, som Jordbrugsdirektoratet meddeler amtsrådet, jf. § 12, stk. 1  

 (tilsagnsrammen). De i 1990 indgåede tilskudsaftaler kan indebære udbetaling  

 af tilskud første gang dels i 1990, dels i 1991. Fordelingen på de 2 år  

 reguleres ved, at Jordbrugsdirektoratet meddeler amtsrådet en beløbsramme,  

 jf. § 12, stk. 2, for den statslige refusion i hvert af finansårene.  

 Amtsrådet må ved fastsættelsen af udbetalingstidspunktet i tilskudsaftalerne  

 sikre, at disse beløbsrammer overholdes.
 Amtsrådets refusionsberettigede udgifter til årlige tilskud for aftaler,  

 der er indgået på grundlag af den udmeldte tilsagnsramme, jf. § 12, stk. 1,  

 og hvor den første udbetaling er sket inden for den beløbsramme, der udmeldes  

 i henhold til § 12, stk. 2, vil være genstand for statslig refusion i hele  

 den femårige aftaleperiode.
 Kontrol.
§§ 13-14 Amtsrådet fastlægger et kontrol-/tilsynsprogram, der omfatter kontrol af  

 alle de elementer, som er omfattet af tilskudsmodtagerens forpligtelse.
Det  

 er forudsat, at der i forbindelse med kontrollen sker besigtigelse af  

 arealerne.
 Kontrollen skal omfatte en stikprøve på mindst 5 procent af  

 tilskudsaftalerne.
 Bortfald og tilbagebetaling af tilskud.
§§ 15-17 Sker der ændring i ejer- eller brugerforholdene i aftaleperioden kan den  

 nye ejer eller bruger efter aftale med amtsrådet indtræde i aftalen.
Indtræder den nye ejer eller bruger ikke i aftalen forbliver  

 tilskudsmodtageren, eller de, der måtte indtræde i hans rettigheder,  

 ansvarlig for, at aftalen overholdes.
Denne bestemmelse finder dog ikke  

 anvendelse ved ekspropriation eller anden tvangsafståelse.
 Bestemmelserne i § 15 skal sammen med bestemmelsen i § 9, stk. 5, sikre,  

 at tilskudsaftalen bliver gennemført.
 Opstår der situationer, hvor det bliver aktuelt for amtsrådet at træffe  

 bestemmelse om tilskuds bortfald eller tilbagebetaling, kan amtsrådet  

 indhente nærmere vejledning hos Jordbrugsdirektoratet.
 Rapport om ordningens administration m.v.
§ 18 Hvert år inden den 1. november indsender amtsrådet en rapport til  

 Jordbrugsdirektoratet vedrørende administrationen af ordningen.
 Rapporten danner grundlag for Landbrugsministeriets refusionsanmodning og  

 indberetning om ordningens anvendelse til EF-kommissionen, samt for  

 udbetaling til amtsrådet af den statslige refusion.
 Rapporten skal indeholde følgende:
Antal tilskudsaftaler og antal hektarer omfatter alene de tilskudsaftaler,  

 hvor der er foretaget udbetaling af tilskud i det pågældende kalenderår.
Som  

 nye tilskudsaftaler betragtes aftaler, hvor udbetaling af tilskud er sket  

 første gang i det pågældende kalenderår, uanset om tilskudsaftalen er indgået  

 i kalenderåret eller i det foregående kalenderår.
Disse oplysninger vedrører opgørelser over anvendelsen af de arealer, der  

 modtager tilskud fordelt på agerjord, græsgange og andet, fordeling af  

 støttemodtagere over og under 40 år, den gennemsnitlige præmie pr. ha, samt  

 udgifterne til ordningen.
Jordbrugsdirektoratet kan efter forhandling med  

 Amtsrådsforeningen fastsætte retningslinier for oplysningernes afgivelse, jf.  

 bekendtgørelsens § 21.
 Redegørelsen er et sammendrag af de gennemførte kontroller samt amtsrådets  

 konklusioner på baggrund heraf.
 Redegørelsen skal anføre antallet af kontrollerede tilskudsaftaler og  

 hvilken procentdel, de udgør af det samlede antal tilskudsaftaler.
 Eventuelle foranstaltninger, som kontrollen har givet anledning til,  

 anføres, herunder beslutning om standsning af udbetalingen af tilskud.
§ 19 Amtsrådet skal kvartalsvis oplyse Jordbrugsdirektoratet om alle tilfælde,  

 hvor tilskud skal tilbagebetales.
Amtsrådets oplysninger udgør grundlaget for  

 Landbrugsministeriets indberetning til EF-Kommissionen i overensstemmelse med  

 Rådets forordning (EØF) nr. 283/72.
 For hvert oplyst tilfælde, hvor tilbagebetalingen ikke har fundet sted på  

 oplysningstidspunktet, vil Jordbrugsdirektoratet anmode om yderligere  

 oplysninger.
 Tilbagebetalte refusionsberettigede tilskudsbeløb tilgår løbende amtsrådet  

 for de 15 procents vedkommende og Jordbrugsdirektoratet for de 85 procents  

 vedkommende.
§ 20 I tilslutning til den årlige refusionsanmodning, som indsendes til  

 EF-Kommissionen, vil EF-Kommissionen normalt anmode om på stikprøvebasis at  

 få tilsendt »»Individuelt oplysningsskema«» for et antal  

 tilskudssager.
 Jordbrugsdirektoratet vil i så fald anmode amtsrådet om at indsende  

 oplysninger for de pågældende tilskudsaftaler.
§ 21 De oplysninger, amtsrådet skal meddele Jordbrugsdirektoratet i henhold til  

 bekendtgørelsens §§ 18-20, skal vidererapporteres til EF.
Med henblik på at  

 sikre, at de fremsendte oplysninger fra amterne kan koordineres, kan  

 Jordbrugsdirektoratet fastsætte retningslinier for udarbejdelsen af  

 oplysningerne.
Disse retningslinier fastsættes efter forhandling med  

 Amtsrådsforeningen.
 Almindelige bestemmelser.
§§ 22-25 Amtsrådet kan tillade, at kommunalbestyrelsen i et nærmere angivet omfang  

 indgår tilskudsaftaler og udbetaler tilskud på amtsrådets vegne.
Beslutning  

 om tilskuds bortfald og tilbagebetaling kan derimod alene træffes af  

 amtsrådet.
 Uanset om amtsrådet tillader, at kommunalbestyrelsen indgår  

 tilskudsaftaler og udbetaler tilskud, påhviler det amtsrådet at indsende  

 rapport i henhold til bekendtgørelsens § 18.
Bilag 1 EKSEMPEL PÅ PROGRAMMER FOR X AMTSKOMMUNE Program for ådale.
1. Områdenavn, område nr. n, NN Ådal, NN kommune, område nr. p, PP Ådal.
PP og RR kommuner samt område nr. t, TT Ådal, TT og VV kommuner.
2. Områdetype. Ådalene består af fugtig fersk eng og  

 moseområder med kun få og små åbne vandarealer.
Endvidere dyrkes flere  

 parceller intensivt med korn og frøafgrøder.
Selve åløbene er naturligt  

 slynget.
 3. Størrelsen af landbrugsarealet.
Landbrugsarealer Andre arealer NN Ådal ca 330 ha ca 40 ha vand PP Ådal ca 420 ha ca 70 ha vand TT Ådal ca 95 ha ca 10 ha vand Omkring 3/4 af ådalenes arealer består af enge og omkring 1/4 af agerjord.
4. Beskrivelse af miljøfølsomheden, herunder generelle  

 status og bindinger i foreliggende planlægning m.v. Ådalene er de største  

 ferske engområder i amtet.
I regionplanen og fredningsplanen er ådalene  

 udpeget som kerneområder med særlige beskyttelsesinteresser i forhold til en  

 alsidig flora og fauna.
I store områder er ådalene meget fugtige.
Engene græsses kun svagt, og  

 høslæt er ved at ophøre.
Derfor er ådalene nu truet af tilgroning, hvilket  

 vil medføre tilbagegang af de planter og dyr, som er tilknyttet engene.
5. Formål, der ønskes fremmet i områderne.
Enge og  

 moser bevares som lysåbne naturtyper.
Der ønskes en ekstensiv drift af  

 engarealerne for at bibeholde eller genindføre det meget rige plante-,  

 insekt- og fugleliv, der knytter sig til afgræssede, ugødskede, ferske enge  

 og de tilstødende naturligt slyngede vandløb.
Det er tillige ønskeligt med en  

 reduktion i forbruget af gødning og pesticider på agerjorderne.
6. Ønskede produktionsmetoder.
Engarealerne ryddes for  

 krat og drives ekstensivt med slæt eller afgræsning.
Der aftales grænser for  

 antal slæt eller græsningstryk, og der kan aftales tidspunkter for udbinding  

 og slæt.
Der må ikke anvendes gødning eller pesticider, jordbehandles eller  

 foretages afvanding.
 På de intensivt drevne arealer må der ikke gødes eller anvendes  

 pesticider/ alt: må der ikke gødes eller anvendes pesticider i nærmere  

 fastsatte tidsrum/ alt: skal anvendelsen af gødning og pesticider nedbringes  

 til omkring det halve af normtallene.
 Efter aftale med amtskommunen kan der dog i særlige, akutte tilfælde  

 anvendes nærmere angivne pesticider.
7. Tilskuddenes størrelse.
På eng- og mosearealerne  

 gives et årligt tilskud på ...-... kr pr. ha ved slæt afhængigt af det  

 aftalte antal årlige slæt og på ...-...kr pr. ha ved afgræsning afhængigt af  

 det aftalte græsningstryk.
På de intensivt drevne arealer er tilskuddet  

 .../.../... kr pr. ha.
8. Andre forhold.
Aftalerne indgås for 5 år.
Hvis  

 tilskudsordningen forlænges, vurderes det efter 4 år, om aftalerne kan  

 fortsætte, og om de i givet fald bør justeres.
 Program for hedebeskyttelse.
1. Områdenavn, område nr. x ved XX Hede, YY kommune.
2. Områdetype.
Området består af agerjord i omdrift.  

 Det er udpeget, fordi det grænser til et hedeområde, der er følsomt for  

 intensiv landbrugsdrift i de tilgrænsende områder.
3. Størrelsen af landbrugsarealet.
Det samlede område  

 er 900 ha og udgør en 500 m bred zone omkring et ca 1500 ha stort hedeområde.
4. Beskrivelse af miljøfølsomheden, herunder generelle  

 status og bindinger i foreliggende planlægning m.v.
Hedeområdet er i region-  

 og fredningsplanen udlagt som særligt beskyttelsesområde.
Heder er en næringsfattig naturtype, der har været i stærk tilbagegang.
I  

 hedeområdet findes endnu næringsfattige lobeliesøer.
Desuden er det yngle- og  

 opholdssted for en række sjældne fugle, især urfuglene.
Hedeområdets  

 specielle flora kan trues af næringsstoftilførsel.
5. Formål, der ønskes fremmet i området.
Heden ønskes  

 beskyttet mod ammoniaktilførsel, som kan ske via luften fra udbringning af  

 flydende husdyrgødning på de tilstødende agre i op til 500 meters afstand.  

 Desuden ønskes begræsning i brug af pesticider ved heden.
6. Ønskede produktionsmetoder.
Der må ikke udbringes  

 flydende gødning eller sprøjtes med bekæmpelsesmidler.
 Efter aftale med amtskommunen kan der i særlige, akutte tilfælde anvendes  

 nærmere angivne pesticider.
7. Tilskuddenes størrelse.
Der ydes et årligt tilskud  

 på ... kr pr. ha for at undgå udbringning af flydende gødning og  

 sprøjtemidler.
Ved aftaler om alene at undgå udbringning af flydende gødning  

 ydes et årligt tilskud på ... kr pr. ha.
8. Andre forhold.
Aftalerne gælder i 5 år og kan  

 forlænges, hvis mulighed gives.
 Program for grundvandsbeskyttelsesområder.
1. Områdenavn, nr. a, AA vandværk, EE kommune, nr. b, BB vandværk, FF kommune, nr. c, CC vandværk, GG kommune samt nr. d, DD vandværk, HH kommune.
2. Områdetype.
Områderne er kerneområder for  

 grundvandsindvinding og sårbare for intensiv landbrugsdrift.
3. Størrelsen af landbrugsarealet.
Områderne omfatter  

 alle arealer inden for en radius på ca 300 m fra hver boring, og hvert af de  

 4 områder udgør ca 27 ha.
4. Beskrivelse af miljøfølsomheden, herunder generelle  

 status og bindinger i foreliggende planlægning m.v.
De lokale vandforsyninger  

 er truet af nedsivning af næringsstoffer til grundvandet på grund af  

 sandjorden i områderne.
I vandindvindingsplanlægningen påregnes  

 indvindingerne fortsat.
5. Formål, der ønskes fremmet.
Risikoen for nedsivning  

 af nitrat til grundvandet ønskes reduceret for at mindske nitratindholdet i  

 drikkevandet.
Ligeledes ønskes risikoen for nedsivning af pesticidrester  

 fjernet.
6. Ønskede produktionsmetoder.
Næringsstoftilførslen  

 og anvendelsen af pesticider halveres i forhold til normtallene.
7. Tilskuddenes størrelse.
Det årlige tilskud er ...  

 kr pr. ha for at nedbringe næringsstoftilførslen og anvendelsen af  

 pesticider.
For alene at nedbringe næringsstoftilførslen er det årlige  

 tilskud ... kr pr. ha.
8. Andre forhold.
I den inderste zone op til 100 m fra  

 boringen vil amtet overveje supplerende foranstaltninger for at begrænse  

 nedsivningsrisikoen.
Hvis der ikke bliver tilstrækkelig tilslutning til at  

 indgå aftaler, vil amtsrådet forbeholde sig ikke at benytte ordningen i  

 området og i stedet overveje andre muligheder for at beskytte grundvandet.
Program for EF-fuglebeskyttelsesområder og andre strandengsområder 1. Områdenavn, nr. x, EF-fuglebeskyttelsesområde MM, NN kommune, nr. y, EF-fuglebeskyttelsesområde PP, TT kommune, nr. z, ZZ Strandenge, UU kommune samt nr. q, QQ Strandenge, VV kommune.
2. Områdetype.
Områderne består af enge og strandenge,  

 kær og mose samt tilstødende agerjorder, hovedsagelig benyttet til vårbyg og  

 vårhvede.
 Landbrugsarealerne består hovedsagelig af strandenge; i områderne x og y  

 er omkring en femtedel agerjord.
4. Beskrivelse af miljøfølsomheden, herunder generelle  

 status og bindinger i foreliggende planlægning m.v.
Områderne x og y er  

 udpeget som EF-fuglebeskyttelsesområder og som nationalt biologisk  

 interesseområde.
Område x er tillige Ramsarområde.
I region- og  

 fredningsplanerne er områderne udlagt som kerneområder, hvor der skal lægges  

 særlig vægt på beskyttelse af plante- og dyrelivet.
En del af område x er fredet, men fredningen drejer sig alene om  

 bebyggelse og altså ikke om arealtilstanden.
Strandengene i alle områderne er  

 omfattet af naturfredningslovens § 43 b.
I område x findes der i den inddæmmede lagune med tilstødende rørskove,  

 strandenge, enge, kær og moser store bestande af ynglende, fældende og  

 rastende vandfugle.
Endvidere rummer området en lang række sjældne  

 plantearter.
 De væsentligste trusler for strandengene er tilgroning, opdyrkning,  

 tilplantning, dræning, gødskning og forurening.
5. Formål, der ønskes fremmet.
Dyre- og planteliv  

 ønskes bevaret og områdernes tilstand forbedret gennem afgræsning af  

 engarealerne og reduktion af gødning og pesticider generelt i områderne.
6. Ønskede produktionsmetoder.
Engene afgræsses med et  

 græsningstryk på de ferske enge på x-y eller y-z antal storkreaturer pr. ha  

 og på strandengene på q-x eller x-y antal storkreaturer.
Engene må ikke  

 gødskes eller sprøjtes, og der må ikke foretages jordbehandling, udsåning af  

 kulturgræs, plantes træer og buske eller drænes, grøftes el.lign.
Afgræsning  

 kan erstattes af et aftalt antal slæt.
På agerjorderne må ikke bruges pesticider, og gødskningen reduceres til en  

 ....del af normtallene.
Om muligt udlægges arealerne i græs.
Efter aftale med  

 amtskommunen kan der i særlige, akutte tilfælde anvendes nærmere angivne  

 pesticider.
7. Tilskudenes størrelse.
Der ydes et årligt tilskud  

 på .../...kr pr. ha for afgræsning af strandengene omfattet af  

 naturfredningslovens beskyttelsesbestemmelser og på .../... kr pr. ha for  

 øvrige græsarealer.
Ved slæt ydes et årligt tilskud på ...-... kr afhængigt  

 af antallet af slæt.
For drift af agerjorderne ydes ... kr pr. ha.
8. Andre forhold.
Aftalerne gælder i 5 år.
Hvis  

 tilskudsordningen fortsætter, vurderes resultaterne efter 4 år med henblik på  

 afgørelse af, om aftalerne bør forlænges og i givet fald eventuelt justeres.
 Amtskommunen vil overveje at etablere kreaturvandingsmulighed på  

 græsningsarealer, der tilsluttes ordningen.
 Bilag 2.
 EKSEMPEL PÅ EN TILSKUDSAFTALE.
 xx Amtskommune J. nr.
(xx Kommune) AFTALE OM TILSKUD TIL JORDBRUGSDRIFT I DET MILJØFØLSOMME OMRÅDE NR.
XX, XX  

 ÅDAL I MEDFØR AF LOV NR. 198 AF 9. APRIL 1986, SOM ÆNDRET VED LOV NR. 382 AF  

 7. JUNI 1989.
 AFTALEN INDGÅS MELLEM:
Navn (*) Personnummer Vejnavn og nr.
Postnr. og By Tlf. nr.
 som ejer og/eller forpagter af de i afsnit II fastlagte arealer.
OG xx Amtskommune (xx Kommune) I.
JORDBRUGSBEDRIFTEN.
(Oplysninger til brug for EF) --------------------------------------------------------------- 1. BEDRIFTENS SAMLEDE AREAL: ha ( 1 dec.) 2. BEDRIFTENS YDNYTTEDE LANDBRUGSAREAL: ha ( 1 dec.) 3. BEDRIFTENS HOVEDPRODUKTION (*) (Sæt x):
Reglerne i Landbrugsministeriets bekendtgørelse nr. 564 af 21. august  

 1989, §§ 15 - 17 er gældende for denne aftale.
De nævnte paragraffer er  

 affattet således:
§ 15.  Ændres ejer- eller brugerforholdene for hele  

 eller en del af bedriften i aftaleperioden, kan den nye ejer eller bruger  

 efter aftale med amtsrådet indtræde i aftalen.
Indtræder den nye ejer eller  

 bruger ikke i aftalen, forbliver tilskudsmodtageren eller de, der måtte  

 indtræde i hans rettigheder, ansvarlige for, at aftalen overholdes.
 Stk. 2.  Overholdes aftalen ikke i forbindelse med  

 ændrede ejer- eller brugerforhold, kan amtsrådet bestemme, at tilskud skal  

 tilbagebetales.
 Stk. 3.  Bestemmelserne i denne paragraf finder ikke  

 anvendelse ved ekspropriation eller anden tvangsafståelse.
 § 16.  Amtsrådet kan bestemme, at tilskud bortfalder,  

 hvis:
fortiet oplysninger af betydning for sagens afgørelse, eller § 17.  Amtsrådet kan bestemme, at tilskud skal  

 tilbagebetales, hvis der foreligger væsentlige fejl eller forsømmelser fra  

 tilskudsmodtagerens side, herunder hvis tilskudsmodtageren har overtrådt  

 bestemmelsen i stk. 2.
 Stk. 2.  En tilskudsmodtager er forpligtet til at give  

 amtsrådet meddelelse om forhold, der kan medføre tilbagebetaling af tilskud  

 efter § 15 eller tilskuddets bortfald efter § 16.
-------------------------------------------------------------- VII.
KONTROL -------------------------------------------------------------- xx amtsråd (xx kommunalbestyrelse på xx amtsråds vegne) og  

 Jordbrugsdirektoratet har mod behørig legitimation adgang til  

 tilskudsmodtagerens bedrift, herunder til bedriftens regnskaber,  

 forretningsbøger m.m., uden retskendelse med henblik på kontrol af, om  

 forpligtelserne i aftalen er opfyldt.
-------------------------------------------------------------- VIII.
KLAGEADGANG -------------------------------------------------------------- (xx kommunalbestyrelses afgørelser vedr. forhold, der er omfattet af denne  

 aftale, kan påklages af tilskudsmodtageren til xx amtsråd.
Klagefristen er 4  

 uger fra den dag, afgørelse er meddelt tilskudsmodtageren).
xx amtsråds afgørelser om bortfald og tilbagebetaling af tilskud, jf.  

 aftalens afsnit VI, kan af tilskudsmodtageren påklages til  

 Jordbrugsdirektoratet.
Klagefristen er 4 uger fra den dag, afgørelsen er  

 meddelt tilskudsmodtageren.
-------------------------------------------------------------- IX.
UNDERSKRIFTER -------------------------------------------------------------- ----------------, den ---------------------- -------------------------------------------- xx amtsråd/xx kommunalbestyrelse Undertegnede erklærer herved:
- at oplysningerne i afsnit I er rigtige, - at jeg er ejer og/eller forpagter af en jordbrugsbedrift, som omfatter  

 de i afsnit II fastlagte arealer, - at de i afsnit II fastlagte arealer har været udnyttet landbrugsmæssigt inden for perioden 1. juni 1986 til 1. juni 1989, - at den tilstand, der skal opretholdes eller indføres på de i afsnit II  

 fastlagte arealer ikke allerede er påbudt i medfør af bestemmelser i  

 lovgivningen, fredning eller lignende.
 Hvis de i afsnit II fastlagte arealer helt eller delvist er bortforpagtede  

 af en offentlig myndighed, erklærer undertegnede endvidere, at  

 forpagtningskontrakten er indgået senest den 1. juli 1989.
-----------------, den ------------------ ----------------------------------------- Tilskudsmodtager Som ejer af de i aftalens afsnit II fastlagte arealer, erklærer jeg mig  

 indforstået med, at tilskudsmodtageren anvender arealerne som anført i  

 aftalens afsnit IV.
 Samtidig bekræfter jeg, at tilskudsmodtageren har rådighed over arealerne  

 i aftaleperioden.
 (Samtidig bekræfter jeg, at tilskudsmodtageren har rådighed over arealerne  

 i aftaleperioden på flg. måde:
Jeg forpligter mig til at genforhandle forpagtningskontrakten med  

 tilskudsmodtageren ved den nuværende forpagtningskontrakts udløb.
For at  

 udnytte denne fortrinsstilling skal tilskudsmodtageren være villig til at  

 acceptere en forpagtningsafgift, der svarer til, hvad der er normalt på den  

 pågældende egn for jord af samme beskaffenhed).
