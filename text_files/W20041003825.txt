Klage  

 over neuropsykologisk vurdering samt information Nævnet fandt grundlag for at kritisere neuropsykologen,  

 idet hun udformede konklusionens berøring af diagnosespørgsmålet således, at  

 den fik et objektivt præg, herunder ved at anvende diagnosebetegnelsen uden  

 noget forbehold, og idet hun i mindre grad burde havde taget sammenhængen  

 mellem de somatiske symptomer og den påståede psykiske forstyrrelse for givet  

 og i stedet argumenteret for sit synspunkt.
 Efter nævnets opfattelse hørte det til både kliniske  

 psykologers og neuropsykologers arbejde at gøre sig overvejelser om diagnoser  

 bl.a. i forbindelse med differentialdiagnostiske problemstillinger.
Det var på denne baggrund nævnets vurdering, at  

 neuropsykologen ikke overskred sin kompetence, da hun sammenkædede patientens  

 somatiske symptomer med den påståede psykiske forstyrrelse Nævnet fandt endvidere grundlag for at kritisere  

 neuropsykologen for hendes udførelse af testrapporten, herunder at hun alene  

 gennemførte undersøgelsen på baggrund af Rorschachtesten og ved sin  

 anvendelse  

 af depressionsindekset i computerprogrammet Exner og ved udformningen af  

 korrektionen  

 den 1. november 1999. Det havde endvidere været hensigtsmæssigt, om  

 neuropsykologen havde formuleret testrapporten mindre stikordspræget og i  

 højre  

 grad havde afgrænset indholdet.
 Nævnet fandt ikke, at tidligere noterede oplysninger om  

 patienten i hendes journal kunne overflødiggøre de selvstændige undersøgelser  

 neuropsykologen burde have suppleret med, og det var nævnets opfattelse, at  

 det  

 ikke kan anses for muligt at stille en sikker psykiatrisk diagnose ud fra en  

 enkelt  

 test eller et enkelt spørgeskema.
Nævnet fandt, at testrapporten var en del af journalen  

 og ikke en erklæring.
Nævnet bemærkede, at også journalmateriale mv. kan  

 blive  

 brugt i et retsforhold, og at dette ikke i sig selv er ensbetydende med, at  

 der  

 er tale om en erklæring.
Nævnet fandt, at testrapporten blev udfærdiget som  

 led  

 i et udredningsforløb, hvilket var dens primære formål.
Det var nævnets  

 vurdering, at testrapporten således efter sit indhold ikke primært var  

 bestemt  

 til at finde anvendelse i et retsforhold.
 Nævnet fandt endvidere anledning til at kritisere  

 neuropsykologen, idet hun burde have indkaldt patienten til en samtale med  

 henblik på at redegøre for sin undersøgelse og testresultatet.
Nævnet fandt ikke anledning til at kritisere, at  

 neuropsykologen ikke havde foranlediget , at patienten blev vurderet i  

 psykiatrisk regi.
Nævnet fandt dog, at det havde været hensigtsmæssigt, om  

 psykologen  

 i sin konklusion havde lagt op til, at patienten blev henvist til en nærmere  

 psykiatrisk vurdering og eventuel behandling.
 Endelig fandt nævnet anledning til at kritisere  

 neuropsykologen for hendes information af patienten forud for udredningen.
 I en situation som den foreliggende, hvor en  

 neuropsykologisk undersøgelse suppleres med en personlighedsprøve, burde  

 patienten efter nævnets opfattelse informeres om, at formålet er at  

 undersøge,  

 om patientens symptomer kan forstås i lyset af  

 personlighedsmæssige/psykiatriske forhold.
 På baggrund af alle sagens oplysninger, var det samlet  

 set nævnets vurdering, at det skulle indskærpes overfor neuropsykologen, at  

 hun  

 udviste større omhu i sit fremtidige virke.
