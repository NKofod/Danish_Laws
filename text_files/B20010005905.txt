Bekendtgørelse om  

 kontributionsprincippet1) I medfør af § 31, stk. 6, § 260, stk. 3, og  

 § 261 i lov om forsikringsvirksomhed, jf. lovbekendtgørelse nr.  

 778 af 17. august 2000 som ændret ved lov nr. 1329 af 20. december  

 2000, fastsættes:
Anvendelsesområde § 1. Denne bekendtgørelses regler finder  

 anvendelse på livsforsikringsvirksomhed, hvor forsikringstagerne og  

 andre berettigede efter forsikringsaftalerne er berettigede til bonus, og  

 hvor aftalerne er indgået med livsforsikringsselskaber eller  

 tværgående pensionskasser, som har fået koncession af  

 Finanstilsynet.
Bekendtgørelsen finder ikke anvendelse på  

 livsforsikringsaftaler, hvor det er aftalt, at det realiserede resultat  

 beregnes og fordeles efter en anden nærmere angiven metode.
Realiseret resultat § 2. Ved realiseret resultat, jf. § 30,  

 stk. 1, nr. 3, i lov om forsikringsvirksomhed, forstås forskellen  

 mellem årets realiserede regnskabsmæssige forløb, jf.  

 stk. 3, og årets forudsatte regnskabsmæssige forløb,  

 jf. stk. 2. Hvis en ændring af det efter § 30, stk. 1,  

 nr. 1, i lov om forsikringsvirksomhed anmeldte beregningsgrundlag  

 fører til en ændring af hensættelserne, skal denne  

 ændring medregnes i det realiserede resultat under stk. 4, nr.  

 2.
 Stk. 2. Ved det forudsatte regnskabsmæssige  

 forløb forstås i det følgende de indtægter og  

 udgifter, der for et givet regnskabsår forudsættes ved det  

 anmeldte beregningsgrundlag som følge af de heri indeholdte antagelser  

 om forsikringsrisici, forrentning og omkostninger.
 Stk. 3. Ved det realiserede regnskabsmæssige  

 forløb forstås i det følgende de indtægter og  

 udgifter, der faktisk er forekommet i året.
Stk. 4. De i stk. 2 og 3 nævnte indtægter og  

 udgifter vedrører 1)	ind- og udbetalinger efter forsikringsaftalerne, 2)	ændringer i hensættelser som følge af  

 forsikringsbegivenheder samt ændringer i hensættelser som  

 følge af ændring af det anmeldte beregningsgrundlag, 3)	investeringsvirksomhed og 4)	afholdte omkostninger.
Stk. 5. Indtægter og udgifter, der ikke vedrører  

 de bonusberettigede forsikringsaftaler, medregnes ikke i beregningen af det  

 realiserede resultat.
I det omfang, forsikringsselskabets eller  

 pensionskassens beholdning af aktiver er opdelt, således at resultatet  

 af investeringsvirksomheden vedrørende bestemte dele af beholdningen  

 af aktiver skal tildeles bestemte dele af bestanden af forsikringsaftaler  

 eller egenkapitalen, foretages fordelingerne efter §§ 3-5 i  

 overensstemmelse hermed.
Kontributionsprincippet § 3. På baggrund af det efter § 2,  

 stk. 1, beregnede realiserede resultat, skal der foretages en beregning  

 af den del af det realiserede resultat, der tilfalder bestanden af  

 forsikringsaftaler i overensstemmelse med det beregningsmæssige  

 kontributionsprincip, jf. § 4. Denne del af det realiserede resultat  

 tilføres de forsikringsmæssige hensættelser.
Uanset den  

 faktiske fordelingsmetode, jf. § 5, stk. 4, forudsættes denne del af  

 det realiserede resultat beregningsmæssigt at blive tilført  

 bonusudjævningshensættelserne, hvorfra midlerne fordeles til  

 forsikringsaftalerne i overensstemmelse med det fordelingsmæssige  

 kontributionsprincip, jf. § 5.
Det beregningsmæssige kontributionsprincip § 4. Den del af det realiserede resultat, der  

 tilfalder bestanden af forsikringsaftaler, jf. § 3, 1. pkt., skal, jf.  

 § 31, stk. 2, i lov om forsikringsvirksomhed, beregnes  

 således, at bestanden af forsikringsaftaler tildeles en andel af det  

 realiserede resultat, som er rimelig i forhold til, hvorledes bestanden har  

 bidraget til dette resultat.
Ved beregningen heraf indgår de i  

 stk. 2 og 3 nævnte hensyn samt andre relevante forhold, der  

 vedrører de omhandlede livsforsikringsaftaler.
Stk. 2. Ved beregningen kan egenkapitalen tildeles en rimelig  

 andel af det realiserede resultat.
Herved afspejles omfanget af den risiko,  

 som påhviler egenkapitalen i form af, at den hæfter for  

 forpligtelserne over for forsikringsbestanden.
 Stk. 3. Ved beregningen af andelen af det realiserede resultat  

 til forsikringsbestanden henholdsvis egenkapitalen skal der tages hensyn til  

 den forrentning, der som følge af det anvendte beregningsgrundlag, jf.  

 § 2, stk. 2, allerede er tildelt bestanden i form af  

 hensættelsesforøgelse på baggrund af de forudsatte  

 antagelser om forsikringsrisici, forrentning og omkostninger.
Stk. 4. Det beregningsmæssige kontributionsprincip skal  

 være opfyldt over en årrække, idet beregningen i det  

 enkelte år skal foretages under fornødent hensyn til de  

 tidligere års faktiske beregning samt de kommende års tilsigtede  

 deling af det realiserede resultat mellem forsikringsbestanden henholdsvis  

 egenkapitalen i overensstemmelse med forsikringsselskabets eller  

 pensionskassens overskudspolitik.
Der må ikke ske en systematisk  

 omfordeling af betydelig økonomisk størrelse mellem forskellige  

 årgange af forsikringstagere.
Det fordelingsmæssige kontributionsprincip § 5. Fordeling af midler fra  

 bonusudjævningshensættelserne, jf. § 3, 2. pkt., skal ske  

 under hensyntagen til, at bonus skal frigives på rimelig vis under  

 forsikringsaftalernes løbetid, samt at  

 bonusudjævningshensættelserne skal have en passende  

 størrelse i forhold til selskabets forpligtelser og økonomiske  

 situation i øvrigt, herunder egenkapital og  

 aktivsammensætning.
Stk. 2. Tildelingen til de enkelte forsikringsaftaler skal  

 afspejle, hvorledes der er bidraget til  

 bonusudjævningshensættelserne.
Der skal således ved denne  

 fordeling tages fornødent hensyn til, hvorledes det til  

 bonusudjævningshensættelserne tilførte realiserede  

 resultat hidrører fra beregningsgrundlagets elementer, samt til de  

 risici, forsikringsaftalerne indebærer, herunder forskellige  

 renterisici.
Fordelingen skal afspejle, hvorledes forsikringer med  

 forskellige karakteristika har bidraget forskelligt til det realiserede  

 resultat.
Stk. 3. Det fordelingsmæssige kontributionsprincip skal  

 være opfyldt over en årrække, idet fordelingen i det  

 enkelte år skal foretages under fornødent hensyn til de  

 tidligere års faktiske fordeling samt de kommende års tilsigtede  

 fordeling af midler fra bonusudjævningshensættelserne.
Der kan  

 herved ske en udjævning af fordelingen, jf. stk. 1. Der må  

 ikke ske en systematisk omfordeling af betydelig økonomiske  

 størrelse mellem forskellige årgange af forsikringstagere.
 Stk. 4. De i § 3, sidste pkt., og denne paragraf omtalte  

 bidrag til og fordelinger af midler fra  

 bonusudjævningshensættelserne kan foretages i løbet af  

 året på baggrund af årets forventede realiserede  

 resultat.
Dækning af negativt realiseret resultat § 6. Ved et negativt realiseret resultat for  

 forsikringsbestanden eller en del af denne kan der anvendes en del af  

 bonusudjævningshensættelserne til dækning heraf, i det  

 omfang de omfattede forsikringsaftaler har bidraget til  

 hensættelserne.
Stk. 2. Såfremt dækning af et negativt realiseret  

 resultat, jf. stk. 1, herunder dækning af eventuelle udgifter til  

 en hensættelsesforøgelse, jf. § 2, stk. 4, nr. 2, ikke  

 kan ske i overensstemmelse med kontributionsprincippet under anvendelse af  

 bonusudjævningshensættelserne fra de forsikringsaftaler, hvorfra  

 det negative realiserede resultat hidrører, eller under anvendelse af  

 forsikringsselskabets eller pensionskassens egenkapital, skal den  

 ansvarshavende aktuar, jf. § 89 i lov om forsikringsvirksomhed,  

 indberette dette til Finanstilsynet.
Vurdering heraf foretages over en  

 årrække, jf. § 4, stk. 4, og § 5, stk. 3.
Beskatning § 7. De i §§ 2-6 anførte beregninger  

 af realiseret resultat og andele heraf foretages før beskatning,  

 herunder selskabsskat og pensionsafkastbeskatning.
Beskatningen fordeles  

 efterfølgende på de relevante andele.
Straffebestemmelser § 8. Forsætlig eller groft uagtsom  

 overtrædelse af §§ 2-7 straffes med bøde.
 Stk. 2. For Grønland gælder § 261 i lov om  

 forsikringsvirksomhed, som sat i kraft ved anordning om ikrafttræden  

 for Grønland af lov om forsikringsvirksomhed.
Ikrafttræden § 9. Denne bekendtgørelse træder i  

 kraft den 1. marts 2001.
Finanstilsynet, den 29. januar 2001 Henrik Bjerre-Nielsen /Frank Rasmussen 1)   

  Bekendtgørelsen indeholder bestemmelser, der gennemfører dele  

 af Rådets direktiv 92/96/EØF af 10. november 1992 om samordning  

 af love og administrative bestemmelser vedrørende direkte  

 livsforsikringsvirksomhed og om ændring af direktiv 79/267/EØF  

 og 90/619/EØF (tredje livsforsikringsdirektiv), EF-Tidende 1992 L 360,  

 s. 1.
