Betænkning afgivet af Miljø- og Planlægningsudvalget den 8.  

 juni 2005 Betænkning over Forslag  

 til lov om ændring af lov om miljøbeskyttelse (Udmøntning af kommunalreformen, for så vidt angår  

 organiseringen af myndigheder m.v.) [af miljøministeren (Connie Hedegaard)] 1. Ændringsforslag Der er stillet 27 ændringsforslag til lovforslaget.  

 Miljøministeren har stillet ændringsforslag nr. 1, 22, 23, 25 og 26.  

 Socialdemokratiets,  

 Det Radikale Venstres, Socialistisk Folkepartis og Enhedslistens medlemmer af  

 udvalget har stillet ændringsforslag nr. 2-21, 24 og 27.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 31. marts 2005. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Sammenhæng med andre lovforslag Lovforslaget er en del af den lovgivningsmæssige gennemførelse  

 af kommunalreformen på miljøområdet og skal ses i sammenhæng med de øvrige  

 lovforslag vedrørende kommunalreformen, som har været behandlet i Miljø- og  

 Planlægningsudvalget.
Følgende lovforslag om kommunalreformen har været  

 behandlet i Miljø- og Planlægningsudvalget:
  

 	  

 Lovforslag nr.
L 86 om  

 ændring af lov om beskyttelse af havmiljøet, lov om vandløb, lov om  

 sommerhuse  

 og campering m.v. og forskellige andre love. (Udmøntning af kommunalreformen  

 i  

 en række love på natur- og miljøområdet).
  

 	  

 Lovforslag nr.
L 87 om  

 ændring af lov om miljø og genteknologi. (Konsekvensrettelser som følge af  

 kommunalreformen).
  

 	  

 Lovforslag nr.
L 88 om  

 ændring af lov om råstoffer. (Udmøntning af kommunalreformen, for så vidt  

 angår  

 råstofplanlægning og -indvinding på land).
  

 	  

 Lovforslag nr.
L 89 om  

 ændring af lov om naturbeskyttelse. (Udmøntning af kommunalreformen).
  

 	  

 Lovforslag nr.
L 90 om  

 ændring af lov om forurenet jord. (Udmøntning af kommunalreformen).
  

 	  

 Lovforslag nr.
L 91 om  

 ændring af lov om miljøbeskyttelse. (Udmøntning af kommunalreformen, for så  

 vidt angår organiseringen af myndigheder m.v.).
  

 	  

 Lovforslag nr.
L 92 om  

 ændring af lov om miljømål m.v. for vandforekomster og internationale  

 naturbeskyttelsesområder (miljømålsloven) og lov om vandforsyning m.v.  

 (Udmøntning af kommunalreformen, for så vidt angår organisering af  

 myndighederne  

 m.v.).
  

 	  

 Lovforslag nr.
L 93 om  

 ændring af lov om planlægning. (Udmøntning af kommunalreformen).
Høring Et udkast til lovforslaget har inden fremsættelsen været sendt i  

 høring, og miljøministeren sendte den 1. december 2004 dette udkast til  

 udvalget, jf. (folketingsåret 2004-05, 1. samling) alm. del  bilag 115.  

 Den  

 21. december 2004, den 7. januar 2005, den 17. januar 2005 og den 25. februar  

 2005 sendte miljøministeren de indkomne høringssvar til udvalget, jf.  

 (folketingsåret  

 2004-05, 1. samling) alm. del  svar på spm. 163, (folketingsåret  

 2004-05, 1.  

 samling) alm. del  supplerende svar på spm. 163 og alm. del   

 bilag 34. Den  

 24. februar 2005 sendte miljøministeren et notat om høringssvarene til  

 udvalget.
Teknisk gennemgang Den 2. marts 2005 afholdtes en teknisk gennemgang af  

 lovforslaget ved miljøministeren og embedsmænd fra Miljøministeriet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Amtsrådsforeningen, Dansk Landbrug og  

 Landbrugsraadet.
Miljøministeren har over for udvalget kommenteret de  

 skriftlige henvendelser til udvalget.
Deputationer Endvidere har Dansk Landbrug og Landbrugsraadet mundtligt over  

 for udvalget redegjort for deres holdning til lovforslaget.
Spørgsmål Udvalget har stillet 27 spørgsmål til miljøministeren til skriftlig  

 besvarelse, som denne har besvaret. 1 af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Udtalelse fra miljøministeren Miljøministeren har oplyst følgende over for udvalget vedrørende  

 anvendelse af hjemmel til at indføre klageadgang:
 Afgørelser af, om en virksomhed, et anlæg eller en indretning  

 eller en ændring eller en udvidelse af sådanne er godkendelsespligtig, kan  

 ikke  

 påklages, jf. lovens § 37. Imidlertid er der i § 37, stk. 2, hjemmel til at  

 indføre en klageadgang.
Bestemmelsen blev indsat ved § 2, nr. 1, i lov nr. 447 af 31.  

 maj 2000 om ændring af visse miljølove. (Implementering af Århuskonventionen  

 m.v.). Af bemærkningerne til bestemmelsen, jf.
Folketingstidende 1999-2000,  

 tillæg A side 4684, fremgår, at bemyndigelsen alene tænkes anvendt til  

 ophævelse af klageafskæringen i forhold til de i forureningsmæssig henseende  

 meget væsentlige aktiviteter, der har deres udspring i IPPC-direktivet, og  

 som  

 optræder i godkendelsesbekendtgørelsen som (i)-mærkede virksomheder, idet  

 alle  

 disse  bortset fra visse husdyrbrug og shredderanlæggene  tillige  

 er omfattet  

 af konventionens bilag 1.
Jeg finder det uhensigtsmæssigt, at der ikke er klageadgang i de  

 tilfælde, hvor kommunalbestyrelsen træffer afgørelse vedrørende egne  

 virksomheder om ikke-godkendelsespligt.
Jeg vil derfor hermed tilkendegive  

 overfor udvalget, at jeg tillige agter at anvende bemyndigelsen til at  

 indføre  

 en klageadgang i forhold til de af kommunalbestyrelsens afgørelser, der  

 vedrører  

 egne virksomheder.
4. Indstillinger og politiske bemærkninger Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af miljøministeren stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de af mindretallet stillede ændringsforslag.
Mindretallet  

 vil stemme hverken for eller imod miljøministerens ændringsforslag.
 Såfremt de af mindretallet stillede ændringsforslag ikke  

 vedtages ved 2. behandling, vil mindretallet stemme imod lovforslaget ved 3.  

 behandling.
 Et  

  

 andet mindretal  

  

 i  

 udvalget (IA) vil ved 2. behandling stemme hverken for eller imod  

 ændringsforslagene  

 og ved 3. behandling hverken for eller imod lovforslaget.
Politiske bemærkninger Venstres, Dansk Folkepartis og Det Konservative Folkepartis  

 medlemmer af udvalget bemærker:
 Kommunalreformen skaber grundlaget for en moderne og  

 fremtidssikret forvaltning af det danske miljø på mindst det samme niveau som  

 nu.
 Med kommunalreformen videreudvikles den danske decentrale model,  

 hvor stærke kommuner er borgernes hovedindgang til den offentlige sektor.  

 Kommunerne får med reformen et større og mere sammenhængende ansvar for de  

 borgernære miljøopgaver, og de nye, større kommuner får ressourcerne til at  

 kunne løfte det større ansvar.
 Venstre, Dansk Folkeparti og Det Konservative Folkeparti  

 konstaterer med tilfredshed, at lovfor-slagene udmønter de visioner for det  

 danske kommunestyre, som tog form i partiernes aftale om en strukturreform i  

 juni 2004 og partiernes udmøntningsplan fra september 2004.
 Med kommunalreformen bevæger løsningen af miljøopgaverne sig i  

 fremtiden ad to hovedspor  et statsligt og et kommunalt:
Staten  

  

 får til opgave  

 at varetage de overordnede opgaver til sikring af Danmarks internationale  

 forpligtelser,  

 større nationale interesser og teknisk komplicerede sager.
V, DF og KF mener  

 således, at det bør være en statslig opgave at sikre nationale hensyn og  

 værdier på miljøområdet.
Det vil blandt andet ske via statens udarbejdelse af  

 bindende natur- og vandplaner, statslig godkendelse af de mere end 200 mest  

 miljøtunge virksomheder, statsligt ansvar for overvågningen af naturen og  

 vandmiljøet og for strandbeskyttelseszonen og via en styrket planlægning for  

 hovedstadsområdet  

 og for landet som helhed.
Kommunerne  

  

 skal  

 varetage de fleste af de nuværende amtslige natur- og miljøopgaver   

 enten i  

 tilknytning til eksisterende kommunale aktiviteter eller som nye,  

 sammenhængende opgaver.
Kommunerne skal dermed varetage de mange direkte  

 borgerrettede miljøopgaver og bliver dermed hovedindgangen til den offentlige  

 sektor for såvel borgere som virksomheder.
 Regionerne bliver via de regionale udviklingsplaner dynamo for  

 den regionale udvikling og får ansvaret for kortlægning og planlægning af  

 råstofindvinding og for indsatsen mod jordforurening.
Regeringen og Dansk Folkeparti har i de politiske forhandlinger  

 lagt afgørende vægt på, at reformens grundarkitektur  stærkere kommuner  

 med et  

 større ansvar  ikke blev ændret.
Forudsætningen for denne proces har  

 fra  

 regeringens og Dansk Folkepartis side hele tiden været klar: Kommunerne skal  

 styrkes for at kunne tage et større ansvar.
V, DF og KF har således med  

 beklagelse konstateret, at ønskerne fra oppositionen konsekvent har været at  

 løfte opgaver væk fra kommunerne for at lægge dem i regionerne.
Kommunalreformen bygger på en grundlæggende tillid til det danske  

 kommunestyre.
Reformen tegner en ny offentlig sektor i Danmark, hvor  

 kommuner,  

 regioner og stat har hver sin rolle og identitet.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker:
Generelt om strukturreformen på miljøområdet S, RV, SF og EL mener, at Danmarks natur og miljø har brug for en  

 sammenhængende planlægning, indsats og ekspertise samt et forbedret  

 beskyttelsesniveau.
Desværre vil regeringens smalle aftale om en  

 strukturreform  

 på miljøområdet medføre det stik modsatte, nemlig en fragmenteret indsats,  

 planlægning og ekspertise samt et forringet beskyttelsesniveau.
Vi er dybt  

 betænkelige ved, hvorvidt kommunerne vil kunne sikre tilstrækkelig stærke  

 faglige miljøer til at løse de mange større og komplekse problemstillinger på  

 miljøområdet.
Samtidig er det et problem, at armslængdeprincippet reelt  

 afskaffes.
Alene det forhold, at der nu kun er én myndighed og ikke som før  

 to,  

 der skal vurdere og sikre naturens og miljøets interesser, vil betyde en  

 væsentlig svækkelse af beskyttelsesniveauet.
Reformen viser manglende forståelse for, at natur og miljø er et  

 fælles gode, der går på tværs af kommunegrænserne.
Eksemplerne på dette er  

 mange: drikkevand, større vandløb, naturområder, naturgenopretning,  

 miljøtilsyn, særlig følsomme landbrugsområder etc.
Hele grundkonstruktionen med en ukritisk overflytning af opgaver  

 fra amterne til henholdsvis staten og kommunerne ser S, RV, SF og EL som en  

 grundlæggende forkert konstruktion.
Et mere seriøst og ordentligt  

 udgangspunkt  

 for en strukturreform ville have været en overflytning af amternes nuværende  

 opgaver til regionerne.
Så kunne man efterfølgende have diskuteret en  

 eventuelt  

 ændret opgavefordeling.
»Vi alene vide«-holdningen »Det kan konstateres, at der er en række forhold, som tilsiger,  

 at der  uanset størrelsen af kommunerne  vil være behov for en  

 regional  

 planlægning.
Forholdene vedrører regionale opgaver, hvis løsning eller  

 forvaltning har konsekvenser, der rækker ud over kommunegrænserne.
Eksempler  

 på  

 sådanne opgaver er lokalisering af regionale funktioner: større  

 erhvervsområder, virksomheder med særlige beliggenhedskrav, større offentlige  

 institutioner, ferie- og fritidsanlæg, større butikscentre, større  

 infrastrukturanlæg som veje, andre trafikanlæg og transmissionsledninger.  

 Andre  

 eksempler er affald, grundvandsbeskyttelse, naturbeskyttelse, sikring af  

 vandkvaliteten i større samlede åvandløb, søer, nære kystområder, udlæg af  

 råstofindvindingsområder og nye skovområder.« Ovenstående citat fra regeringens strukturkommission (betænkningen  

 bind 3, side 290) udpensler meget klart, at der fortsat i dansk  

 planlægnings-,  

 natur- og miljøarbejde er behov for et stærkt regionalt niveau.
Desværre  

 konstaterer Socialdemokratiet, Det Radikale Venstre, Socialistisk Folkeparti  

 og  

 Enhedslisten, at ikke alene har regeringen valgt at lave en smal aftale med  

 Dansk  

 Folkeparti, men det er endvidere dybt besynderligt, at regeringen og Dansk  

 Folkeparti  

 i aftalen konsekvent ikke lytter til anbefalingerne fra Strukturkommissionen,  

 organisationer, miljøfolk, amter, virksomheder m.fl.
Denne »vi alene  

 vide«-holdning  

 er ikke alene udtryk for arrogance over for dem, der sidder med opgaverne til  

 daglig, men vil via det stærkt manglende faglige belæg også medføre et lavere  

 beskyttelsesniveau for vores fælles naturressourcer.
Armslængdeprincippet Det er afgørende, at vigtige afgørelser om miljøforhold træffes  

 af uvildige myndigheder, som ikke er for tæt på dem, der skal kontrolleres,  

 og  

 ikke potentielt er afhængige af snævre lokalpolitiske interesser.  

 Strukturreformen betyder forøget risiko for, at det mange steder kan blive  

 kortsigtede interesser, der kommer til at styre miljøpolitikken.
Faren er, at  

 man lokalt vælger at konkurrere på lempeligere godkendelser,  

 vandløbsvedligeholdelse af dårligere kvalitet etc. i stedet for at tage  

 langsigtede hensyn til natur og miljø.
Danmarks Naturfredningsforenings undersøgelse (maj 2004) fra  

 Nordjylland med 27 kommuners indsigelse mod den amtslige regionplan  

 understreger klart, at det er en yderst realistisk risiko.
Endvidere kan  

 nævnes  

 kommunernes ansøgninger (efteråret 2004) om flere sommerhusgrunde: Her så  

 kommunerne i 70 pct. af tilfældene stort på beliggenhedskrav, byggelinjer, §  

 3-områder,  

 fredede områder m.m.
Også fra Naturklagenævnets praksis ses mange omgørelser  

 af  

 kommunernes tilladelser til byggeri i det åbne land, som er i strid med  

 beskyttelsesinteresserne for natur og miljø. Alle disse eksempler viser, at  

 der  

 er behov for en styrkelse af armslængdeprincippet og ikke en svækkelse, som  

 den  

 nuværende reformaftale medfører.
Opsplitning af viden og faglig ensartethed Strukturreformen medfører, at amternes faglige miljøer bliver  

 opsplittet fra 14 amter til næsten 100 kommuner.
Det betyder en væsentlig  

 fortynding af viden og faglige miljøer og er et væsentligt tilbageskridt for  

 mere end 30 års udvikling af en videnbaseret natur- og miljøforvaltning i  

 Danmark.
Regeringen taler endvidere ganske meget om  

 »kvalitetsstyringsordninger« og »supplerende retningslinjer«.
Der er her tale  

 om en mekanisk erstatning for sagkyndige vurderinger foretaget af bredt  

 sammensatte faglige miljøer.
Det kan ikke undgå at give stive, bureaukratiske  

 afgørelser.  

 Det er ganske uforståeligt,  

 at regeringen og Dansk Folkeparti mener, at disse ordninger og retningslinjer  

 kan erstatte faglige miljøer.
Samtidig virker det absurd, at der intet sted  

 er  

 angivet noget mere præcist om disse ordninger og retningslinjer   

 samtidig med  

 at regeringen beder Folketinget tage stilling til en stor lovpakke, hvor  

 disse  

 instrumenter er en væsentlig del af argumentationen.
Tilsyneladende er disse  

 instrumenter ikke opfundet endnu.
 Lovforslagene indeholder desuden en ekstra svaghed, idet de i  

 overvældende grad indeholder bemyndigelser til miljøministeren.
Opgavefordelingen Det forekommer overordnet meget selvmodsigende og inkonsistent,  

 at regeringen mener, at kravet om betydelig faglig ekspertise og ensartet  

 praksis berettiger en vis regional forvaltning af jordforurenings- og  

 råstofområdet, men ikke af natur- og vandområdet, endsige den overordnede  

 regionale planlægning.
Hvis der skal være konsekvens i regeringens argumentation, skal  

 den regionale forvaltning udbredes til natur, vand, planlægning, havmiljø,  

 miljøbeskyttelse etc.
Det er uforståeligt, hvorfor regeringen ikke har de  

 øvrige tværgående områder med i en regional forankring.
Det er Socialdemokratiets, Det Radikale Venstres, Socialistisk  

 Folkepartis og Enhedslistens opfattelse, at regeringens smalle aftale og  

 udmøntningen heraf på natur- og miljøområdet er udtryk for manglende rettidig  

 omhu.
Samtidig afslører strukturreformen på miljøområdet et snævert og ikke  

 fremadrettet  

 natursyn, der tager udgangspunkt i ensidige ideologiske kriterier og ikke i  

 faglige belæg.
 Alt tyder desværre på, at regeringens smalle aftale om den  

 kommunale struktur bliver Danmarkshistoriens dyreste omgang for miljøet,  

 naturen og drikkevandet.
Ændringsforslagene Ændringsforslagene stillet af S, RV, SF og EL på miljøområdet i  

 forbindelse med strukturreformen har til formål at opretholde en vis form for  

 status quo.
Forslagene skal endvidere forhindre de mest grundlæggende  

 tilbageslag for natur- og miljøbeskyttelsen, som regeringens og Dansk  

 Folkepartis  

 snævre aftale medfører.
Partierne har derfor i overensstemmelse med præmissen  

 for gennemførelsen af kommunalreformen undladt at fremsætte forslag om med de  

 i  

 øvrigt nødvendige forbedringer i miljø- og naturforvaltningen i Danmark.
Den samlede strukturreform Dette lovforslag er et led i den samlede  

 kommunalreform.  Socialdemokratiet, Det Radikale Venstre,  

 Socialistisk  

 Folkeparti og Enhedslisten har i forbindelse med forhandlingerne om de  

 enkelte lovforslag efter folketingsvalget måttet konstatere, at  

 regeringspartierne og Dansk Folkeparti ikke har ønsket at ændre på  

 hovedkonstruktionen i reformen.  Partiernes holdning  

 til bl.a. denne hovedkonstruktion fremgår af betænkningsbidrag til  

 lovforslag nr.
L 65. Der henvises hertil.
Personalespørgsmål Da der med dette lovforslag gennemføres en ændring af en  

 del medarbejderes ansættelsesforhold, vil Socialdemokratiet, Det  

 Radikale  

 Venstre, Socialistisk Folkeparti og Enhedslisten her understrege  

 de forslag, der er stillet for at sikre medarbejderne  

 ordentlige arbejdsbetingelser.
Holdningen til de resultater, der er  

 opnået  

 under forhandlingerne, og de ønsker, vi ikke fik imødekommet, fremgår af  

 partiernes  

 betænkningsbidrag til lovforslag nr.
L 67. Der henvises hertil.
Konkrete bemærkninger til dette  

 lovforslag Forslaget medfører en markant svækkelse af armslængdeprincippet.  

 Fra amterne overtager kommunerne opgaven med at miljøgodkende og føre tilsyn  

 med mere end 2.000 forurenende virksomheder.
Lovændringerne vil dermed  

 medføre,  

 at kommunerne gennem godkendelse og tilsyn af forurenende virksomheder kommer  

 for tæt på de virksomheder, de samtidig har som store skatteydere i kommunen.  

 Virksomheder vil kunne »shoppe« rundt med henblik på at finde den bedste  

 kommunale  

 beliggenhed, hvor miljøkravene er mindst og tilsynet minimalt, og kommunerne  

 vil i højere grad kunne konkurrere på laveste fællesnævner uden indblanding  

 fra  

 regionale miljøspecialister.
Partierne tvivler ikke på, at der vil opstå  

 sager,  

 hvor kommunernes økonomiske interesser desværre vil veje tungere end  

 fremtidige  

 natur- og miljøproblemer.
S, RV, SF og EL mener endvidere, at kommunerne ikke vil være i  

 stand til at håndtere miljøgodkendelse og -tilsyn af forurenende virksomheder  

 tilfredsstillende, fordi mange af disse virksomheder er så problematiske  

 miljømæssigt, at det kræver stor faglig ekspertise at håndtere dem, og dette  

 kræver inddragelse af mange faggrupper.
Det er eksempelvis ikke ukendt, at  

 amterne i dag bare ved én godkendelse benytter specialistviden inden for en  

 række områder som f.eks. luftforurening, støj, kemikalier, grundvand og  

 jordforurening.
Denne omfattende ekspertise får kommunerne ikke til rådighed,  

 fordi der alene flyttes ca. 90 fagspecialister fra de nuværende amter til ca.  

 100 kommuner på dette område  det vil sige, at hver kommune i  

 gennemsnit får tilført  

 lidt under én specialist.
Med dette lovforslag overføres også amternes ansvar for  

 miljøovervågning til staten.
Desværre fremgår det af lovforslaget, at der  

 ikke  

 længere er nogen præcise bestemmelser om, hvordan den danske natur skal  

 overvåges, og hvor meget den skal overvåges.
Partierne frygter, at denne  

 lempelse af kravene til overvågningen vil resultere i, at naturovervågningen  

 bliver nedprioriteret.
Lovforslaget overfører også amternes ansvar for  

 grundvandsbeskyttelsen, vandindvindingen og de fleste spildevandsudledninger  

 til kommunerne.
Det er problematisk, at det er kommunerne, der fremover skal  

 følge op på påbud og forbud i forbindelse med vandindvinding og beskyttelse  

 af  

 grundvandet og sørge for, at der også bliver taget hånd om, at vi ikke får  

 forurenet vores drikkevandsressourcer med nitrat eller pesticider i  

 fremtiden.  

 Også her kan kommunerne nemt komme for tæt på.
Samtidig overtager kommunerne  

 også ansvaret for at give tilladelser til havdambrug.
Dette forekommer  

 særdeles  

 ulogisk, for havdambrug giver jo om noget anledning til grænseoverskridende  

 forurening.
Partierne har stillet en række ændringsforslag, der gør det  

 regionale niveau til det afgørende administrationsniveau.
Alt i alt er der  

 tale  

 om forringelser af miljøbeskyttelsen og gældende praksis, og partierne vil  

 derfor stemme imod lovforslaget som fremlagt, medmindre partiernes  

 ændringsforslag  

 bliver vedtaget. Ændringsforslagene vedrører følgende ansvarsområder:
 -  

 	  

 Myndighedsansvaret  

 flyttes fra kommuner til regionerne.
 -  

 	  

 Amternes miljøovervågning  

 flyttes til regionerne.
 -  

 	  

 Tilladelser til  

 havbrug flyttes til regionerne.
 -  

 	  

 Grundvandsbeskyttelse,  

 vandindvinding og spildevandsudledninger flyttes til regionerne.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 1 Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
1)  

  

 I indledningen ændres »og senest  

 ændret ved § 1 i lov nr. 1373 af 20. december 2004« til: », lov nr. 309 af 2.  

 maj 2005 og senest ved lov nr. 385 af 25. maj 2005«.  


  

[Konsekvens af vedtagelsen af lov nr. 309 af 2. maj  

 2005] Af  

 	  

 et  

  

 mindretal  

  

 (S, RV, SF og EL):
 Principalt:
 2)  


  

 Nr.  

 4  

  

 affattes således:
»4.  

  

 I  

  

 § 19, stk. 4, § 22, stk. 1, § 23, stk. 1, §  

 25, stk. 1,  

  

 og  

  

 §  

 26 a, stk. 1,  

  

 ændres »amtsrådet« til: »regionsrådet«.« [Overførsel af opgaver vedrørende beskyttelse af grundvandet  

 fra amtsrådet til regionsrådet] Subsidiært:
 3)  


  

 Nr.  

 4  

  

 affattes således:
 »4.  


  

 § 19, stk. 4,  

  

 affattes således:
»Stk. 4.  

  

 Tilladelse  

 efter stk. 1 og 2 gives af kommunalbestyrelsen, medmindre miljøministeren  

 fastsætter  

 andre regler.
Ministeren giver tilladelse til kommunalt drevne  

 virksomheder.«« [Overførsel af opgaver til ministeren med henblik på at sikre,  

 at kommunerne ikke kan give tilladelse til egen virksomhed] 4)  


  

 Nr.  

 14  

  

 affattes således:
»14.  

  

 I  

  

 § 27, stk. 3,  

  

 indsættes efter »havet«:  

 », samt om, at regionsrådet kan træffe afgørelse herom.«  


  

[Overførsel af tilladelser til havbrug til regionerne] 5)  


  

 Nr.  

 15  

  

 affattes således:
»15.  

  

 I  

  

 § 28, stk. 1, § 30, stk. 1, 2. pkt.,  

  

 og  

  

 § 31, stk. 1,  

  

 ændres »Amtsrådet« til:  

 »Regionsrådet«.« [Overførsel af amtsrådets opgaver vedrørende spildevandsudledninger  

 til regionsrådet] 6)  

  

 I den under  

  

 nr. 15  

  

 foreslåede affattelse af  

  

 §  

 28, stk. 2,  

  

 indsættes som  

  

 2. pkt.  


  

 :
»Ministeren meddeler tilladelse til alle kommunale spildevandsudledninger.« [Overførsel af opgaver til ministeren med henblik på at sikre, at  

 kommunerne ikke kan give tilladelse til egen virksomhed] 7)  


  

 Nr.  

 16  

  

 affattes således:
»16.  

  

 I  

  

 § 28, stk. 3,  

  

 ændres »amtsrådets« til:  

 »regionsrådets«.« [Overførsel af amtsrådets opgaver vedrørende spildevandsudledninger  

 til regionsrådet] 8)  


  

 Nr.  

 17  

  

 affattes således:
»17.  

  

 I  

  

 § 29, 1. pkt.,  

  

 ændres »amtsrådenes« til:  

 »regionsrådenes«.« [Overførsel af amtsrådets opgaver vedrørende spildevandsudledninger  

 til regionsrådet] 9)  


  

 Nr.  

 18  

  

 affattes således:
»18.  

  

 I  

  

 § 30, stk. 1, 1. pkt.,  

  

 og  

  

 stk. 2,  

  

 ændres »amtsrådet« til: »regionsrådet«.« [Overførsel af amtsrådets opgaver vedrørende  

 spildevandsudledninger til regionsrådet] 10)  


  

 Nr.  

 19  

  

 affattes således:
»19.  

  

 I  

  

 § 31, stk. 1,  

  

 udgår »og fordeling af  

 udgifter til«.« [Lovteknisk ændring] 11)  


  

 Nr.  

 20  

  

 affattes således:
»20.  

  

 I  

  

 § 31, stk. 2,  

  

 ændres »Amtsrådets« til:  

 »Regionsrådets«.« [Overførsel af amtsrådets opgaver vedrørende  

 spildevandsudledninger til regionsrådet] 12)  


  

 Nr.  

 21-24  

  

 udgår.
[Lovteknisk ændring] 13)  

  

 I den under  

  

 nr. 28  

  

 foreslåede affattelse af  

  

 §  

 40  

  

 ændres »miljøministeren« til: »regionsrådet«, og »Ministeren« ændres  

 til: »Miljøministeren«.
[Hjemmel til, at ministeren kan henlægge godkendelser til  

 regionsrådet] 14)  

  

 I den under  

  

 nr. 28  

  

 foreslåede affattelse af  

  

 §  

 40  

  

 indsættes som  

  

 stk. 2:
»Stk. 2.  

  

 Miljøministeren  

 træffer afgørelser om godkendelse af kommunalt drevet virksomhed.« [Overførsel af opgaver til ministeren med henblik på at sikre,  

 at kommunerne ikke kan give tilladelse til egen virksomhed] 15)  


  

 Nr.  

 34  

  

 affattes således:
»34.  

  

 I  

  

 § 65, stk. 4,  

  

 ændres »amtsrådet« to  

 steder til: »regionsrådet, henholdsvis miljøministeren«, og »Amtsrådet«  

 ændres  

 til: »Regionsrådet, henholdsvis miljøministeren«.«  


  

[Videresendelse af visse sager om overtrædelser til  

 regionsrådet] Principalt:
 16)  


  

 Nr.  

 36  

  

 affattes således:
 »36.  


  

 § 66  

  

 affattes således:
 § »§ 66.  

  

 Miljøministeren overvåger miljøtilstanden i omgivelserne.
 Stk. 2.  

  

 Regionsrådet  

 fører tilsyn som nævnt i § 65, stk. 1 og 2, med bestående listevirksomheder,  

 herunder med disses direkte udledninger af spildevand til vandløb, søer eller  

 havet, hvis godkendelseskompetencen efter regler om godkendelse af  

 listevirksomheder, jf. § 40, er henlagt til regionsrådet.
 Stk. 3.  

  

 Regionsrådet er  

 endvidere tilsynsmyndighed, jf. §§ 68-70, i sager omfattet af § 65, stk. 4,  

 der  

 vedrører regionsrådets afgørelser, og ved forurening eller ved risiko for  

 forurening, der er en følge af tidligere virksomhedsdrift omfattet af kapitel  

 5, som amtsrådet havde tilsyn med.
 Stk. 4.  

  

 Ministeren er  

 tilsynsmyndighed, jf. §§ 68-70, i sager omfattet af § 65, stk. 4, der  

 vedrører  

 ministerens afgørelser, og ved forurening eller risiko for forurening, der er  

 en følge af tidligere virksomhedsdrift, som ministeren havde tilsyn med.
Stk. 5.  

  

 Ministeren fører  

 tilsyn med alle kommunale spildevandsudledninger.«« [Tilsyn med visse sager overføres til regionsrådet] Subsidiært:
 17)  


  

 Nr.  

 36  

  

 affattes således:
 »36.  


  

 § 66  

  

 affattes således:
 § »§ 66.  

  

 Miljøministeren overvåger miljøtilstanden i omgivelserne.
 Stk. 2.  

  

 Ministeren fører  

 tilsyn som nævnt i § 65, stk. 1 og 2, med bestående listevirksomheder,  

 herunder  

 med disses direkte udledninger af spildevand til vandløb, søer eller havet,  

 hvis godkendelseskompetencen efter regler om godkendelse af  

 listevirksomheder,  

 jf. § 40, er henlagt til ministeren.
 Stk. 3.  

  

 Ministeren er  

 endvidere tilsynsmyndighed, jf. §§ 68-70, i sager omfattet af § 65, stk. 4,  

 og  

 ved forurening eller risiko for forurening, der er en følge af tidligere  

 virksomhedsdrift, som ministeren havde tilsyn med.
Stk. 4.  

  

 Ministeren fører  

 tilsyn med virksomheder, der drives af kommunalbestyrelsen.«« [Tilsynet med kommunale virksomheder overføres til  

 miljøministeren] 18)  

  

 I den under  

  

 nr. 36  

  

 foreslåede affattelse af  

  

 §  

 66  

  

 ændres i  

  

 stk. 1  

  

 »Miljøministeren« til: »Regionsrådet«: og i  

  

 stk.  

 2  

  

 »Ministeren« til: »Miljøministeren«.
[Overførsel af opgaven vedrørende miljøovervågning til  

 regionsrådet] 19)  

  

 I den under  

  

 nr. 36  

  

 foreslåede affattelse af  

  

 §  

 66  

  

 affattes  

  

 stk. 4  

  

 således:
»Stk. 4.  

  

 Regionsrådet  

 fører tilsyn med de kommunale virksomheder, som regionsrådet har meddelt  

 tilladelser efter kapitel 3 og 4. Regionsrådet fører tillige tilsyn med  

 deponeringer i råstofgrave og tidligere råstofgrave.« [Regionsrådets tilsyn med tilladelser efter kapitel 3 og 4] 20)  

  

 I den under  

  

 nr. 36  

  

 foreslåede affattelse af  

  

 §  

 66  

  

 indsættes som  

  

 stk. 6:
»Stk. 6.  

  

 Regionsrådet  

 fører tilsyn som nævnt i § 65, stk. 1 og 2, med de virksomheder, som  

 regionsrådet  

 er tilladelsesmyndighed for efter regler udstedt efter § 27, stk. 3.« [Overførsel til regionsråd af tilsyn med havbrug] 21)  


  

 Nr.  

 41  

  

 affattes således:
»41.  

  

 I  

  

 § 73, stk. 3,  

  

 ændres »amtsrådene« til:  

 »regionsrådene«.« [Konsekvens af ændringsforslag nr. 18] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
 22)  

  

 I den under  

  

 nr. 42  

  

 foreslåede ændring af  

  

 §  

 76, stk. 2,  

  

 ændres »amtsrådet« til: »amtsråd«.
[Lovteknisk ændring] 23)  

  

 I  

  

 nr. 44  

  

 indsættes efter »§ 79«: », stk. 1«.
[Konsekvens af vedtagelsen af lov nr. 309 af 2. maj 2005] Af  

 	  

 et  

  

 mindretal  

  

 (S, RV, SF og EL):
 24)  


  

 Nr.  

 45  

  

 affattes således:
»45.  

  

 I  

  

 § 82  

  

 ændres »amtsrådets« til:  

 »regionsrådets«.«  


  

[Miljøministerens call in-beføjelse i væsentlige sager  

 udgår] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
 25)  

  

 Efter nr. 45 indsættes som nyt  

 nummer:
 »01.  

  

 I  

  

 § 82  

  

 indsættes som  

  

 stk. 3:
»Stk. 3.  

  

 Ministeren kan  

 i tilfælde, hvor en kommune opfylder betingelserne i §  

 40 a, overtage en kommunalbestyrelses  

 godkendelses- og tilsynskompetence vedrørende den pågældende kommunes egne  

 listevirksomheder.«« [Overtagelse af kompetence vedrørende visse kommunale  

 virksomheder] 26)  

  

 I den under  

  

 nr. 52  

  

 foreslåede affattelse af  

  

 §  

 91, stk. 1,  

  

 indsættes efter »kommunalbestyrelsens afgørelser«: »og beslutninger«,  

 og »lovens kap. 3-6 og 8 og § 82« ændres to steder til: »lovens kapitel 4-6  

 og  

 8 samt afgørelser truffet i medfør af §§ 25 eller 82«.
[Lovtekniske præciseringer] Af  

 	  

 et  

  

 mindretal  

  

 (S, RV, SF og EL):
27)  

  

 I den under  

  

 nr. 52  

  

 foreslåede affattelse af  

  

 §  

 91, stk. 1,  

  

 indsættes efter »kommunalbestyrelsens«: »og regionsrådets«, og  

 to steder ændres »lovens kapitel 3-6 og 8 og § 82« til: »lovens kapitel 3, 4,  

 5,  

 6 og 8 og § 82«.  


  

[Konsekvens af overførsel af sager til regionsrådene og  

 klageadgang over regionsrådenes afgørelser] Bemærkninger Til nr. 1 Der er tale om en lovteknisk konsekvens af ændringsforslag i nr.  

 23.
Til nr. 3, 6, 14 og 17 Ændringsforslagene er en konsekvens af, at det ønskes sikret, at  

 kommunerne ikke kan give tilladelse til og føre tilsyn med egen virksomhed.  

 Samtidig foretages der ændringer, således at godkendelses- og  

 tilsynsmyndighed  

 i mindst samme omfang som i dag er den samme.
Det vil således være  

 miljøministeren, der skal være godkendelses- og tilsynsmyndighed i forhold  

 til  

 de kommunale virksomheder.
Til nr. 2, 5, 7-12, 19 og 27 Ændringsforslagene er en konsekvens af, at amtsrådenes nuværende  

 ansvar vedrørende lovens kapitel 3 om beskyttelse af jord og grundvand og  

 vedrørende spildevandsudledninger efter lovens kapitel 4 ønskes overført til  

 regionsrådene.
Som konsekvens af ændringen i opgavefordelingen justeres  

 tilsynsbestemmelserne, således at en del af tilsynsopgaverne (tilsynet med de  

 kommunale virksomheder) overgår til regionsrådet.
Til nr. 4 og 20 Ændringsforslagene er en konsekvens af, at myndighedsansvaret  

 for havbrugene ønskes overført fra amtsrådene til regionsrådene.
Med  

 ændringsforslaget  

 muliggøres, at tilladelsesmyndigheden for havbrugene, som hidtil har ligget  

 hos  

 amtsrådet, ved en bekendtgørelse kan overføres til regionsrådet.
Samtidig  

 placeres tilsynet med havbrugene også hos regionsrådet.
Der foreslås samtidig  

 en konsekvensændring i bestemmelserne om klage.
Til nr. 13, 15, 16 og 24 Ændringsforslagene er en konsekvens af, at myndighedsansvaret  

 for de forurenende virksomheder ønskes overført fra amtsrådene til  

 regionsrådene.
Med ændringsforslaget muliggøres, at godkendelsesmyndigheden  

 for  

 listevirksomheder, som hidtil har ligget hos amtsrådet, ved en bekendtgørelse  

 i  

 medfør af lovens § 40 kan overføres til regionsrådet.
Der foreslås samtidig  

 konsekvensændringer i bestemmelserne om tilsyn og klage m.v.
 Idet regionsrådene forventes i hidtidigt omfang at være  

 godkendelses- og tilsynsmyndighed med listevirksomheder, foreslås samtidig,  

 at ændringsforslaget  

 om at indføre en call-in beføjelse for ministeren i væsentlige sager udgår,  

 idet det med ændringsforslaget ikke er tanken, at ministeren skal være  

 godkendelsesmyndighed  

 i flere sager end efter gældende regler.
Til nr. 18 og 21 Ændringsforslagene er en konsekvens af, at opgaven vedrørende  

 miljøovervågning overgår til regionsrådet.
Til nr. 22 I det fremsatte  

 lovforslag er det angivet, at »eller amtsrådet« udgår i § 76, stk. 2. Da den  

 gældende formulering er »eller amtsråd«, rettes dette hermed.
Til nr. 23 Ændringen er en konsekvens af vedtagelsen af lov nr. 309 af 2.  

 maj 2005 om ændring af lov om miljøbeskyttelse. (Gennemførelse af direktiv om  

 Århuskonventionen), ved hvilken der i § 79 blev indsat et stk. 2.  

 Lovforslaget  

 præciseres derfor, således at det fremgår, at ændringen af § 79 vedrører stk.  

 1.
Til nr. 25 Ændringsforslaget skal sikre, at ministeren får mulighed for at  

 overtage en kommunalbestyrelses godkendelses- og tilsynskompetence i  

 tilfælde,  

 hvor en kommune er registreret i miljøansvarlighedsregisteret, jf. lovens §  

 40  

 b.
Herved sikres det, at ministeren får mulighed for at tage stilling til  

 konsekvenserne af en sådan registrering, således at det ikke alene er  

 kommunalbestyrelsen, der skal tage stilling til eventuelle konsekvenser for  

 sine egne listevirksomheder.
Hvis ministeren på baggrund af det forhold, som  

 ligger til grund for registreringen, finder det hensigtsmæssigt, kan  

 ministeren  

 herefter med hjemmel i § 82, stk. 3, overtage godkendelses- og  

 tilsynskompetencen vedrørende den eller de af kommunens virksomheder, som der  

 findes grundlag for.
Det forventes, at ministeren vil henlægge godkendelses-  

 og  

 tilsynskompetencen til en styrelse.
 Det bemærkes, at miljøministeren vil være godkendelses- og  

 tilsynsmyndighed for visse kommunale virksomheder, og bestemmelsen vil  

 derfor,  

 for så vidt angår disse virksomheder, ikke være relevant, idet staten  

 allerede  

 derfor vil have kompetencen til at tage stilling til de pågældende  

 virksomheder.  

 I de tilfælde, hvor staten alene er tilsynsmyndighed efter regler, fastsat i  

 medfør af den foreslåede nye § 66, stk. 5, vil bestemmelsen kunne anvendes  

 til  

 også at overtage godkendelseskompetencen.
Til nr. 26 Med ændringen præciseres lovforslagets § 1, nr. 52, om  

 klageadgang, således at der anvendes samme terminologi som i den gældende lov  

 i  

 henholdsvis § 91, stk. 1, (kommunalbestyrelsens og amtsrådets »afgørelser og  

 beslutninger«) og § 103, stk. 1, nr. 1, (for så vidt angår ministerens  

 hidtidige  

 1. instans-afgørelser »i medfør af §§ 25 eller 82«).
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin, Siumut og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 91 Bilagsnr.
Titel 1 Høringsnotat fra miljøministeren 2 Meddelelse om høringssvar 3 Oversigt over klagesystemet med angivelse af, hvem der  

 kan klage, hvor der kan klages til, og ændringer i henhold til lovforslagene  

 samt plancher, der blev brugt ved den tekniske gennemgang af de enkelte  

 lovforslag 4 Tidsplan for udvalgets behandling af lovforslaget 5 Meddelelse om materiale fra Amtsrådsforeningen 6 Meddelelse om materiale fra Dansk Landbrug og  

 Landbrugsraadet 7 1. udkast til betænkning 8 Notat om myndighedshabilitet i forbindelse med  

 kommunalreformen, ændringsforslag og tilkendegivelse fra miljøministeren 9 Ændringsforslag fra ministeren 10 2. udkast til betænkning Oversigt over spørgsmål og svar vedrørende L 91 Spm.nr.
Titel 1 Spm. om, hvilke ændringer høringsfasen har givet  

 anledning til med hensyn til lovforslaget, til miljøministeren, og  

 ministerens svar herpå 2 Spm. om kommentar til henvendelse af 7/4-05 fra Dansk  

 Landbrug og Landbrugsrådet, til miljøministeren, og ministerens svar herpå 3 Spm. om en beskrivelse af det administrative grundlag for  

 arealreguleringen i 2007-09, til miljøministeren, og ministerens svar herpå 4 Spm. om supplerende kommentar til henvendelse af 7/4-05  

 fra Dansk Landbrug og Landbrugsrådet, til miljøministeren, og ministerens  

 svar herpå 5 Spm. om, hvilke kommunale anlæg kommunerne selv fremover  

 bliver enten godkendelses- eller tilsynsmyndighed for, til miljøministeren,  

 og ministerens svar herpå 6 Spm. om, hvilke kommunale anlæg staten fremover bliver  

 enten godkendelses- eller tilsynsmyndighed for, til miljøministeren, og  

 ministerens svar herpå 7 Spm. om koordinering af kommunernes tilladelser til  

 vandindvinding, til miljøministeren, og ministerens svar herpå 8 Spm. om regulering af fiskeopdræt i ferskvand og  

 saltvand, til miljøministeren, og ministerens svar herpå 9 Spm. om kommentar til Amtsrådsforeningens fremlæggelse af  

 kommunalreformen, til miljøministeren, og ministerens svar herpå 10 Spm. om uafhængig og uvildig behandling af kommunalt  

 drevne virksomheder, f.eks. forbrændings- og spildevandsanlæg, til  

 miljøministeren,  

 og ministerens svar herpå 11 Spm. om, hvilke konsekvenser det får, at man går bort fra  

 princippet om, at alle kompetente myndigheder skal kunne klage på kryds over  

 hinandens godkendelser, til miljøministeren, og ministerens svar herpå 12 Spm. om en redegørelse for de miljømæssige konsekvenser  

 af lovforslaget, til miljøministeren, og ministerens svar herpå 13 Spm. om, hvilke konsekvenser det får, at Miljøklagenævnet  

 bliver eneste klageinstans, til miljøministeren, og ministerens svar herpå 14 Spm., om Miljøklagenævnet selv skal afgøre, hvilke sager  

 nævnet vil tage op til behandling, til miljøministeren, og ministerens svar  

 herpå 15 Spm., om ministeren vil indkalde og overvåge VVM-pligtige  

 industrivirksomheder i en overgangsperiode, til miljøministeren, og  

 ministerens  

 svar herpå 16 Spm. om oplysningspligt over for regionerne om væsentlige  

 miljømæssige tiltag godkendt af kommunerne, til miljøministeren, og  

 ministerens  

 svar herpå 17 Spm. om kommunale tilladelser i medfør af  

 Miljøbeskyttelseslovens § 19 og tilladelser til støjvolde, kælkebakker m.v.,  

 til miljøministeren, og ministerens svar herpå 18 Spm. om pligt for kommunerne til at indhente en bindende  

 udtalelse fra Regionsrådet eller fra staten, før sager afgøres, til  

 miljøministeren, og ministerens svar herpå 19 Spørgsmålet er tilbagetaget 20 Spm. om, hvorvidt vandrammedirektivet skal gennemføres i  

 Danmark, til miljøministeren, og ministerens svar herpå 21 Spm. om tilladelser til udledning af spildevand, til  

 miljøministeren, og ministerens svar herpå 22 Spm. om regler om afgrænsning af den enkelte  

 kommunalbestyrelses kompetence på havet i forbindelse med tilladelser til  

 havbrug, til miljøministeren, og ministerens svar herpå 23 Spm. om teknisk bistand til udarbejdelse af  

 ændringsforslag, der medfører, at myndighedsansvaret for de forurenende  

 virksomheder overføres fra amterne til regionerne, til miljøministeren, og  

 ministerens svar herpå 24 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 25 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 26 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 27 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå Bilag 2 Et af udvalgets spørgsmål og miljøministerens  

 svar herpå Spørgsmålet og ministerens svar er optrykt efter ønske fra S,  

 RV, SF og EL.
 Spørgsmål 12:
Der er ikke i forbindelse med fremsættelse af lovforslaget  

 redegjort for de miljømæssige konsekvenser, og det fremstår, som om der ingen  

 konsekvenser er.
Flere høringssvar har peget på negative konsekvenser af  

 forslaget.
Vil ministeren foranledige, at der gennemføres de nødvendige  

 miljøkonsekvensanalyser,  

 og redegøre for de miljømæssige konsekvenser af forslaget? Svar:
 Ændringen af miljøbeskyttelsesloven sker ikke som følge af et  

 ønske om at ændre på beskyttelsesniveauet på miljøområdet. Ændringen sker for  

 at indpasse opgaverne på miljøområdet mest hensigtsmæssigt i den nye  

 struktur.  

 Hvorvidt det er amterne eller fremover stat og kommune, der træffer  

 afgørelserne, ændrer ikke på kravene til myndighedernes sagsbehandling eller  

 på  

 kravene til indholdet af afgørelserne.
 På den baggrund finder jeg ikke, at der er behov for at sætte de  

 foreslåede analyser i værk.
