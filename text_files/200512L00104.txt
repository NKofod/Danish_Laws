Fremsat den 14. december 2005 af økonomi- og  

 erhvervsministeren (Bendt Bendtsen) Forslag til Lov  

 om ændring af patentloven (Ratifikation  

 af ændringer til Den Europæiske Patentkonvention) § 1 I patentloven, jf. lovbekendtgørelse nr. 1136 af 16.  

 november 2004, foretages følgende ændringer:
 1.  

  

 I  

  

 § 53e, stk.1  

  

 , indsættes som  

  

 2.  

  

 og  

  

 3. pkt.:
»Hvis patenthaveren  

 anmoder om eller har anmodet om begrænsning eller ophævelse af patentet ved  

 Den  

 Europæiske Patentmyndighed i medfør af Den Europæiske Patentkonventions  

 artikel  

 105a-105c, skal patentmyndigheden her i landet stille behandlingen af en  

 begæring  

 i medfør af 1. pkt. i bero, indtil Den Europæiske Patentmyndighed har truffet  

 afgørelse i sagen.
Patentmyndigheden her i landet genoptager på patenthavers  

 begæring herom anmodningen i henhold til 1. pkt., såfremt der ikke var fuld  

 identitet mellem denne anmodning og den begæring om central begrænsning, som  

 patenthaver indleverede til Den Europæiske Patentmyndighed.« 2.  


  

 § 54, stk. 1  

  

 , affattes således:
»Giver patenthaveren  

 over for patentmyndigheden afkald på patentet, skal patentmyndigheden erklære  

 patentet for ophævet i sin helhed.« 3.  


  

 55a,  

 2.  

 pkt., ophæves.
 4.  

  

 Efter §  

 80 indsættes:
 »§ 80a.  

  

 Begrænser eller ophæver Den  

 Europæiske Patentmyndighed et europæisk patent i medfør af reglerne herfor i  

 Den Europæiske Patentkonventions artikel 105a-105c, har dette virkning, som  

 om  

 patentet er begrænset i medfør af § 53e eller ophævet her i landet i medfør  

 af  

 § 54, når afgørelsen offentliggøres af Den Europæiske Patentmyndighed.
 Stk. 2.  

  

 Afgørelsen om  

 begrænsning eller ophævelse af et patent i henhold til stk.1 har virkning  

 allerede fra den dag, patentansøgningen blev indleveret, hvorfor det  

 begrænsede  

 eller ophævede patent ikke har haft de virkninger, der er angivet i § 3, jf.  

 artikel 68 i Den Europæiske Patentkonvention.
 Stk. 3.  

  

 Bestemmelserne i  

 § 77 finder tilsvarende anvendelse på afgørelser truffet i henhold til stk.  

 1.
Stk. 4.  

  

 Patentmyndigheden her i landet offentliggør Den Europæiske Patentmyndigheds  

 beslutning om ophævelse af et europæisk patent, såfremt det ophævede patent  

 tidligere har været offentliggjort i medfør af § 77.« 5.  


  

 § 82, stk. 2  

  

 ,  

 affattes således:
»Stk. 2.  

  

 Ved anvendelse af § 2, stk. 2, 2. pkt. skal  

 offentliggørelse af en europæisk patentansøgning i henhold til artikel 93 i  

 Den  

 Europæiske Patentkonvention sidestilles med, at ansøgningen er blevet  

 tilgængelig for enhver i henhold til § 22. Det samme gælder offentliggørelse  

 i  

 henhold til konventionens artikel 153, stk. 3, såfremt denne af Den  

 Europæiske  

 Patentmyndighed sidestilles med offentliggørelse i henhold til artikel 93.« 6.  

  

 I  

  

 § 83, stk. 2,  

  

 indsættes efter 2. pkt.:
»I tilfælde af at  

 patentet er begrænset eller ophævet af Den Europæiske Patentmyndighed, jf.  

 artikel 105a-105c i Den Europæiske Patentkonvention, omfatter  

 patentbeskyttelsen kun det, der fremgår af de offentliggjorte rettede  

 patentkrav.« 7.  

  

 I  

  

 § 85  

  

 indsættes som nyt  

  

 2. stk.:
»Stk. 1 finder  

 tilsvarende anvendelse for så vidt angår oversættelse af afgørelser truffet i  

 medfør af § 80a, stk. 1.« Stk. 2 bliver herefter stk. 3.
 8.  

  

 Efter §  

 87 indsættes:
»§ 87a.  

  

 Den, som i god tro har  

 påbegyndt erhvervsmæssig udnyttelse eller har truffet væsentlige  

 foranstaltninger til udnyttelse af en opfindelse, der er anført i en  

 publiceret  

 europæisk patentansøgning eller et publiceret europæisk patent i perioden  

 regnet fra tidspunktet for den afgørelse, som er genstand for anke i henhold  

 til artikel 112a i Den Europæiske Patentkonvention og til publiceringen af  

 afgørelsen heraf, har ret som anført i § 74, stk. 2 og 3.« 9.  


  

 § 88, stk. 1  

  

 , affattes således:
»Anses en europæisk  

 patentansøgning, som er indleveret til en national patentmyndighed, som  

 tilbagetaget som følge af, at ansøgningen ikke er fremsendt til Den  

 Europæiske  

 Patentmyndighed inden for den fastsatte frist, skal patentmyndigheden på  

 ansøgerens begæring anse den for konverteret til en ansøgning om patent her i  

 landet, såfremt 1)  

 	  

 begæringen fremsættes  

 over for den nationale myndighed, som modtog ansøgningen, inden 3 måneder  

 efter, at der er givet ansøgeren underretning om, at ansøgningen anses for  

 tilbagetaget, 2)  

 	  

 begæringen indleveres  

 til patentmyndigheden her i landet inden 20 måneder regnet fra ansøgningens  

 indleveringsdag eller, hvis prioritet er begæret, fra prioritetsdagen og 3)  

 	  

 ansøgeren inden for  

 en af økonomi- og erhvervsministeren fastsat frist betaler det fastsatte  

 ansøgningsgebyr og indleverer en oversættelse af ansøgningen til dansk.« 10.  

  

 I  

  

 § 89  

  

 udgår  

  

 , 126.
§ 2 Loven træder i kraft den 1. juli 2006.
§ 3 Lovens bestemmelser finder anvendelse på europæiske patenter med  

 gyldighed i Danmark.
 Stk. 2.  

  

 Anmodninger om  

 delvist afkald på et patent indleveret før denne lovs ikrafttræden  

 færdigbehandles efter de hidtil gældende regler.
 Stk. 3.  

  

 Anmodninger om  

 omprøvning af et patent, der er indleveret før lovens ikrafttræden,  

 færdigbehandles efter de hidtil gældende regler.
§ 4 Beføjelser, som efter grundloven tilkommer rigets  

 myndigheder, kan i det omfang, det er fastsat i de ændringer af Den  

 Europæiske  

 Patentkonvention som er vedtaget den 28. juni 2001, udøves af de  

 institutioner,  

 der er nævnt i denne konvention.
§ 5 Loven gælder ikke for Færøerne og Grønland, men § 1 kan  

 ved kongelig anordning helt eller delvist sættes i kraft for disse landsdele  

 med de afvigelser, som de særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget skal tilvejebringe hjemmel til, at Danmark  

 tiltræder en ændring af Den Europæiske Patentkonvention (herefter benævnt  

 EPK),  

 der blev endeligt vedtaget den 28. juni 2001. Danmark tiltrådte oprindeligt  

 EPK  

 ved lov nr. 368 af 7. juni 1989. En oversættelse af konventionen i sin  

 daværende ordlyd fremgår som bilag 1 til lovforslag nr.
L 156 fremsat den 11.  

 januar 1989. Danmarks tiltrædelse af konventionen skete under iagttagelse af  

 reglerne  

 i grundlovens § 20, idet EPK tillægger Den Europæiske Patentmyndighed  

 (herefter  

 benævnt EPO) kompetence til at udstede patenter med gyldighed i Danmark på  

 lige  

 fod med patenter udstedt af den danske patentmyndighed.
EPK er pr. 1. juli 2005 tiltrådt af 31 europæiske lande;  

 Belgien, Bulgarien, Cypern, Danmark, Det forenede Kongerige (UK), Estland,  

 Finland, Frankrig, Grækenland, Holland, Irland, Island, Italien, Letland,  

 Liechtenstein, Litauen, Luxembourg, Monaco, Polen, Portugal, Rumænien,  

 Schweiz,  

 Slovakiet, Slovenien, Spanien, Sverige, Tjekkiet, Tyrkiet, Tyskland, Ungarn  

 og  

 Østrig.
Derudover forventes Malta at tiltræde konventionen i andet halvår af  

 2005.
Som det fremgår af denne liste, er samtlige EU lande medlemmer  

 af konventionen.
En række europæiske lande: Albanien, Bosnien-Hercegovina,  

 Kroatien, den tidligere jugoslaviske republik Makedonien samt  

 Serbien-Montenegro har en associeringsaftale med den Europæiske  

 Patentorganisation.
Endelig står Norge udenfor det europæiske  

 patentsamarbejde.  

 Det bemærkes hertil, at det norske Storting den 10. juni 2005 vedtog en  

 indstilling fra Næringskomiteen om, at Stortinget får forelagt EPK til  

 behandling ganske kort tid efter fremlæggelsen af en rapport om  

 konsekvenserne  

 af norsk tiltrædelse til EPK.
Rapporten er efterfølgende blevet præsenteret  

 for  

 nærings- og handelsministeren den 17. juni 2005. Det forventes, at sagen  

 vedrørende Norges tiltrædelse til EPK vil blive taget op af det norske  

 Storting  

 i den igangværende samling.
Formålet med EPK er at forenkle og reducere omkostningerne  

 forbundet med ansøgning om og udstedelse af patenter.
Dette sker gennem en  

 fælles ansøgningsprocedure med henblik på opnåelse af patent i flere lande.  

 Til  

 opnåelse heraf fastlægger EPK betingelserne for meddelelse af et europæisk  

 patent  

 og de nærmere regler for behandlingsproceduren, ligesom EPK indeholder  

 organisatoriske bestemmelser om EPOs organer, disse organers  

 kompetencefordeling og regler om finansieringen af organisationen.
EPOs  

 øverste myndighed er Administrationsrådet, der består af en repræsentant og  

 en  

 stedfortrædende repræsentant fra hvert medlemsland.
Det retlige grundlag for at foretage  

 en ændring af EPK findes i konventionens artikel 172. Det følger heraf, at de  

 kontraherende stater kan beslutte sig for en ændring af konventionen på en  

 konference. Ændringer i EPK kræver, at mindst tre fjerdedele af de  

 kontraherende stater er repræsenteret. Ændringer forudsætter et flertal på  

 mindst tre fjerdedele af de tilstedeværende stater og afgivne stemmer.  

 Vedtagne  

 ændringer træder i kraft en vis tid efter, at et mindste antal af de  

 kontraherende stater ratificerer eller tilslutter sig til den nye  

 konventionstekst.
Tidsfristen og antallet af stater, som kræves for  

 ikrafttrædelsen, bestemmes på selve revisionskonferencen.
 Den aktuelle ændring af EPK træder i kraft to år efter, at den  

 15. medlemsstat har deponeret sit ratifikations- eller  

 tiltrædelsesinstrument,  

 eller på den første dag i den tredje måned regnet fra det tidspunkt, hvor  

 alle  

 EPO-medlemsstater har deponeret deres ratifikations- eller  

 tiltrædelsesinstrumenter, hvis dette tidspunkt indtræder før.
Den 1. juli 2005 har 14 lande ud af de i alt 31 medlemslande  

 ratificeret ændringen af EPK.
Det drejer sig om: Rumænien, Slovakiet,  

 Bulgarien, Tjekkiet, Estland, Slovenien, Ungarn, Spanien, Monaco, Polen,  

 Island, Litauen, Letland og Det Forenede Kongerige (UK). Det kan oplyses, at  

 størstedelen af disse lande er trådt ind i det europæiske patentsamarbejde  

 efter vedtagelsen af ændringen af EPK den 28. juni 2001. Dermed har disse  

 lande  

 ved tiltrædelsen til EPK automatisk ratificeret EPK i den ændrede udformning.  

 Udover disse 14 lande forventes Malta at tiltræde EPK inden udgangen af 2005.  

 Endelig er Portugal langt fremme med ratifikationsprocessen af ændringerne,  

 og  

 forventer ligeledes at have ratificeret ændringerne af EPK inden udgangen af  

 2005.
 På denne baggrund vil ændringen af EPK efter al sandsynlighed  

 træde i kraft i andet halvår af 2007.
Det følger af EPK artikel 172, stk. 4, at en kontraherende  

 stat, som ikke har ratificeret eller tilsluttet sig den reviderede version af  

 konventionen, når denne træder i kraft, automatisk træder ud af  

 EPK-samarbejdet.
Hvis Danmark ikke ratificerer ændringerne af EPK inden det  

 forventede ikrafttrædelsestidspunkt, må Danmark derfor udtræde af det  

 europæiske  

 patentsamarbejde.
Hovedelementerne i de ændringer i EPK, der er endeligt vedtaget  

 i juni 2001, og som nødvendiggør ændringer i patentloven, er følgende:  

 Patenthaver gives mulighed for at anmode EPO om at foretage en central  

 begrænsning eller ophævelse af patenter udstedt af EPO.
Derudover gives  

 patenthaver en udvidet ankeadgang i EPO-systemet i særlige tilfælde.
Disse to  

 forhold beskrives nærmere nedenfor.
 Det bemærkes for en god ordens skyld, at der herudover er  

 foretaget en række ændringer i EPK som følge af vedtagelsen af den såkaldte  

 Patentlovstraktat af 1. juni 2000. Traktaten, der er forhandlet i WIPO-regi  

 (World Intellectual Property Organisation), fastsætter en række minimumskrav  

 til formalbehandlingen af patentansøgninger, herunder regler for hvornår der  

 foreligger en indleveringsdag for ansøgningen, hvad en ansøgning skal  

 indeholde, muligheden for at søge om genoprettelse af tabte rettigheder m.v.  

 Patentlovstraktaten er trådt i kraft den 28. april 2005.
Justeringerne i EPK som følge af patentlovstraktaten giver ikke  

 anledning til ændringer i den danske patentlov.
Baggrunden herfor er, at  

 Danmark ved lov nr. 451 af 10. juni 2003 allerede har tiltrådt  

 Patentlovstraktaten.
2. Lovforslagets baggrund og indhold 2.1 Mulighed for  

 central begrænsning og regler om afkald Ved ændringen af EPK er der i artiklerne 105a  105c indført en  

 adgang for patenthaveren til at begrænse patentets beskyttelsesomfang eller  

 begære ophævelse af patentet efter udstedelsen af det europæiske patent.
Begrænses patentet, betyder det, at patentets  

 beskyttelsesomfang indskrænkes.
Patenthaveren kan med en begrænsning af  

 patentet derfor minimere risikoen for, at tredjemand, der anfægter patentets  

 gyldighed, anlægger en retssag herom.
Ved at give afkald på patentet træffer  

 EPO beslutning om at ophæve patentet, og dette medfører, at ansøgningen ikke  

 har ført til nogen patentret.
Det skal i den forbindelse nævnes, at den  

 engelske konventionstekst opererer med terminologien revocation,  

 hvilket i  

 dette lovforslag oversættes til ophævelse og ikke det sprogligt mere korrekte  

 ord tilbagekaldelse.
Baggrunden for dette valg er dels, at  

 begrebet  

 tilbagekaldelse i dansk forvaltningsretlig terminologi betyder,  

 at en  

 udstedende forvaltningsmyndighed af egen drift ændrer sin egen gyldige  

 afgørelse  

 og dels med henblik på at opnå overensstemmelse med terminologien i den  

 gældende patentlovs § 54, hvor ordet ophævelse af et patent  

 anvendes om  

 myndighedens beføjelse i de tilfælde, hvor myndigheden har modtaget  

 patenthavers tilkendegivelse om, at denne giver afkald på sit patent.
Tredjemand har ikke mulighed for at anmode EPO om at begrænse  

 eller ophæve et af EPO meddelt patent.
Derimod har tredjemand mulighed for at  

 nedlægge en indsigelse mod patentet indenfor 9 måneder efter, at EPO har  

 offentliggjort, at patentet kan meddeles.
 Patenthavers begæring om, at EPO foretager en central  

 begrænsning af patentet, kan ikke indgives så længe, indsigelse endnu kan  

 fremsættes eller så længe, en indsigelsessag ikke er endeligt afgjort, jf.  

 artikel 105a, stk. 2. Dette princip er for danske patenter allerede indført i  

 den danske patentlovs § 53, b, stk. 2 for så vidt angår patenter udstedt af  

 den  

 danske patentmyndighed.
Virkningen af en central begrænsning eller ophævelse foretaget  

 af EPO indtræder i medfør af artikel 68 med tilbagevirkende kraft i samtlige  

 lande, patentet er meddelt for.
Hvis EPO begrænser eller ophæver et patent,  

 vil  

 afgørelsen herom derfor have virkning allerede fra ansøgningens  

 indleveringsdag  

 (ex tunc-virkning).
Ændringen af EPK er gennemført i bestræbelserne på at forenkle  

 og reducere omkostningerne for de procedurer, som patenthaver skal iagttage,  

 såfremt denne ønsker at give fuldt afkald på eller begrænse sit europæiske  

 patent.
I henhold til de gældende regler er patenthaver nødt til at rette  

 særskilt henvendelse til de enkelte landes nationale patentmyndigheder og her  

 anmode om begrænsning eller ophævelse af patentet.
Dette er en både økonomisk  

 byrdefuld og tidskrævende proces.
Dertil kommer, at der p.t. ikke er mulighed  

 for, at patenthaver kan begære sit patent begrænset efter udstedelsen i alle  

 EPO-landene.
 Patenthaveren får derfor med indførelsen af de nye regler en  

 enkel og central adgang til at søge sit patent begrænset i de tilfælde, hvor  

 patenthaver bliver opmærksom på materiale, der har betydning for vurderingen  

 af  

 patenterbarhedskriterierne og som hverken er fremdraget i forbindelse med  

 EPOs  

 behandling af patentansøgningen eller i indsigelsesperioden.
 I Danmark har patenthaver og tredjemand mulighed for at  

 begrænse et patent efter, at det er blevet meddelt ved indgivelse af en  

 anmodning om administrativ omprøvning til Patent- og Varemærkestyrelsen.  

 Denne  

 mulighed blev indført den 1. januar 1993. Adgangen til administrativ  

 omprøvning  

 omfatter ligeledes europæiske patenter med gyldighed i Danmark, da disse  

 patenter i henhold til EPK skal ligestilles fuldt ud med nationale (danske)  

 patenter.
 Ved modtagelsen af en sådan anmodning foretager Patent- og  

 Varemærkestyrelsen en selvstændig vurdering af, hvorvidt patentet efter den  

 foreslåede begrænsning opfylder betingelserne for patenterbarhed.
Med indførelsen af de nye regler i EPK indføres en adgang til  

 at anmode om central begrænsning foretaget af EPO.
Det følger således af  

 afdeling V, kapitel II (Procedure for begrænsning eller ophævelse) regel 63g  

 i  

 gennemførelsesforskrifterne til EPK, at EPOs prøvningsafdeling  

 (Examining  

 Division) skal undersøge, om forslaget til rettede patentkrav 1) udgør en  

 begrænsning i forhold til de meddelte eller  i henhold til en  

 indsigelse eller  

 en anmodning om begrænsning - ændrede patentkrav og 2) om dette sker i  

 overensstemmelse med artikel 84 (om patentkravene) og artikel 123, stykke 2  

 og  

 3 (om ændringer af patentansøgninger og meddelte patenter).
 Hvis en anmodning om begrænsning ikke opfylder disse kriterier,  

 skal prøvningsafdelingen give patenthaver en mulighed for at rette  

 kravsættet,  

 og når det er nødvendigt, beskrivelsen og tegninger indenfor en nærmere  

 fastsat  

 periode.
Det skal understreges, at indførelsen af en central procedure  

 for begrænsning eller ophævelse af europæiske patenter ikke udelukker  

 muligheden for nationale begrænsningsprocedurer.
Det vil sige, at et  

 europæisk  

 patent, der er begrænset ved EPO, til enhver tid fortsat kan være genstand  

 for  

 1) national administrativ omprøvning indleveret af patenthaver i medfør af  

 patentlovens § 53e eller af tredjemand i medfør af patentlovens § 53b eller  

 2)  

 prøvning ved domstolene i medfør af patentlovens § 52.
EPO besidder allerede i dag kompetencen til at ændre eller  

 ophæve et af EPO meddelt patent.
Denne mulighed tilkommer EPO i medfør af en  

 såkaldt indsigelsesprocedure, ifølge hvilken tredjemand i op til 9 måneder  

 regnet fra EPO's udstedelse af patentet, kan nedlægge indsigelse overfor EPO  

 med påstand om, at patentet begrænses eller ophæves i dets fulde ordlyd.
Ved  

 afgørelsen af indsigelsessagen vil EPO's beslutning om at begrænse eller  

 ophæve  

 patentet få virkning i samtlige de lande, hvori det er gyldigt.
 Indførelsen af den nye procedure for central begrænsning eller  

 ophævelse af et af EPO allerede meddelt patent kan anskues som en tidsmæssig  

 udvidelse af de beføjelser, der allerede i dag tilkommer EPO, dog med den  

 modifikation, at det efter indsigelsesperiodens udløb alene er patenthaver,  

 der  

 kan anvende den nye procedure for central begrænsning og ophævelse.
2.1.1. Regler for oversættelse af centralt  

 begrænsede patenter 2.1.1.1 Gældende ret Det følger af patentlovens § 77, at et af EPO meddelt patent,  

 for at have virkning i Danmark som et nationalt patent, skal være fremsendt i  

 oversat form til patentmyndigheden i Danmark.
Hvis den indleverede  

 oversættelse  

 ikke stemmer overens med teksten på det sprog, som har været  

 behandlingssproget  

 ved EPO, omfatter patentbeskyttelsen i medfør af § 85 alene det, som fremgår  

 af  

 begge tekster.
Der er endvidere mulighed for at fremsende en rettelse til en  

 oversættelse af et oversat patent i medfør af § 86, og den rettede udgave af  

 patentskriftet vil da træde i stedet for den tidligere indsendte  

 oversættelse.
2.1.1.2. Lovforslagets indhold Med de foreslåede ændringer sikres, at de gældende regler for  

 fremsendelse af oversættelse til patentmyndigheden i Danmark finder  

 tilsvarende  

 anvendelse på et patent, der er ændret gennem en begrænsning foretaget af  

 EPO.  

 Patenthaver vil med den foreslåede bestemmelse have mulighed for at indsende  

 en  

 ny udgave af patentskriftet i oversat form efter den af EPO foretagne  

 begrænsning.
Mod betaling herfor vil den rettede oversatte udgave af  

 patentskriftet blive publiceret af Patent- og Varemærkestyrelsen, og  

 eksemplarer af oversættelsen kan snarest derefter fås hos Patent- og  

 Varemærkestyrelsen.
2.1.2 Regler om tidspunktet for virkningen af  

 en afgørelse om central begrænsning eller ophævelse 2.1.2.1 Gældende ret Såvel patenthaver som tredjemand har mulighed for at anmode om  

 administrativ omprøvning i Danmark af danske patenter og af patenter udstedt  

 af  

 EPO med virkning for Danmark.
Patenthavers anmodning om administrativ  

 omprøvning kan resultere i, at patentet begrænses eller, hvis det ved  

 behandlingen af anmodningen herom viser sig, at patentet ikke vil kunne  

 opretholdes i ændret form, at anmodningen afslås, jf. den gældende patentlovs  

 §  

 53e.
Tredjemands anmodning om administrativ omprøvning kan resultere i, at  

 patentet erklæres ugyldigt eller opretholdes i ændret eller uændret form, jf.  

 den gældende patentlovs § 53c.
 For så vidt angår afkald på et patent, er det i sagens natur  

 alene patenthaver, der kan give et sådant.
 Såfremt patenthaver begærer administrativ omprøvning, uanset om  

 dette er udstedt af patentmyndigheden i Danmark eller af EPO, gælder  

 begrænsningen først fra tidspunktet for bekendtgørelsen af styrelsens  

 beslutning herom (ex nunc-virkning), hvilket følger af patentlovens § 55a, 2.  

 punktum.
Dette gør sig ligeledes gældende i det tilfælde, hvor  

 patenthaver giver afkald på sit patent, uanset om dette er udstedt af  

 patentmyndigheden i Danmark eller af EPO.
Et afkald har først virkning fra  

 tidspunktet for bekendtgørelsen af styrelsens beslutning om at ophæve  

 patentet,  

 hvilket sker på baggrund af det fremsendte afkald.
Dette følger ligeledes af  

 patentlovens § 55a, 2. punktum.
 Hvis tredjemand begærer administrativ omprøvning af et patent,  

 uanset om dette er udstedt af patentmyndigheden i Danmark eller af EPO, sker  

 begrænsningen af patentet med tilbagevirkende kraft fra tidspunktet for  

 ansøgningens  

 indlevering (ex-tunc virkning), hvilket følger af patentlovens § 55a, 1.  

 punktum.
2.1.2.2 Lovforslagets indhold Det foreslås at ændre patentloven således, at 2. pkt. i  

 patentlovens § 55a udgår.
Hermed sikres, at såvel den danske patentmyndigheds  

 beslutning om at begrænse et dansk patent som EPOs beslutning om at  

 begrænse  

 et af EPO udstedt patent med virkning i Danmark har tilbagevirkende kraft fra  

 ansøgningens indleveringsdag (ex-tunc-virkning).
 Baggrunden for ændringen er, at det med indførelsen af den  

 centrale begrænsning ved EPO ikke synes hensigtsmæssigt, at patenthaver ved  

 at  

 tage initiativ til at begrænse sit patent i Danmark, kan opnå dette med  

 ex-nunc  

 virkning, mens tredjemand efterfølgende vil kunne begære en identisk  

 begrænsning med ex-tunc virkning på samme grundlag.
Fordelen ved at indføre ex-tunc virkning af den begrænsning,  

 der foretages af patentmyndigheden i Danmark på patenthavers initiativ er, at  

 virkningen af begrænsningen ikke længere vil være afhængig af, hvem der har  

 anmodet herom.
Dette forekommer mest hensigtsmæssigt, da såkaldt  

 nyhedsskadeligt materiale, der kan danne baggrund for en begrænsning, kan  

 have  

 været til stede allerede på tidspunktet for patentansøgningens indlevering.
 Nyhedsskadeligt materiale foreligger, når den viden, der ligger  

 til grund for opfindelsen, der søges patenteret, tidligere er offentliggjort  

 i  

 tidsskrifter, patentskrifter eller patentansøgninger, i brochurer eller  

 lignende, gennem foredrag, udstillinger eller anden form for udnyttelse.  

 Begrebet afspejles i patentlovens § 2, stk.1, hvorefter der som en  

 grundbetingelse for meddelelse af patent stilles krav om, at opfindelsen skal  

 være ny i forhold til, hvad der var kendt før ansøgningens indlevering og som  

 tillige adskiller sig væsentligt derfra.
 Med indførelsen af en ex-tunc virkning kan endvidere undgås den  

 situation, hvor patenthaver i medfør af de gældende regler får gennemført en  

 begrænsning af en del af sit patent med virkning i Danmark, hvorefter EPO  

 efterfølgende foretager en begrænsning af patentet, som delvist  

 overlapper  

 den af den danske patentmyndighed foretagne begrænsning.
Såfremt der ikke tages højde for indførelsen af den centrale  

 adgang til begrænsning af et af EPO udstedt patent, vil der kunne opstå en  

 situation, hvor en del af et af EPO udstedt patent med gyldighed i Danmark er  

 blevet begrænset af EPO regnet fra ansøgningens indleveringsdag, mens en  

 anden  

 del af samme patent på foranledning af patenthaver er blevet begrænset af  

 patentmyndigheden i Danmark med virkning fra tidspunktet for bekendtgørelsen  

 heraf.
En begrænsning der vel at mærke vil kunne tillægges ex-tunc virkning,  

 hvis denne del begæres begrænset af tredjemand.
Det forhold, at patenthaver anmoder EPO om at begrænse eller  

 ophæve patentet, har som før nævnt virkning fra ansøgningens indleveringsdag.  

 Det medfører samtidig, at den tredjemand, der forud for EPO's afgørelse om  

 begrænsning eller ophævelse, ville kunne ifalde ansvar for en  

 patentkrænkelse,  

 undgår dette, eftersom der, efter EPO's afgørelse om begrænsning eller  

 ophævelse  

 af patentet, ikke findes en eneret i medfør af patentlovens § 3, der kan  

 krænkes.
I det teoretiske tilfælde hvor en tredjemand er blevet dømt til at  

 betale erstatning for en patentkrænkelse, og tredjemand efterfølgende  

 fremskaffer nyhedsskadeligt materiale, der foranlediger patenthaver til at  

 søge  

 patentet begrænset eller ophævet, vil tredjemand uden at ifalde ansvar kunne  

 udnytte opfindelsen, da denne ikke længere er omfattet af patentbeskyttelse.  

 Det forhold, at tredjemand tidligere har betalt erstatning for en krænkelse  

 af  

 det nu begrænsede eller ophævede patent ændres der ikke på, da tredjemand i  

 forbindelse med krænkelsessagen i overensstemmelse med forhandlingsprincippet  

 har haft mulighed for dels at påberåbe sig patentets ugyldighed og dels at  

 fremdrage  

 relevant materiale til støtte for påstanden om ugyldighed.
2.1.3 Afskaffelse af mulighed for delvist  

 afkald 2.1.3.1 Gældende ret I medfør af den gældende patentlovs § 54 kan patenthaver give  

 afkald på sit patent.
Uagtet at det ikke er udtrykt eksplicit i bestemmelsen,  

 følger det af forarbejderne til patentlovens § 54 (den fællesnordiske  

 betænkning 1963:6 angående nordisk patentlovgivning, p. 325), at patenthaver  

 skal have mulighed for at give et delvist afkald på sin rettighed.
Et delvist  

 afkald kan f.eks. være motiveret af, at patenthaver har fået kendskab til  

 materiale, der kan have nyhedsskadelig virkning (jf. ovenfor i afsnit  

 2.1.2.2)  

 i forhold til opfindelsen, der angives i et selvstændigt patentkrav eller  

 eventuelt i forhold til en opfindelse, der angives i et uselvstændigt krav.  

 Patenthaver kan derved afstå fra dette eller disse krav og derigennem  

 begrænse  

 sit patent for at imødegå, at patentets gyldighed tages op til fornyet  

 overvejelse.
Hvis patenthaver ønsker at give delvist afkald på sit patent i  

 medfør af § 54, kan dette gøres gebyrfrit.
Begrænsningen af et patent på  

 denne  

 måde sker uden at patentmyndigheden foretager en undersøgelse af, hvorvidt de  

 i  

 § 52, stk.1, nævnte grunde er til hinder for at opretholde patentet i den  

 ændrede form.
Der bliver således i tilfælde af et frivilligt delvist afkald  

 ikke foretaget en vurdering i administrativt regi af, hvorvidt det  

 tilbageværende patent fortsat opfylder betingelserne for patenterbarhed.
 Såfremt patenthaver derimod ønsker, at patentmyndigheden skal  

 foretage en undersøgelse af, hvorvidt patentet vil kunne opretholdes i en  

 ændret form, kan dette ske ved anmodning om administrativ omprøvning af  

 patentet i medfør af § 53e mod betaling af et gebyr på 7000 kr., jf.  

 bekendtgørelse nr. 150 af 11. marts 2004 om Patent- og Varemærkestyrelsens  

 gebyrer § 3, nr. 3.
2.1.3.2 Lovforslagets indhold Med muligheden for at søge patentet begrænset ved  

 patentmyndigheden i Danmark eller ved EPO synes opretholdelse af den  

 nuværende  

 retstilstand, hvorefter § 54 kan give basis for såvel et fuldt som et delvist  

 afkald, ikke at være relevant.
En begrænsning af patentet, uanset hvor denne  

 foretages, bør ske ved en prøvning i medfør af de gældende regler for  

 administrativ omprøvning eller de nye regler om central begrænsning  

 gennemført  

 i EPO.
Det foreslås på denne baggrund, at det ikke længere skal være muligt  

 at  

 begære delvist afkald i medfør af den gældende § 54, således at bestemmelsen  

 alene kan danne grundlag for et fuldt afkald.
Et fuldt afkald i medfør af patentlovens § 54 har alene  

 virkning for Danmark. Ønsker patenthaver at give afkald på sit europæiske  

 patent, kan patenthaver rette henvendelse til EPO og bede om, at patentet  

 ophæves i sin helhed med virkning for samtlige lande regnet fra ansøgningens  

 indleveringsdag eller prioritetsdagen.
Afkald i medfør af patentlovens § 54  

 bør  

 dog fortsat have virkning fra tidspunktet for indleveringen af afkaldet,  

 altså  

 ex-nunc virkning, hvilket begrundes med følgende:
Patenthaver kan have forskellige grunde til at afstå fra sit  

 patent, og det behøver ikke nødvendigvis være fordi, der f.eks. er kommet  

 nyhedsskadeligt materiale for dagen.
Man kan derfor godt tænke sig en  

 situation, hvor patentet i en række år efter udstedelsen uden problemer  

 stadig  

 opfylder de formelle betingelser med hensyn til opfindelseshøjde og nyhed.
Ud  

 fra en vurdering af det økonomiske rationale i at bevare rettigheden, vælger  

 patenthaver desuagtet at give afkald herpå.
I den forbindelse skal det  

 nævnes,  

 at manglende indbetaling af et årsgebyr i praksis er den mest normale måde  

 for  

 en patenthaver at give afkald på sine patentrettigheder, og her er der alene  

 tale om en ex-nunc virkning.
Samlet set bør dette derfor føre til en  

 opretholdelse af den gældende retstilstand, for så vidt angår virkningen af  

 et  

 fuldt afkald.
2.1.4 Regler angående parallel behandling hos  

 EPO og hos patentmyndigheden i Danmark 2.1.4.1. Gældende ret Med forslaget tildeles EPO en ny kompetence til at gennemføre  

 prøvning af meddelte europæiske patenter og til at begrænse disse med  

 virkning  

 for samtlige lande patentet er gyldigt i.
Det foreslås at gennemføre en  

 ændring  

 af de gældende danske regler for administrativ omprøvning, der tager højde  

 for  

 den situation, hvor der verserer sager såvel ved Patent- og  

 Varemærkestyrelsen  

 som ved EPO om begrænsning af et europæisk patent.
Der findes ikke sådanne  

 regler p.t. da adgangen for EPO til at foretage begrænsning ikke tidligere  

 har  

 været til stede.
Dog kan det nævnes, at der i patentlovens § 53b, stk. 3, er  

 indført en bestemmelse om, at Patent- og Varemærkestyrelsen skal stille  

 behandlingen af en sag om administrativ omprøvning i bero, hvis der rejses  

 sag  

 ved domstolene om samme patent.
Rationalet bag denne regel er, at spørgsmålet  

 om et patents gyldighed først er endeligt afgjort med domstolens afgørelse  

 heraf, og at Patent- og Varemærkestyrelsens afgørelse vil kunne indbringes  

 for  

 domstolene.
2.1.4.2 lovforslagets indhold For at undgå dobbeltbehandling af samme sag foreslås det at  

 stille nationale sager om begrænsning af et patent indgivet af patenthaver i  

 bero i tilfælde af, at der allerede verserer eller efterfølgende anmodes om  

 begrænsning af samme patent ved EPO.
I begge tilfælde er det patenthaver  

 selv,  

 der indbringer sagen om begrænsning til henholdsvis EPO og til Patent- og  

 Varemærkestyrelsen.
Hvis EPO har truffet beslutning om en begrænsning af patentet,  

 er der intet til hinder for, at patenthavers anmodning om administrativ  

 omprøvning i Danmark fortsættes.
Det forudsætter dog, at patenthaveren  

 specifikt ønsker at foretage en anderledes og eventuelt mere vidtgående  

 begrænsning med virkning for Danmark alene.
Hvis en anmodning om  

 administrativ  

 omprøvning har været stillet i bero af Patent- og Varemærkestyrelsen, kan  

 sagen  

 genoptages på patenthavers begæring herom forudsat, at der ikke var fuld  

 identitet  

 mellem anmodningen om administrativ omprøvning indgivet til Patent- og  

 Varemærkestyrelsen og begæringen om begrænsning indleveret til EPO.
 Der indføres ikke tilsvarende bestemmelser om berostillelse af  

 sager anlagt af tredjemand i Danmark, da hensynet til tredjemands interesse i  

 at få afgjort sagen taler afgørende for, at Patent- og Varemærkestyrelsen  

 fortsætter behandlingen af sådanne anmodninger.
Som indehaver af et europæisk patent med virkning her i landet  

 får man med indførelsen af de nye regler både mulighed for at begrænse sit  

 patent alene med virkning for Danmark ved at indsende en anmodning om  

 administrativ omprøvning til patentmyndigheden i Danmark og for at begrænse  

 sit  

 patent med virkning i samtlige EPO-lande, hvori patentet er gyldigt.
Som  

 udgangspunkt vil patenthaver formentlig vælge muligheden for at foretage en  

 begrænsning ved EPO, men der kan forekomme situationer, hvor en national  

 omprøvning vælges først.
Artikel 105a-105c finder anvendelse på de europæiske patenter,  

 der er meddelt forud for ikrafttrædelsen af ændringen af EPK.
Det betyder  

 derfor, at når ændringerne af EPK træder i kraft, vil samtlige gældende  

 europæiske patenter være omfattet af reglerne om central administrativ  

 begrænsning.
 2.2 Sikring af tredjemands rettigheder i  

 forbindelse med patenthavers udvidede ankeadgang ved EPO.
Med vedtagelsen af en ændret artikel 22 og en ny artikel 112a  

 er der indført en adgang til at indbringe afgørelser truffet af Board  

 of  

 Appeal (ankeinstansen i EPO) til det såkaldte Enlarged Board of  

 Appeal (den  

 udvidede ankeinstans i EPO), såfremt der ved behandlingen af sagen i  

 Board of  

 Appeal er begået væsentlige procedurefejl.
For at sikre hurtig  

 behandling af  

 en sådan anmodning skal "Enlarged Board of Appeal i disse tilfælde  

 ikke  

 bestå af syv medlemmer men blot af enten tre eller fem medlemmer, jf. artikel  

 22 i EPK.
Definitionen af hvad der forstås ved væsentlige procedurefejl  

 er fastlagt i gennemførelsesforskrifterne (Implementing Regulations) af 12.  

 december 2002, jf. regel 67a og 67b.
Som eksempler på sager, der kan  

 forelægges  

 for Enlarged Board of Appeal kan nævnes spørgsmålet om  

 inhabilitet for et  

 eller flere af medlemmerne i Board of Appeal, Board of  

 Appeals undladelse  

 af at efterkomme en anmodning om mundtlig forhandling i en ankesag eller  

 tilfælde, hvor en kriminel handling har haft indflydelse på Board of  

 Appeal-afgørelsen.
Det fremgår ikke præcist af forarbejderne til  

 ændringen af  

 konventionen (Basic proposal, MR/2/00 af 13. oktober 2000), hvornår der  

 foreligger en kriminel handling, hvilket skyldes forskelle i de  

 enkelte  

 medlemslandes lovgivning.
EPO lægger derfor op til, at definitionen af  

 begrebet  

 en kriminel handling vil blive defineret af praksis i  

 Enlarged Board of  

 Appeal.
 Det følger af artikel 112a, stk. 4, at der som udgangspunkt er  

 en frist på to måneder regnet fra notifikationen af "Board of  

 Appeal"-afgørelsen til at forelægge sagen for "Enlarged Board of  

 Appeal". I de særlige tilfælde, hvor en kriminel handling har haft  

 indflydelse på Board of Appeal-afgørelsen, er fristen på to  

 måneder at regne  

 fra datoen for partens erkendelse af, at der er begået en kriminel handling  

 dog  

 senest fem år regnet fra modtagelsen af afgørelsen fra "Board of  

 Appeal".
 Såfremt Enlarged Board of Appeal giver medhold i den  

 fremsatte anke, returneres sagen til Board of Appeal til fornyet  

 behandling.  

 Anke i henhold til artikel 112a, stk. 3 har ikke opsættende virkning.  

 Teoretisk  

 set kan der gå flere år, før en sag indbragt for "Enlarged Board of  

 Appeal" i medfør af artikel 112a er endeligt afklaret efter eventuel  

 hjemvisning til "Board of Appeal", f.eks. hvis en kriminel handling  

 har haft indflydelse på den Board of Appeal-afgørelse, der  

 indbringes for  

 "Enlarged Board of Appeal". Der vil i sådanne tilfælde være  

 usikkerhed  

 om, hvorvidt den fornyede behandling i "Board of Appeal" efter  

 hjemvisningen fra "Enlarged Board of Appeal" resulterer i, at der  

 rent faktisk meddeles et patent.
For at kompensere for denne retsusikkerhed indeholder artikel  

 112a, stk. 6 en bestemmelse vedrørende 3. mands rettigheder i perioden fra  

 beslutningen i Board of Appeal er truffet, til afgørelsen i  

 Enlarged Board  

 of Appeal foreligger.
Som følge heraf foreslås indsat en ny bestemmelse  

 i  

 patentloven, der afspejler 3. mands rettigheder i tilfælde af anke ved  

 procedurefejl  

 i henhold til artikel 112a i EPK jf. forslagets punkt 10.
3. Forholdet til grundlovens § 20 Som nævnt i indledningen krævede tilslutning til EPK i 1989  

 iagttagelse af proceduren i grundlovens § 20, idet der til en mellemstatslig  

 myndighed (EPO) blev overladt beføjelser, som efter grundloven tilkommer  

 rigets  

 myndigheder.
Med hensyn til de foreliggende ændringer af EPK har Patent- og  

 Varemærkestyrelsen anmodet Justitsministeriet om at vurdere, hvorvidt to af  

 ændringerne nødvendiggør, at proceduren i grundlovens § 20 følges.
Det drejer  

 sig dels om en ændring, der giver EPO mulighed for at beslutte at ophæve  

 eller  

 begrænse et europæisk patent, dels en ændring, der udvider  

 Administrationsrådets mulighed for efter en forenklet procedure at ændre EPK.
 Justitsministeriet har i den anledning antaget, at de  

 beføjelser, som er omfattet af artikel 105a-105c i EPK  EPO´s mulighed  

 for på  

 patenthaverens begæring at beslutte at begrænse eller ophæve et europæisk  

 patent  er omfattet af grundlovens § 20, og at de ikke kan anses for  

 overladt  

 ved § 3 i lov nr. 368 af 7. juni 1989, der er det lovmæssige grundlag for  

 Danmarks tilslutning til EPK.
På den baggrund indebærer ændringen efter Justitsministeriets  

 opfattelse, at der overlades yderligere beføjelser, som efter grundloven  

 tilkommer rigets myndigheder.
Justitsministeriet finder derfor, at  

 gennemførelsen af denne ændring af EPK i dansk ret forudsætter fornyet  

 anvendelse af proceduren i grundlovens § 20.
 Efter grundlovens § 20, stk. 2, kan et lovforslag, der  

 indebærer overladelse af beføjelser, som efter grundloven tilkommer rigets  

 myndigheder, bl.a. gennemføres, hvis det vedtages af et flertal på 5/6 af  

 Folketingets medlemmer.
4. Økonomiske konsekvenser for stat, kommuner  

 og amtskommuner Lovforslaget forventes ikke at få væsentlige økonomiske  

 konsekvenser for Patent- og Varemærkestyrelsens behandling af sager på  

 patentområdet.
Det må dog påregnes, at antallet af begæringer om  

 administrativ  

 omprøvning fra patenthavers side, vil falde for så vidt angår europæiske  

 patenter,  

 der har gyldighed i Danmark.
Antallet af denne type sager udgør dog i  

 forvejen  

 kun en helt ubetydelig del af den samlede sagsmængde i Patent- og  

 Varemærkestyrelsen.
Den faldende indtægt som følge af aktivitetsnedgang  

 modsvares af tilsvarende faldende indtægtsdækkede udgifter.
 Kommuner og amtskommuner vil ikke blive berørt af forslaget.
5. Administrative konsekvenser for stat,  

 kommuner og amtskommuner Det må påregnes, at antallet af begæringer om administrativ  

 omprøvning fra patenthavers side, vil falde for så vidt angår europæiske  

 patenter, der har gyldighed i Danmark.
Antallet af denne type sager udgør dog  

 i  

 forvejen kun en helt ubetydelig del af den samlede sagsmængde i Patent- og  

 Varemærkestyrelsen.
 Kommuner og amtskommuner vil ikke blive berørt af forslaget.
6. Økonomiske og administrative konsekvenser  

 for erhvervslivet Med hensyn til administrative konsekvenser vurderes det, at  

 forslaget om indførelsen af den centraliserede procedure for begrænsning og  

 ophævelse af europæiske patenter potentielt kan betyde lettelser for  

 indehaverne, idet disse fremover vil kunne nøjes med at fremsende begæring om  

 begrænsning til én central myndighed, hvis afgørelse får effekt i samtlige de  

 lande, hvori det europæiske patent er gyldigt.
Dette medfører tillige  

 mulighed  

 for en reduktion i omkostningerne forbundet med begrænsning og ophævelse af  

 europæiske patenter i forhold til i dag, hvor patenthaver er henvist til at  

 gennemføre en særskilt procedure og foretage betaling herfor i samtlige de  

 lande, hvor patentet er gyldigt.
Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt et virksomhedspanel.
Forslaget bør derfor ikke forelægges  

 et af Økonomi- og Erhvervsministeriets virksomhedspaneler.
7. Miljømæssige konsekvenser Lovforslaget har ikke miljømæssige konsekvenser.
8. Administrative konsekvenser for borgere Lovforslaget har ikke administrative konsekvenser for borgere.
9. Forholdet til EU-retten Forslaget indeholder ikke EU-retlige aspekter.
10. Høring I forbindelse med udfærdigelsen af lovforslaget har de berørte  

 problemstillinger været diskuteret løbende med repræsentanter fra de nordiske  

 patentmyndigheder i Finland, Island, Norge og Sverige.
Lovforslaget har forud for fremsættelsen været i høring hos  

 følgende virksomheder, myndigheder og organisationer: Activinova,  

 Advokatrådet,  

 Akademiet for de Tekniske Videnskaber, Bech-Bruun Advokatfirma,  

 Bioteknologisk  

 Institut, Budde, Schou & Ostenfeld A/S, CBS Copenhagen Business School,  

 Chas.
Hude A/S, Chr.
Hansen A/S, Coop Danmark A/S, DAKO A/S, Danfoss A/S,  

 Danisco A/S, Danmarks Fødevare Forskning, Danmarks Jordbrugsforskning,  

 Danmarks  

 Tekniske Universitet, Dansk Design Center, Dansk Forening for Industriens  

 Patent- og Varemærkespecialister, Dansk Forening til Bekæmpelse af  

 Produktpirateri, Dansk Handel & Service, Dansk Industri, Dansk  

 Opfinderforening (DaFFO), Dansk Patent- og Varemærkekonsulentforening af  

 1953,  

 De Danske Patentagenters Forening, Den Kgl.
Veterinær og landbohøjskole,  

 Dumex-Alpharma A/S, Durascan Medical Products A/S, Elektronikindustrien,  

 Emballage- og Transportinstituttet, Emballageindustrien, F.L.
Smidth &  

 Co.  

 A/S, Ferring A/S, Ferrosan A/S, Finansministeriet, Foreningen af  

 Bioteknologiske Industrier i Danmark, Foreningen Industriel Retsbeskyttelse,  

 Forsvarsministeriet, Fødevareindustrien, GN Danavox A/S, H.
Lundbeck A/S,  

 Haldor Topsøe A/S, Handelshøjskolen i Århus, Hans Harding ApS, Heiden A/S,  

 Hexal A/S, HTS  Handel, Transport og Serviceerhvervene, Høiberg ApS,  

 Håndværksrådet, Ingeniørforbundet i Danmark, Ingeniørforeningen i Danmark,  

 Internationalt Patentbureau A/S, Inspicos A/S, Johan Schlüter advokatfirma,  

 Kulturministeriet, Københavns Universitet, Landbrugsraadet, Landsforeningen  

 til  

 fremme af opfinders rettigheder, Larsen & Birkeholm A/S, LEGO Holding  

 A/S,  

 LEGO Juris A/S, LIF Lægemiddelindustriforeningen, LK A/S, LEO Pharma, Magnus  

 Jensens Eftf., Man B&W Diesel A/S, Ministeriet for Videnskab, Teknologi  

 og  

 Udvikling, NeuroSearch A/S, NIRO A/S, NKT Research & Innovation A/S, Novo  

 Nordisk  

 A/S, Novozymes A/S, Nycomed A/S, Ole Olsson Rådgivende Civilingeniører ApS,  

 Opfinderforeningen.dk, Oticon A/S, Patentgruppen ApS, Patrade A/S,  

 Plastindustrien i Danmark, Plesner, Svane, Grønborg advokatfirma, Plougmann  

 & Vingtoft A/S, Pressalit A/S, Radiometer Medical A/S, Rigsrevisionen,  

 Rockwool International A/S, Sandel, Løje & Wallberg, SJP Consult,  

 Smithkline Beecham Consumer Health Care, Statens Seruminstitut, Sø- og  

 Handelsretten, Teknologirådet, Teknologisk Institut, Udenrigsministeriet,  

 Unomedical A/S, VELUX Industri A/S, Zacco Danmark A/S og Århus Universitet.
Positive konsekvenser/mindre-udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Antallet af nationale begæringer fra patenthaver om  

 begrænsning af patenter ventes at falde lidt, men da Patent- og  

 Varemærkestyrelsen modtager ganske få af disse begæringer, forventes  

 forslaget at få meget begrænsede positive konsekvenser.
 Ingen.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for Erhvervslivet Lovforslaget giver mulighed for reduktion i  

 omkostningerne til begrænsning af europæiske patenter.
Ingen Administrative konsekvenser for Erhvervslivet Lovforslaget vil resultere i en lettelse for  

 patenthavere, idet man nu kan nøjes med at fremsende en begæring om  

 begrænsning til én central myndighed.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring af stk. 1 er en følge af indførelsen af  

 den centrale procedure om begrænsning af et europæisk patent ved EPO i medfør  

 af EPKs artikel 105a-105c, jf. punkt 2 om hovedpunkterne i lovforslaget  

 i de  

 generelle bemærkninger.
For at undgå at en begæring om administrativ omprøvning af et  

 europæisk patent med gyldighed i Danmark behandles af Patent- og  

 Varemærkestyrelsen samtidig med, at en begæring om begrænsning eller  

 ophævelse  

 af samme europæiske patent behandles ved EPO, foreslås det, at Patent- og  

 Varemærkestyrelsens behandling af begæringen om omprøvning stilles i bero,  

 indtil EPOs afgørelse af begæringen om begrænsning eller ophævelse af  

 det  

 europæiske patent foreligger.
Dette vil være tilfældet i følgende  

 situationer:
 1) Såfremt der allerede er indleveret en begæring om  

 begrænsning eller ophævelse til EPO.
 2) I tilfælde af at en begæring indleveres til EPO, imens der  

 verserer en sag ved Patent- og Varemærkestyrelsen.
 3) I tilfælde, hvor der på samme tid indleveres en begæring om  

 administrativ omprøvning af et europæisk patent til Patent- og  

 Varemærkestyrelsen og en begæring om begrænsning eller ophævelse af samme  

 europæiske patent til EPO.
Når EPOs afgørelser foreligger, vil disse afgørelser, jf.  

 forslaget til § 80a som nævnt i ændringspunkt nr. 4, umiddelbart have  

 virkning  

 for europæiske patenter, der har gyldighed i Danmark.
Herefter er det op til  

 patenthaver at tilkendegive overfor Patent- og Varemærkestyrelsen, om denne  

 ønsker en fortsat behandling af den til Patent- og Varemærkestyrelsen  

 tidligere  

 indleverede begæring om administrativ omprøvning, eller om patenthaver ønsker  

 at trække denne begæring tilbage.
Baggrunden for, at patenthaver skal have en  

 mulighed for at gå videre med en begæring om administrativ omprøvning i  

 Danmark  

 er, at det ikke kan udelukkes, at patenthaver ønsker, at det patent, som EPO  

 enten har begrænset i omfang eller delvist ophævet, skal begrænses yderligere  

 med virkning for Danmark alene.
 Patent- og Varemærkestyrelsens genoptagelse af behandlingen af  

 en tidligere indleveret anmodning om administrativ omprøvning, vil alene ske  

 i  

 tilfælde af, at der ikke er fuld identitet mellem på den ene side anmodningen  

 om administrativ omprøvning indleveret til Patent- og Varemærkestyrelsen og  

 på  

 den anden side anmodningen om central begrænsning indleveret til EPO.
Der indføres ikke tilsvarende bestemmelser for styrelsens  

 håndtering af begæringer om administrativ omprøvning anlagt af 3. mand, da  

 der  

 er et væsentligt hensyn at tage til tredjemands interesse i at få sin  

 begæring  

 afgjort inden for en rimelig tidshorisont.
Patent- og Varemærkestyrelsen vil  

 derfor fortsætte behandlingen af 3. mands begæring om administrativ  

 omprøvning  

 af et europæisk patent indgivet i Danmark, uagtet at der allerede verserer  

   

 eller på et senere tidspunkt indleveres  en begæring fra patenthaver om  

 begrænsning eller ophævelse af samme europæiske patent til EPO.
Den danske  

 patentmyndigheds begrænsning af patentet vil være gældende for Danmark,  

 uanset  

 at EPO kommer til et andet resultat.
 Spørgsmålet om, hvordan udfaldet af en sag om administrativ  

 omprøvning fra patentmyndigheden her i landet påvirkes af en beslutning om  

 begrænsning truffet af EPO, belyses her med en opregning af en række  

 situationer, der teoretisk kan forekomme:
EPO  

 begrænser patentet i videre omfang end resultatet af en national  

 administrativ  

 omprøvning.
I dette tilfælde vil EPO's beslutning træde i stedet for den af  

 patentmyndigheden her i landet trufne afgørelse.
EPO  

 begrænser patentet i mindre omfang end resultatet af en national  

 administrativ  

 omprøvning.
I dette tilfælde vil EPOs beslutning få virkning i samtlige  

 medlemslande, hvori patentet er gyldigt bortset fra i Danmark, hvor  

 Patentmyndighedens afgørelse vil være gældende.
EPO  

 begrænser patentet, men begrænsningen vedrører andre dele af patentet end den  

 begrænsning, der blev resultatet af en national administrativ omprøvning.
Her  

 skal de to afgørelser kombineres for at det kan fastslås, hvad det danske  

 patent omfatter.
Slutresultatet kan være, at et patent enten opretholdes i  

 væsentligt reduceret omfang eller helt bortfalder i Danmark, mens det (efter  

 begrænsningen) kan opretholdes i de øvrige lande, det er meddelt for.
Til nr. 2 Med forslaget præciseres det, at det fremover alene er muligt  

 at give afkald på hele patentet.
Hidtil har patenthaver i medfør af § 54  

 kunnet  

 give helt eller delvist afkald på sit patent.
 Ændringen skal ses i lyset af indførelsen af en central  

 procedure for begrænsning og ophævelse gennemført af EPO, jf. afsnit 2.1.3.2  

 i  

 de almindelige bemærkninger.
Til nr. 3 Med forslaget præciseres det, at virkningen af en begrænsning  

 af patent uanset om begrænsningen foretages af den danske patentmyndighed  

 eller  

 af EPO har virkning allerede fra ansøgningens indleveringsdag.
 Ændringen er begrundet i ønsket om at sidestille begrænsningen  

 af et dansk patent efter administrativ omprøvning på foranledning af  

 patenthaver med den af EPOs gennemførte begrænsning af et europæisk  

 patent med  

 virkning i Danmark, jf. afsnit 2.1.3 i de almindelige bemærkninger.
Til nr. 4 Bestemmelsen er en konsekvens af indførelsen af en central  

 procedure for begrænsning og ophævelse gennemført af EPO, jf. afsnit 2.1. i  

 de  

 generelle bemærkninger.
I medfør af bestemmelsens stk. 1 vil afgørelser om begrænsning  

 eller ophævelse af et europæisk patent truffet af EPO umiddelbart have  

 virkning  

 her i landet i de tilfælde, hvor det europæiske patent har gyldighed her i  

 landet.
Gyldighed af et europæisk patent her i landet forudsætter opfyldelse  

 af  

 betingelserne om fremsendelse af en oversættelse og betaling af gebyr for  

 offentliggørelsen af det meddelte patent, jf.  

 patentlovens § 77.
 Rækkevidden og tidspunktet for virkningen af EPOs beslutning  

 om begrænsning eller ophævelse af et patent er som anført under de  

 almindelige  

 bemærkninger, at beslutningen gælder for de lande, hvor patentet er gyldigt,  

 når beslutningen offentliggøres i European Patent Bulletin, der  

 udgives af  

 EPO, jf. artikel 105b, stk. 3, i EPK.
I Danmark har såvel patenthaver som tredjemand, siden 1. januar  

 1993 efter indførelse af reglerne om administrativ omprøvning, haft en  

 mulighed  

 for at underkaste et meddelt patent en ny administrativ prøvning.
Det følger  

 af  

 disse regler, der findes i patentlovens kapitel 7, at et meddelt patent,  

 efter  

 udløbet af indsigelsesperioden, herefter til enhver tid kan prøves.
Prøvelsen  

 af patentet kan resultere i fuld opretholdelse af patentet, i en  

 indskrænkning  

 af patentet eller i patentets bortfald.
 Eftersom europæiske patenter udstedt af EPO efter overholdelse  

 af betingelserne herfor i patentlovens § 77 sidestilles fuldstændigt med  

 nationale patenter udstedt af patentmyndigheden i Danmark, kan europæiske  

 patenter med virkning her i landet også underkastes en administrativ  

 omprøvning.
 Indførelsen af den nye adgang til central begrænsning eller  

 ophævelse af et europæisk patent ændrer som udgangspunkt ikke på denne adgang  

 til national administrativ omprøvning af europæiske patenter med virkning her  

 i  

 landet.
En følge heraf er, at hvis et europæisk patent med virkning i  

 Danmark begrænses efter en begæring om administrativ omprøvning her i landet,  

 vil denne begrænsning af patentet stå ved magt, såfremt den nationale  

 begrænsning har ført til en mere omfattende begrænsning af patentets  

 beskyttelsesomfang  

 end en begrænsning, der foretages efterfølgende af EPO.
Virkningen er dermed,  

 at patentets beskyttelsesomfang er mere snævert defineret i Danmark, end det  

 er  

 i de øvrige medlemslande af EPO.
 I gennemførelsesforskrifterne til EPK, regel 87 er der taget  

 højde for sådanne situationer, idet der er mulighed for at indlevere separate  

 kravsæt til EPO, hvorved patentet begrænses yderligere for de lande, hvor  

 særlige forhold gør sig gældende i relation til patentets beskyttelsesomfang.
Hvis patenthaveren indleverer en begæring om begrænsning af et  

 europæisk patent til EPO, og EPO begrænser patentet, får EPOs afgørelse  

 gyldighed i samtlige lande, hvor patentet er gyldigt.
Herefter kan såvel  

 patenthaver som 3. mand ved indlevering af en begæring om administrativ  

 omprøvning af patentet til patentmyndigheden i Danmark anmode om en  

 yderligere  

 begrænsning af patentet.
Patentmyndighedens afgørelse heraf får alene  

 betydning  

 for beskyttelsesomfanget af patentet i Danmark.
 Endelig vil et europæisk patent, som indehaveren har givet  

 afkald på over for Patent- og Varemærkestyrelsen jf. patentlovens § 54, ikke  

 kunne vækkes til live i Danmark ved anmodning til EPO om begrænsning, idet  

 der  

 ikke længere foreligger et gyldigt patent i Danmark.
Det bemærkes, at muligheden for at begrænse eller ophæve et  

 patent ved EPO ikke udelukker, at samme patent også efterfølgende kan anmodes  

 administrativt omprøvet af patentmyndigheden i Danmark.
Patentmyndighedens  

 afgørelse af en sådan begæring vil alene have virkning for det danske patent.
Hvis et europæisk patent med gyldighed i Danmark har været  

 genstand for en begæring om national administrativ omprøvning, uanset om  

 denne  

 er indgivet af patenthaveren selv eller af tredjemand, vil det af  

 patentmyndigheden begrænsede patent kunne danne grundlag for en begæring om  

 begrænsning ved EPO med anmodning om, at patentet begrænses i tilsvarende  

 omfang i de øvrige lande, hvor det europæiske patent er gyldigt.
Det kan i  

 den  

 forbindelse ikke udelukkes, at en sag anlagt ved EPO kan medføre, at patentet  

 begrænses yderligere i forhold til den begrænsning, der tidligere er  

 foretaget  

 i nationalt regi.
I stk. 2 gennemføres det i EPKs artikel 68 fastlagte princip  

 om, at afgørelser truffet af EPO i forbindelse med indsigelser, begæringer om  

 begrænsning eller ophævelse har effekt ab initio, altså fra  

 indleveringen af  

 ansøgningen, eller, såfremt prioritet fra en forudgående indleveringsdato er  

 begæret, fra prioritetsdagen.
Følgen heraf er, at såfremt et patent begrænses  

 eller ophæves, har dette virkning som om, der aldrig var opnået  

 patentbeskyttelse for den del af patentet, der er begrænset eller for hele  

 patentet (ex tunc-virkning). På dette punkt afviger effekten af afgørelser  

 truffet af EPO fra afgørelser truffet af Patent- og Varemærkestyrelsen efter  

 en  

 anmodning om begrænsning indgivet af patenthaver i medfør af den gældende  

 patentlovs § 55a og anmodning om afkald jf. § 54.
 I henhold til disse bestemmelser har en afgørelse truffet af  

 Patent- og Varemærkestyrelsen alene effekt fra tidspunktet fra  

 bekendtgørelsen  

 af afgørelsen (ex nunc-virkning).
 I stk. 3 indsættes en henvisning til § 77, idet denne ligeledes  

 finder anvendelse på den situation, hvor EPO træffer afgørelse om begrænsning  

 eller ophævelse af et europæisk patent.
Henvisningen til § 77 medfører, at patenthaver, inden tre  

 måneder fra EPO's publicering af en afgørelse om begrænsning af et europæisk  

 patent, skal fremsende en oversættelse af patentet, jf. patentlovens § 77 og  

 betale et gebyr herfor til dækning af omkostningerne forbundet med  

 offentliggørelsen  

 heraf.
Patent- og Varemærkestyrelsen vil herefter sørge for offentliggørelse  

 af  

 afgørelsen.
Endvidere kan eksemplarer af oversættelsen rekvireres hos Patent-  

 og Varemærkestyrelsen.
Med stk. 4 foreslås det, at EPOs beslutning om at ophæve et europæisk  

 patent efter den centrale procedure i lighed med EPOs afgørelse om at  

 ophæve  

 et patent helt eller delvist som følge af en indsigelsessag, offentliggøres  

 af  

 Patent- og Varemærkestyrelsen.
Dette sker i overensstemmelse med det  

 generelle  

 princip om, at alle oplysninger vedrørende meddelte patenter skal være  

 tilgængelige for offentligheden af hensyn til tredjemands interesser.  

 Offentliggørelse vil ske efter, at EPO har bekendtgjort sin afgørelse om  

 ophævelsen af patentet forudsat, at det nu ophævede patent tidligere har  

 været  

 offentliggjort i medfør af § 77.
 Hvis der er behov for at fremsende rettelser til en tidligere  

 fremsendt oversættelse af et europæisk patent, der er blevet begrænset af  

 EPO,  

 finder reglerne i § 86 tilsvarende anvendelse, hvilket fremgår indirekte af  

 henvisningen til § 77 i § 80a, stk. 3.
Til nr. 5 Affattelsen af bestemmelsen er en konsekvens af en ændring af  

 henholdsvis artikel 54 om, hvornår en ansøgning kan udgøre nyhedsskadeligt  

 materiale for en senere indleveret ansøgning og artikel 79 om designering.
 Det fremgår af EPK art. 54, stk. 3, at indholdet af en  

 tidligere indleveret europæisk patentansøgning, som er offentliggjort i  

 henhold  

 til artikel 93, vil udgøre nyhedsskadeligt materiale i forhold til en senere  

 indleveret europæisk ansøgning.
I forbindelse med en ændring af gebyrerne i EPO i 1997, blev  

 der gennemført en ændring for så vidt angår tidspunktet for betaling af  

 designeringsafgifterne.
Administrationsrådet besluttede på daværende  

 tidspunkt,  

 at designeringsafgifterne først skulle betales indenfor 6 måneder regnet fra  

 dagen for publicering.
Kombineret med den nye regel 23a i  

 gennemførelsesforskrifterne, hvori det blev bestemt, at en ansøgning i  

 forhold  

 til de designerede stater først skulle anses for omfattet af kendt  

 teknik på  

 det tidspunkt, hvor designeringsafgiften var blevet betalt, betød det i sin  

 yderste konsekvens, at en ansøgning kunne blive omfattet af kendt teknik i de  

 enkelte medlemslande på forskellige tidspunkter, alt afhængig af hvornår  

 designeringsafgifterne blev betalt.
 Med henblik på at den danske lovgivning afspejlede dette aspekt  

 af EPOs regelsæt gennemførtes ved lov nr. 437 af 31. maj 2000  

 affattelsen af  

 den gældende patentlovs § 82, stk. 2, 1. pkt., hvorefter en europæisk  

 patentansøgning først omfattes af den i § 2, stk. 2, 2. pkt. nævnte situation  

 i  

 en designeret medlemsstat, når designeringsafgiften for denne medlemsstat er  

 blevet betalt, uanset at ansøgningen tidligere er blevet offentliggjort med  

 denne medlemsstat som designeret.
Ved revisionen af EPK i år 2000 er systemet omkring betaling af  

 designeringsafgifterne ændret, idet det i artikel 79 fastslås, at alle  

 medlemslandene automatisk er designeret allerede ved indleveringen af en  

 europæisk patentansøgning.
Derudover er den hidtil gældende affattelse af  

 artikel 54, stk. 4, hvorefter indholdet i en europæisk patentansøgning kun er  

 nyhedsskadeligt for en senere indleveret ansøgning, i det omfang de samme  

 medlemslande er designerede i begge ansøgninger, blevet slettet.
Endelig er  

 regel 23a blevet slettet i forbindelse med revisionen af  

 gennemførelsesforskrifterne.
Som en følge heraf foreslås ordlyden af § 82, stk. 2, 1. pkt.  

 ændret således, at en europæisk ansøgning, der omfatter Danmark, skal tages i  

 betragtning ved vurderingen af nyheden af en senere indleveret ansøgning,  

 uanset om denne indleveres i EPO, hvor Danmark automatisk designeres, eller  

 om  

 den indleveres i Danmark.
Som grundlag for anvendelsen af § 2, stk. 2, 2.  

 pkt.  

 bestemmes derfor, at en offentliggørelse af en europæisk patentansøgning i  

 henhold  

 til artikel 93 i EPK sidestilles med, at ansøgningen er blevet almindelig  

 tilgængelig i overensstemmelse med reglerne i patentlovens § 22.
En international ansøgning, for hvilken EPO er designeret  

 myndighed, skal også tages i betragtning som kendt teknik og  

 dermed som  

 nyhedsskadelig for efterfølgende ansøgninger her i landet.
Dette gælder dog  

 kun, hvis offentliggørelse i medfør af Patentsamarbejdstraktatens regler  

 sidestilles med offentliggørelse i henhold til artikel 93 i EPK.
Disse  

 forhold  

 er reguleret i EPK artikel 153, stk.3, hvorfor der i forslaget til en ny  

 affattelse af § 82, stk. 2 er optaget en henvisning til denne bestemmelse.
Til nr. 6 Bestemmelsen foreslås suppleret med en henvisning til reglerne  

 om central begrænsning og ophævelse af et meddelt europæisk patent for at  

 sikre  

 fornøden klarhed over patentets beskyttelsesomfang i det omfang, dette er  

 blevet begrænset.
Til nr. 7 Bestemmelsen foreslås indsat med henblik på at sikre klarhed  

 over patentbeskyttelsens omfang i tilfælde af, at et europæisk patent  

 begrænses  

 i overensstemmelse med § 80a, stk. 1.
 Det fremgår således af forslaget til stk. 2, at hvis der er  

 uoverensstemmelser mellem den til Patent- og Varemærkestyrelsen indsendte  

 oversættelse af EPOs afgørelse om begrænsning af det pågældende  

 europæiske  

 patent, hvilket sker i medfør af § 80a, stk.3, der henviser til § 77, og  

 teksten på det sprog, der har været behandlingssproget ved EPO i forbindelse  

 med afgørelsen om begrænsningen, da vil patentbeskyttelsen alene omfatte det,  

 der fremgår af begge disse tekster.
Til nr. 8 Bestemmelsen skal ses i lyset af de nye regler i EPKs artikel  

 112a om muligheden for, at den udvidede ankeinstans i EPO ("Enlarged  

 Board  

 of Appeal") i særlige tilfælde kan træffe beslutning om at hjemvise en  

 sag  

 til den almindelige ankeinstans ("Board of Appeal"), jf. afsnit 2.2  

 i  

 de generelle bemærkninger.
 Bestemmelsen er på denne baggrund en udmøntning af artikel  

 112a, stk. 6, hvorefter den tredjemand, der i god tro udnytter eller har  

 truffet væsentlige foranstaltninger til udnyttelse af en opfindelse, der er  

 publiceret som en europæisk patentansøgning eller som et europæisk patent i  

 perioden regnet fra ankeinstansens ("Board of Appeal") afgørelse og  

 til offentliggørelsen af afgørelsen fra den udvidede ankeinstans  

 ("Enlarged Board of Appeal") om at hjemvise sagen til fornyet  

 behandling i ankeinstansen, uden vederlag kan fortsætte en sådan udnyttelse.
 Tredjemands ret til udnyttelse af opfindelsen svarer i sit  

 indhold til den forbenyttelsesret, tredjemand har i medfør af § 74, stk. 2 og  

 3, der vedrører tilfælde, hvor en tabt patentrettighed genoprettes.  

 Bestemmelsen foreslås på denne baggrund udformet med en henvisning til § 74 i  

 lighed med den gældende § 87, der omhandler EPOs genoprettelse af  

 rettigheder.
Til nr. 9 Forslaget til ændring af § 88, stk. 1 er en følge af ændringen  

 af artikel 77. Ændringen i artikel 77 er gennemført for at harmonisere  

 bestemmelsens ordlyd med traktatens øvrige bestemmelser.
Som følge heraf  

 foreslås ordlyden i patentlovens § 88, stk. 1 ændret tilsvarende, hvilket  

 giver  

 sig udtryk i, at en europæisk ansøgning herefter kan konverteres til en dansk  

 ansøgning, når ansøgningen ikke er fremsendt til Den Europæiske  

 Patentmyndighed  

 inden for den fastsatte frist i modsætning til den gældende retstilstand,  

 hvorefter konvertering til en national ansøgning kan ske, hvis EPO ikke har  

 modtaget ansøgningen indenfor den fastsatte tidsfrist.
Dermed ændres  

 bevisbyrden for den undladte handling, nemlig fremsendelse af ansøgningen til  

 EPO, til fordel for ansøgeren.
Til nr. 10 Forslaget til en ændring i bestemmelsens indhold er en  

 konsekvensrettelse som følge af, at artikel 126 i EPK er slettet.
Til § 2 Det foreslås, at loven træder i kraft den 1. juli 2006.  

 Tidspunktet for lovens ikrafttræden er valgt for at sikre, at Danmark kan  

 deponere sit ratifikationsinstrument til EPO inden ændringen af EPK træder i  

 kraft, jf. de almindelige bemærkninger, punkt 1.
Til § 3 Det fremgår af stk. 1 i bestemmelsen, at loven gælder alle  

 gældende og kommende europæiske patenter der meddeles af EPO, og at disse kan  

 søges begrænset eller ophævet ved en central procedure i EPO.
EPOs  

 afgørelse  

 af disse sager vil hermed have umiddelbar virkning i Danmark, når det  

 europæiske patent, der begrænses eller ophæves, tidligere er valideret i  

 Danmark  

 i overensstemmelse med betingelserne herfor i patentlovens § 77.
Det fremgår af stk. 2, at i tilfælde af, at Patent- og  

 Varemærkestyrelsen modtager en tilkendegivelse om delvist afkald på et patent  

 før lovens ikrafttræden, vil dette afkald blive modtaget og have virkning i  

 overensstemmelse med den hidtil gældende praksis herfor.
Det delvise afkald  

 vil  

 således i medfør af den gældende administrative praksis herfor ikke føre til  

 en  

 administrativ prøvning af, om patentet herefter kan opretholdes, idet det  

 hidtil har været opfattelsen, at det var muligt for patenthaver at foretage  

 et  

 delvist afkald.
Det fremgår af stk. 3, at en anmodning om administrativ  

 omprøvning, der er indleveret forud for lovens ikrafttræden, skal  

 færdigbehandles efter de gældende regler herfor.
En anmodning om  

 administrativ  

 prøvning vil således ikke blive stillet i bero i tilfælde af, at patenthaver  

 efterfølgende indleverer en begæring om central begrænsning ved EPO.  

 Afgørelsen  

 af en anmodning om administrativ omprøvning har følgelig virkning fra  

 tidspunktet for indleveringen af anmodningen (ex-nunc-virkning). Såfremt  

 patenthaver efterfølgende skulle vælge at anmode EPO om at foretage en  

 central  

 begrænsning af et europæisk patent, vil denne afgørelse have  

 ex-tunc-virkning.  

 I tilfælde af at den begrænsning, der søges gennemført ved EPO svarer fuldt  

 ud  

 til den i Danmark allerede foretagne administrative omprøvning, vil  

 EPOs  

 beslutning have virkning fra ansøgningstidspunktet, altså ex-tunc-virkning,  

 jf.  

 afsnit 2.1 i de almindelige bemærkninger.
Til § 4 I § 4 bestemmes det, at beføjelser, som efter grundloven  

 tilkommer rigets myndigheder, i det omfang det er fastsat i de ændringer af  

 Den  

 Europæiske Patentkonvention som er vedtaget den 28. juni 2001, kan udøves af  

 de  

 i denne konvention nævnte institutioner.
Med hensyn til forholdet til  

 grundlovens § 20 henvises i øvrigt til de almindelige bemærkninger, punkt 3.
Efter gældende ret kan et patent med gyldighed for Danmark  

 begæres administrativt omprøvet af patenthaver eller tredjemand.
Endvidere  

 har  

 patenthaveren mulighed for at give afkald på patentet ved at indlevere en  

 anmodning herom til Patent- og Varemærkestyrelsen.
Endelig kan et patent  

 bortfalde ved manglende betaling af det årlige gebyr for opretholdelse heraf.  

 Som beskrevet i de almindelige bemærkninger får patenthaver med ændringen af  

 EPK mulighed for at anmode EPO om at ophæve eller begrænse sit europæiske  

 patent, og EPOs afgørelse herom får umiddelbart virkning for det  

 europæiske  

 patent i de lande, hvori det er gyldigt.
Gyldighed af et europæisk patent i  

 Danmark afhænger af opfyldelsen af en række formalia, jf. den gældende lovs §  

 77.
Til § 5 Det fremgår af bestemmelsen, at loven ikke gælder for Færøerne  

 og Grønland men, at dele af lovforslagets § 1 vil kunne sættes i kraft for  

 disse landsdele med de afvigelser, som de særlige færøske og grønlandske  

 forhold tilsiger.
For så vidt angår de ændringer, der følger direkte af  

 ændringerne af Den Europæiske Patentkonvention, kan disse sættes i kraft for  

 Færøerne og Grønland på et senere tidspunkt, ved lov vedtaget med 5/6  

 flertal,  

 såfremt der måtte være ønske herom.
Ved Danmarks tilslutning til Den  

 Europæiske  

 Patentkonvention i 1989 blev der i medfør af artikel 168 i Den Europæiske  

 Patentkonvention gjort undtagelse for Færøerne og Grønland.
Da lovforslaget  

 er  

 begrundet i ændringer af Den Europæiske Patentkonvention, opretholdes denne  

 undtagelse.
Et europæisk patent har uagtet validering i Danmark derfor ikke  

 gyldighed for Færøerne og Grønland. Ønskes patentbeskyttelse for Færøerne og  

 Grønland kræves derfor, at der ansøges om patent gennem patentmyndigheden i  

 Danmark med henblik på udstedelse af et dansk patent.
Bilag 1 Lovforslaget sammenholdt med gældende lov Gældende formulering Lovforslaget I det følgende gengives de relevante dele af de relevante  

 gældende bestemmelser i patentloven, jf. lovbekendtgørelse nr. 1136 af 16.  

 november 2004:
 I patentloven, jf. lovbekendtgørelse nr. 1136 af 16.  

 november 2004, foretages følgende ændringer:
§ 53e, stk.1, 1.  

 pkt.--- 1.  

  

 I  

  

 § 53e, stk.1  

  

 , indsættes som  

  

 2.  

  

 og  

  

 3. pkt.:
»Hvis  

 patenthaveren anmoder om eller har anmodet om begrænsning eller ophævelse af  

 patentet ved Den Europæiske Patentmyndighed i medfør af Den Europæiske  

 Patentkonventions artikel 105a-105c, skal patentmyndigheden her i landet  

 stille behandlingen af en begæring i medfør af 1. pkt. i bero, indtil Den  

 Europæiske Patentmyndighed har truffet afgørelse i sagen.
Patentmyndigheden  

 her i landet genoptager på patenthavers begæring herom anmodningen i henhold  

 til 1. pkt., såfremt der ikke var fuld identitet mellem denne anmodning og  

 den begæring om central begrænsning, som patenthaver indleverede til Den  

 Europæiske Patentmyndighed.« 2.  


  

 § 54, stk. 1  

  

 , affattes således:
 § 54.  

  

 Giver  

 patenthaveren over for patentmyndigheden afkald på patentet, skal  

 patentmyndigheden erklære patentet for ophævet.
»Giver  

 patenthaveren over for patentmyndigheden afkald på patentet, skal  

 patentmyndigheden erklære patentet for ophævet i sin helhed.« § 55a. --- 3.  


  

 55a,  

 2. pkt., ophæves.
 Hvis et patent er begrænset på begæring af patenthaveren,  

 har ændringen først virkning fra den dag, meddelelse herom bekendtgøres.
§ 80. --- 4.  

  

 Efter § 80  

 indsættes:
 »§ 80a.  

  

 Begrænser eller ophæver Den  

 Europæiske Patentmyndighed et europæisk patent i medfør af reglerne herfor i  

 Den Europæiske Patentkonventions artikel 105a-105c, har dette virkning, som  

 om patentet er begrænset i medfør af § 53e eller ophævet her i landet i  

 medfør af § 54, når afgørelsen offentliggøres af Den Europæiske  

 Patentmyndighed.
 Stk. 2.  

  

 Afgørelsen om  

 begrænsning eller ophævelse af et patent i henhold til stk.1 har virkning  

 allerede fra den dag, patentansøgningen blev indleveret, hvorfor det  

 begrænsede eller ophævede patent ikke har haft de virkninger, der er angivet  

 i § 3, jf. artikel 68 i Den Europæiske Patentkonvention.
 Stk. 3.  

  

 Bestemmelserne  

 i § 77 finder tilsvarende anvendelse på afgørelser truffet i henhold til stk.  

 1.
Stk. 4.  

  

 Patentmyndigheden her i landet offentliggør Den Europæiske Patentmyndigheds  

 beslutning om ophævelse af et europæisk patent, såfremt det ophævede patent  

 tidligere har været offentliggjort i medfør af § 77.« § 82. --- 5.  


  

 § 82, stk. 2  

  

 ,  

 affattes således:
Stk. 2.  

  

 En  

 europæisk patentansøgning skal anses for omfattet af § 2, stk. 2, 2. pkt.,  

 når  

 designeringsafgiften for Danmark er betalt i henhold til artikel 79, stk. 2,  

 i den Europæiske Patentkonvention.
Det samme gælder offentliggørelse i  

 henhold til konventionens artikel 158, stk. 1, såfremt denne af Den  

 Europæiske Patentmyndighed sidestilles med offentliggørelse i henhold til  

 artikel 93.
»Stk.2.  

  

 Ved anvendelse af § 2, stk. 2,  

 2. pkt. skal offentliggørelse af en europæisk patentansøgning i henhold til  

 artikel 93 i Den Europæiske Patentkonvention sidestilles med, at ansøgningen  

 er blevet tilgængelig for enhver i henhold til § 22. Det samme gælder  

 offentliggørelse i henhold til konventionens artikel 153, stk. 3, såfremt  

 denne af Den Europæiske Patentmyndighed sidestilles med offentliggørelse i  

 henhold til artikel 93.« § 83. --- 6.  

  

 I  

  

 § 83, stk. 2,  

  

 indsættes efter 2. pkt.:
Stk. 2.  

  

 Udnytter  

 nogen uhjemlet erhvervsmæssigt en opfindelse, som er genstand for en  

 europæisk patentansøgning, efter at bekendtgørelse er udfærdiget i henhold  

 til stk. 1, og fører ansøgningen til patent for Danmark, gælder  

 bestemmelserne om patentindgreb.
I sådanne tilfælde omfatter  

 patentbeskyttelsen dog kun det, som fremgår såvel af de offentliggjorte  

 patentkrav som af patentkravene i henhold til patentet. § 57 gælder dog ikke,  

 ligesom den pågældende kun er pligtig at udrede erstatning for skade i det i  

 § 58, stk. 2, angivne omfang.
»I tilfælde af at  

 patentet er begrænset eller ophævet af Den Europæiske Patentmyndighed, jf.  

 artikel 105a-105c i Den Europæiske Patentkonvention, omfatter  

 patentbeskyttelsen kun det, der fremgår af de offentliggjorte rettede  

 patentkrav.« § 85. --- 7.  

  

 I  

  

 § 85  

  

 indsættes som nyt 2.  

  

 stk.  

  

 :
»Stk.  

 1 finder tilsvarende anvendelse for  

 så vidt angår oversættelse af afgørelser truffet i medfør af § 80a, stk. 1.« Stk. 2.  

  

 I sager  

 om ugyldighed skal alene teksten på behandlingssproget være afgørende.
 Stk. 2 bliver herefter  

 stk.3.
§ 87. --- 8.  

  

 Efter § 87  

 indsættes:
»§ 87a.  

  

 Den som i god tro har påbegyndt  

 erhvervsmæssig udnyttelse eller har truffet væsentlige foranstaltninger til  

 udnyttelse af en opfindelse, der er anført i en publiceret europæisk  

 patentansøgning eller et publiceret europæisk patent i perioden regnet fra  

 tidspunktet for den afgørelse, som er genstand for anke i henhold til artikel  

 112a i Den Europæiske Patentkonvention og til publiceringen af afgørelsen  

 heraf, har ret som anført i § 74, stk. 2 og 3.« 9.  


  

 § 88, stk. 1  

  

 , affattes således:
§ 88.  

  

 Anses  

 en europæisk patentansøgning, som er indleveret til en national  

 patentmyndighed, som tilbagetaget som følge af, at Den Europæiske  

 Patentmyndighed ikke inden for den fastsatte frist har modtaget ansøgningen,  

 skal patentmyndigheden på ansøgerens begæring anse den for konverteret til en  

 ansøgning om patent her i landet, såfremt 1) begæringen fremsættes over for den nationale  

 myndighed, som modtog ansøgningen, inden 3 måneder efter, at der er givet  

 ansøgeren underretning om, at ansøgningen anses for tilbagetaget, 2) begæringen indkommer til patentmyndigheden her i  

 landet inden 20 måneder fra den dag, ansøgningen blev indleveret eller, hvis  

 prioritet er begæret, fra prioritetsdagen og 3) ansøgeren inden for en af økonomi- og  

 erhvervsministeren fastsat frist betaler det fastsatte ansøgningsgebyr og  

 indleverer en oversættelse af ansøgningen til dansk.
»Anses en europæisk  

 patentansøgning, som er indleveret til en national patentmyndighed, som  

 tilbagetaget som følge af, at ansøgningen ikke er fremsendt til Den  

 Europæiske Patentmyndighed inden for den fastsatte frist, skal  

 patentmyndigheden på ansøgerens begæring anse den for konverteret til en  

 ansøgning om patent her i landet, såfremt 1)  

 	  

 begæringen  

 fremsættes over for den nationale myndighed, som modtog ansøgningen, inden 3  

 måneder efter, at der er givet ansøgeren underretning om, at ansøgningen  

 anses for tilbagetaget, 2)  

 	  

 begæringen  

 indleveres til patentmyndigheden her i landet inden 20 måneder regnet fra  

 ansøgningens indleveringsdag eller, hvis prioritet er begæret, fra  

 prioritetsdagen og 3)  

 	  

 ansøgeren inden for  

 en af økonomi- og erhvervsministeren fastsat frist betaler det fastsatte  

 ansøgningsgebyr og indleverer en oversættelse af ansøgningen til dansk.« § 89. --- 10.  

  

 I § 89 udgår ,  

 126.
 § 89.  

  

 Bestemmelserne  

 i den europæiske patentkonventions artikler 9, 60, 126 og 131 samt i den til  

 konventionen knyttede protokol om retternes kompetence og anerkendelse af  

 afgørelser om retten til at få meddelt et europæisk patent  

 (anerkendelsesprotokollen) gælder her i landet.
Bilag 2 Oversættelse af de artikler i den reviderede  

 europæiske Patentkonvention, der er af relevans for nærværende lovforslags  

 udformning.
Original engelsk udgave Dansk oversættelse Article 68 Artikel 68 Effect  

 of revocation or limitation of the European patent Virkning af ophævelse eller begrænsning af det europæiske  

 patent The  

 European patent application and the resulting European patent shall be deemed  

 not to have had, from the outset, the effects specified in Articles 64 and  

 67, to the extent that the patent has been revoked or limited in opposition,  

 limitation or revocation proceedings.
 De i artiklerne 64 og 67 nævnte virkninger af den  

 europæiske patentansøgning og det på grundlag heraf meddelte europæiske  

 patent anses i det omfang, patentet erklæres ugyldigt eller begrænset som  

 følge af en indsigelsessag eller begrænset eller ophævet i henhold til  

 proceduren herfor, for aldrig at være indtrådt.
Article 77 Artikel 77 Forwarding  

 of European patent applications Fremsendelse af europæiske patentansøgninger.
 (1) The central industrial property office of a  

 Contracting State shall forward to the European Patent Office any European  

 patent application filed with it or any other competent authority in that  

 State, in accordance with the Implementing Regulations.
 (1) En kontraherende stats centrale myndighed for  

 industriel ejendomsret skal fremsende enhver af de til denne eller til andre  

 kompetente myndigheder i den pågældende stat indleverede europæiske  

 patentansøgninger til Den europæiske Patentmyndighed i overensstemmelse med  

 gennemførelsesforskrifterne.
 (2) A  

 European patent application the subject of which has been made secret shall  

 not be forwarded to the European Patent Office.
 (2) En europæisk patentansøgning angående en opfindelse,  

 der skal hemmeligholdes, fremsendes ikke til Den europæiske Patentmyndighed.
 (3) A  

 European patent application not forwarded to the European Patent Office in  

 due time shall be deemed to be withdrawn.
 (3) En europæisk patentansøgning, der ikke fremsendes  

 rettidigt til Den europæiske Patentmyndighed, betragtes som tilbagetaget.
Article 93 Artikel 93 Publication  

 of the European patent application Offentliggørelse af en europæisk patentansøgning (1) The  

 European Patent Office shall publish the European patent application as soon  

 as possible (a)  

 after the expiry of a period of eighteen months from the date of filing or,  

 if priority has been claimed, from the date of priority, or (b) at  

 the request of the applicant, before the expiry of that period.
(1) Den europæiske Patentmyndighed offentliggør en europæisk  

 patentansøgning så snart som muligt a) efter udløbet af 18 måneder fra indleveringsdagen  

 eller, hvis der er begæret prioritet, fra prioritetsdagen eller b) på ansøgerens anmodning før udløbet af den nævnte  

 periode (2) The  

 European patent application shall be published at the same time as the  

 specification of the European patent when the decision to grant the patent  

 becomes effective before the expiry of the period referred to in paragraph  

 1(a).
 (2) Den europæiske patentansøgning offentliggøres på  

 samme tidspunkt som det europæiske patentskrift, hvis afgørelsen om at  

 meddele det europæiske patent har fået virkning inden udløbet af fristen som  

 nævnt i afsnit 1 (a).
Article 105a Artikel 105a Request  

 for limitation or revocation Anmodning om begrænsning eller ophævelse (1) At  

 the request of the proprietor, the European patent may be revoked or be  

 limited by an amendment of the claims.
The request shall be filed with the  

 European Patent Office in accordance with the Implementing Regulations.
It  

 shall not be deemed to have been filed until the limitation or revocation fee  

 has been paid.
(1) På patenthavers anmodning kan det europæiske patent  

 blive ophævet eller begrænset ved en ændring af patentkravene.
Anmodningen  

 herom skal indleveres til Den europæiske Patentmyndighed i overensstemmelse  

 med gennemførelsesforskrifterne.
En anmodning anses ikke for at være  

 indleveret før end gebyret for begrænsning eller ophævelse er blevet betalt.
 (2) The  

 request may not be filed while opposition proceedings in respect of the  

 European patent are pending.
 (2) En sådan anmodning kan ikke indleveres, medens  

 indsigelsessagen vedrørende det europæiske patent verserer.
Article 105b Artikel 105b Limitation  

 or revocation of the European patent Begrænsning eller ophævelse af det europæiske patent (1) The  

 European Patent Office shall examine whether the requirements laid down in  

 the Implementing Regulations for limiting or revoking the European patent  

 have been met.
 (1) Den europæiske Patentmyndighed skal undersøge,  

 hvorvidt de krav, der er fastlagt i gennemførelsesforskrifterne i relation  

 til begrænsning eller ophævelse af det europæiske patent, er opfyldt.
(2) If  

 the European Patent Office considers that the request for limitation or  

 revocation of the European patent meets these requirements, it shall decide  

 to limit or revoke the European patent in accordance with the Implementing  

 Regulations.
Otherwise, it shall reject the request.
(2) Hvis Den europæiske Patentmyndighed finder, at anmodningen  

 om at begrænse eller ophæve det europæiske patent opfylder disse krav, skal  

 myndigheden træffe beslutning om at begrænse eller ophæve det europæiske  

 patent i overensstemmelse med gennemførelsesforskrifterne.
I modsat fald skal  

 myndigheden afvise anmodningen.
(3) The  

 decision to limit or revoke the European patent shall apply to the European  

 patent in all the Contracting States in respect of which it has been granted.  

 It shall take effect on the date on which the mention of the decision is  

 published  

 in the European Patent Bulletin (3) Beslutningen om at begrænse eller ophæve det  

 europæiske patent skal gælde det europæiske patent i alle de kontraherende  

 stater, hvor et sådant patent er blevet meddelt.
Beslutningen har retskraft  

 på dagen hvor meddelelsen om beslutningen offentliggøres i den europæiske  

 Patenttidende.
Article 105c Artikel 105c Publication  

 of the amended specification of the European patent Offentliggørelse af en ændring i patentbeskrivelsen for  

 et europæisk patent If the  

 European patent is limited under Article 105b, paragraph 2, the European  

 Patent Office shall publish the amended specification of the European patent  

 as soon as possible after the mention of the limitation has been published in  

 the European Patent Bulletin.
 Hvis det europæiske patent begrænses i henhold til  

 Artikel 105b, afsnit 2, skal Den europæiske Patentmyndighed hurtigst muligt  

 offentliggøre den ændrede beskrivelse af det europæiske patent efter, at  

 meddelelsen af begrænsningen er blevet offentliggjort i den europæiske  

 Patenttidende.
Article 112a Artikel 112a Petition  

 for review by the Enlarged Board of Appeal Indgivelse af begæring om fornyet prøvelse ved det  

 udvidede appelkammer (1) Any  

 party to appeal proceedings adversely affected by the decision of the Board  

 of Appeal may file a petition for review of the decision by the Enlarged  

 Board of Appeal (1) Enhver part i en appelprocedure, der stilles  

 ugunstigt ved appelkammerets afgørelse, kan indgive en begæring om fornyet  

 prøvelse af afgørelsen ved det udvidede appelkammer.
 (2) The  

 petition may only be filed on the grounds that:
(a) a  

 member of the Board of Appeal took part in the decision in breach of Article  

 24, paragraph 1, or despite being excluded pursuant to a decision under  

 Article 24, paragraph 4; (b) the  

 Board of Appeal included a person not appointed as a member of the Boards of  

 Appeal; (c) a  

 fundamental violation of Article 113 occurred; (d) any  

 other fundamental procedural defect defined in the Implementing Regulations  

 occurred in the appeal proceedings; or (e) a  

 criminal act established under the conditions laid down in the Implementing  

 Regulations may have had an impact on the decision.
(2) Begæringen kan kun indgives på baggrund af, at; (a) et medlem af appelkammeret tog del i afgørelsen i  

 strid med Artikel 24, afsnit 1, eller til trods for at være udelukket i  

 medfør af en afgørelse efter Artikel 24, afsnit 4; (b) appelkammeret inkluderede en person, der ikke var  

 udpeget som medlem af appelkammeret; (c) der forekom et fundamentalt brud på Artikel 113; (d) enhver anden fundamental procedurefejl, som defineret  

 i gennemførselsforskrifterne, indtrådte under ankesagen; eller (e) en strafbar handling, som defineret ud fra  

 betingelserne i gennemførselsforskrifter, kan have haft indvirkning på  

 afgørelsen.
3) The  

 petition for review shall not have suspensive effect (3) Indgivelse af begæringen om fornyet prøvelse har ikke  

 opsættende virkning.
4) The  

 petition for review shall be filed in a reasoned statement, in accordance  

 with the Implementing Regulations.
If based on paragraph 2(a) to (d), the  

 petition shall be filed within two months of notification of the decision of  

 the Board of Appeal.
If based on paragraph 2(e), the petition shall be filed  

 within two months of the date on which the criminal act has been established  

 and in any event no later than five years from notification of the decision  

 of the Board of Appeal.
The petition shall not be deemed to have been filed  

 until after the prescribed fee has been paid.
4) Indgivelse af begæringen om fornyet prøvelse skal  

 indleveres som en begrundet indsigelse i overensstemmelse med  

 gennemførselsforskrifterne.
Hvis begæringen er baseret på afsnit 2(a) til (d)  

 skal denne indleveres indenfor 2 måneder efter datoen for meddelelse af  

 appelkammerets afgørelse.
Hvis begæringen er baseret på afsnit 2(e), skal  

 denne indleveres indenfor to måneder fra den dag på hvilken den kriminelle  

 handling er blevet anerkendt/etableret og under alle omstændigheder ikke mere  

 end fem år fra underretningen om appelkammerets afgørelse.
Begæringen skal  

 ikke anses for indleveret indtil det foreskrevne gebyr herfor er blevet  

 betalt.
(5) The  

 Enlarged Board of Appeal shall examine the petition for review in accordance  

 with the Implementing Regulations.
If the petition is allowable, the Enlarged  

 Board of Appeal shall set aside the decision and shall re-open proceedings  

 before the Boards of Appeal in accordance with the Implementing Regulations.
(5) Det udvidede appelkammer skal undersøge begæringen om  

 fornyet prøvelse i overensstemmelse med gennemførselsforskrifterne.
Hvis  

 begæringen opfylder betingelserne skal det udvidede appelkammer tilsidesætte  

 den allerede trufne afgørelse og genåbne sagen ved appelkammeret i  

 overensstemmelse med gennemførselsforskrifterne.
 (6) Any  

 person who, in a designated Contracting State, has in good faith used or made  

 effective and serious preparations for using an invention which is the  

 subject of a published European patent application or a European patent in  

 the  

 period between the decision of the Board of Appeal and publication in the  

 European Patent Bulletin of the mention of the decision of the Enlarged Board  

 of Appeal on the petition, may without payment continue such use in the  

 course of his business or for the needs thereof.
 (6) Enhver person, i en designeret kontraherende stat,  

 som i god tro har anvendt eller gennemført effektive og seriøse forberedelser  

 med henblik på anvendelse af en opfindelse, som er genstand for en  

 offentliggjort europæisk patentansøgning eller et europæisk patent i perioden  

 mellem appelkammerets afgørelse og offentliggørelsen i det europæiske  

 patenttidende af meddelelsen af det udvidede appelkammers afgørelse af  

 begæringen, kan vederlagsfrit fortsætte sådan brug som led i dennes  

 forretning  

 eller i det omfang, det er skønnet nødvendigt til opretholdelse af den  

 daglige drift.
Article 153 Artikel 153 The  

 European Patent Office as designated Office or elected Office Den europæiske Patentmyndighed som designeret myndighed  

 eller valgt myndighed.
(1) The  

 European Patent Office shall be (a) a  

 designated Office for any State party to this Convention in respect of which  

 the PCT is in force, which is designated in the international application and  

 for which the applicant wishes to obtain a European patent, and (b) an  

 elected Office, if the applicant has elected a State designated pursuant to  

 letter (a).
(1) Den Europæiske Patentmyndighed fungerer som (a) designeret myndighed for de i den internationale  

 ansøgning designerede stater, som er parter i denne konvention for hvilken  

 PCT er trådt i kraft, og for hvilken ansøgeren ønsker at opnå et europæisk  

 patent, og (b) en valgt myndighed, hvis ansøgeren har valgt en stat  

 som er designeret i medfør af litra (a).
 (2) An  

 international application for which the European Patent Office is a  

 designated or elected Office, and which has been accorded an international  

 date of filing, shall be equivalent to a regular European application  

 (Euro-PCT application).
 (2) En international ansøgning for hvilken Den europæiske  

 Patentmyndighed er en designeret eller udvalgt myndighed, og som er blevet  

 tildelt en international indleveringsdag, skal sidestilles med en almindelig  

 europæisk ansøgning (Euro-PCT ansøgning).
 (3) The  

 international publication of a Euro-PCT application in an official language  

 of the European Patent Office shall take the place of the publication of the  

 European patent application and shall be mentioned in the European Patent  

 Bulletin.
 (3) Den internationale offentliggørelse af en Euro-PCT  

 ansøgning i et af Den europæiske Patentmyndigheds officielle sprog skal  

 erstatte offentliggørelsen af den europæiske patentansøgning og skal nævnes i  

 den europæiske Patenttidende.
(4) If  

 the Euro-PCT application is published in another language, a translation into  

 one of the official languages shall be filed with the European Patent Office,  

 which shall publish it.
Subject to Article 67, paragraph 3, the provisional  

 protection under Article 67, paragraphs 1 and 2, shall be effective from the  

 date of that publication.
(4) Hvis en Euro-PCT ansøgning offentliggøres på et andet  

 sprog, skal en oversættelse til et af de officielle sprog indleveres til Den  

 europæiske Patentmyndighed, som skal offentliggøre denne.
I henhold til  

 artikel 67, afsnit 3, træder den provisoriske beskyttelse i medfør af § 67,  

 afsnit 1 og 2 i kraft fra offentliggørelsesdatoen.
 (5) The  

 Euro-PCT application shall be treated as a European patent application and  

 shall be considered as comprised in the state of the art under Article 54,  

 paragraph 3, if the conditions laid down in paragraph 3 or 4 and in the  

 Implementing Regulations are fulfilled.
 (5) Euro-PCT ansøgningen skal behandles som en europæisk  

 patentansøgning og skal anses som værende indeholdt i den kendte teknik under  

 artikel 54, afsnit 3, hvis betingelserne som fastsat i afsnit 3 eller 4 og i  

 gennemførelsesforskrifterne er opfyldt.
 (6) The  

 international search report drawn up in respect of a Euro-PCT application or  

 the declaration replacing it, and their international publication, shall  

 take the place of the European search report and the mention of its  

 publication in the European Patent Bulletin.
 (6) Den internationale nyhedsundersøgelsesrapport der  

 udfærdiges i forbindelse med en Euro-PCT ansøgning eller erklæringen, der  

 erstatter denne og den internationale offentliggørelse heraf, skal erstatte  

 den europæiske nyhedsundersøgelsesrapport og offentliggørelsen heraf i den  

 europæiske Patenttidende.
 (7) A  

 supplementary European search report shall be drawn up in respect of any  

 Euro-PCT application under paragraph 5. The Administrative Council may  

 decide that the supplementary search report is to be dispensed with or that  

 the search fee is to be reduced.
 (7) En supplerende europæisk søgningsrapport skal  

 udfærdiges i respekt for enhver Euro-PCT ansøgning i henhold til afsnit 5.  

 Administrationsrådet kan beslutte, at der skal ses bort fra den supplerende  

 nyhedsundersøgelsesrapport eller at gebyret for søgningen reduceres.
