Nr LSF 69 Forslag til Lov om ændring af lov om social bistand (Ændring af  

 bestemmelsen om supplerende tilskud til forældre på orlov til børnepasning,  

 hvor grundlaget for orlov er kontanthjælp) Fremsat af socialministeren (Karen Jespersen) den 23. november 1994 Vedtaget ved tredjebehandling den 15. december 1994 Lov nr. 1130 af 21/12/1994 § 1 I lov om social bistand, jf. lovbekendtgørelse nr. 829 af 1. oktober 1992,  

 som bl.a. ændret ved lov nr. 499 af 30. juni 1993, lov nr. 1134 af 22.  

 december 1993 og senest ændret ved lov nr. 450 af 1. juni 1994, foretages  

 følgende ændringer:
 1. § 69 b, stk. 1, 3. pkt., ophæves.
 2. I § 69 b indsættes efter stk. 4 som nyt stykke:
»Stk. 5. For ledige orlovshavere, hvis grundlag for  

 orlovsydelse er modtagelse af kontanthjælp, kan tilskuddet og orlovsydelsen  

 tilsammen ikke overstige et beløb svarende til den kontanthjælp, som  

 orlovshaveren ville være berettiget til efter § 37, stk. 2.« Stk. 5 bliver herefter stk. 6.
§ 2 Loven træder i kraft den 1. januar 1995.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som bl.a. ændret ved lov nr. 499 af 30. juni 1993, lov nr. 1134 af 22.  

 december 1993 og senest ændret ved lov nr. 450 af 1. juni 1994, foretages  

 følgende ændringer:
 1. § 69 b, stk. 1, 3. pkt., ophæves.
 2. I § 69 b indsættes efter stk. 4 som nyt stk.:
» Stk. 5. For ledige orlovshavere, hvis grundlag for  

 orlovsydelse er modtagelse af kontanthjælp, kan tilskuddet og orlovsydelsen  

 tilsammen ikke overstige et beløb svarende til den kontanthjælp, som  

 orlovshaveren ville være berettiget til efter § 37, stk. 2.« Stk. 5 bliver herefter stk. 6.
§ 2 Loven træder i kraft den 1. januar 1995.
Bemærkninger til lovforslaget Almindelige bemærkninger I forlængelse af finanslovforhandlingerne for 1995 og for at sikre en  

 konjunkturtilpasning af tilgangen til børnepasningsorloven foreslås der af  

 arbejdsministeren en række justeringer af orlovsloven (jf. lovbekendtgørelse  

 nr. 269 af 15. april 1994). Forslaget til lov om ændring af lov om orlov, der  

 fremsættes samtidig med dette lovforslag, indeholder bl.a. forslag om ændring  

 af orlovsydelsen til børnepasning, således at denne pr. 1. januar 1995  

 nedsættes fra 80 pct. til 70 pct. af arbejdsløshedsdagpengenes højeste beløb.
For en del kontanthjælpsmodtagere, der holder orlov til børnepasning,  

 indebærer denne ændring, at orlovsydelsen nedsættes i forhold til den  

 kontanthjælp, de var berettigede til forud for orloven.
Disse orlovshavere  

 vil derfor opleve en indtægtsnedgang ved overgangen til orloven.
Supplerende tilskud til forældre, der holder orlov til børnepasning, har  

 ikke hidtil kunnet gives til orlovshavere, når grundlaget for orlovsydelse  

 var modtagelse af kontanthjælp.
Baggrunden for denne bestemmelse var, at  

 orlovsydelsen til kontanthjælpsmodtagere svarede til kontanthjælpen.
Med den foreslåede ændring af orlovsloven vil der for  

 kontanthjælpsmodtagere nu kunne blive tale om et indtægtstab ved overgangen  

 til orlov.
Der er derfor ikke længere nogen begrundelse for, at  

 kontanthjælpsmodtagere ikke kan modtage supplerende tilskud.
 For i højere grad at ligestille ledige på orlov uanset om de forinden var  

 kontanthjælpsmodtagere eller arbejdsløshedsforsikrede foreslås det derfor med  

 nærværende forslag, at kontanthjælpsmodtagere på orlov til børnepasning på  

 lige fod med andre får ret til supplerende tilskud, hvis der er tale om et  

 indtægtstab i forhold til den hidtidige kontanthjælp efter § 37, stk. 2, ved  

 overgangen til orlov.
 Lovforslaget indebærer ikke i øvrigt ændringer i forhold til størrelsen af  

 det supplerende tilskud.
Administrative og økonomiske konsekvenser Lovforslaget skønnes ikke at have administrative konsekvenser og har ingen  

 økonomiske konsekvenser for forholdet mellem staten og kommunerne.
Forslaget  

 vil blive forhandlet med de kommunale parter.
Bemærkninger til de enkelte bestemmelser Til § 1 Med bestemmelsen kan der ydes supplerende tilskud til  

 kontanthjælpsmodtagere, der holder orlov til børnepasning, i det omfang, der  

 er tale om et indtægtstab i forhold til den hidtidige kontanthjælp efter §  

 37, stk. 2, ved overgang til orlov.
 For de orlovshavere, der oplever indtægtstab ved overgangen til orlov,  

 bliver der på tilsvarende måde som for alle øvrige orlovshavere, tale om en  

 ret til supplerende tilskud, hvis kommunen har besluttet sig for at indføre  

 det.
 Supplerende tilskud og orlovsydelse kan tilsammen ikke overstige det  

 beløb, som orlovshaveren ville være berettiget til efter § 37, stk. 2. Det er  

 således heller ikke for kontanthjælpsmodtagere muligt med det supplerende  

 tilskud at få en højere indtægt, end vedkommende havde før orlovens  

 begyndelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som bl.a. ændret ved lov nr. 499 af 30. juni 1993, lov nr. 1134 af 22.  

 december 1993 og senest ændret ved lov nr. 450 af 1. juni 1994, foretages  

 følgende ændringer:
 1. § 69 b, stk. 1, 3. pkt., ophæves.
 2. I § 69 b indsættes efter stk. 4 som nyt stk.:
» Stk. 5. For ledige orlovshavere, hvis grundlag for  

 orlovsydelse er modtagelse af kontanthjælp, kan tilskuddet og orlovsydelsen  

 tilsammen ikke overstige et beløb svarende til den kontanthjælp, som  

 orlovshaveren ville være berettiget til efter § 37, stk. 2.« Stk. 5 bliver herefter stk. 6.
§ 69 b.
Kommunalbestyrelsen kan beslutte at give et supplerende  

 tilskud til forældre, der modtager orlovsydelse til børnepasning, jf. lov om  

 orlov.
Kommunalbestyrelsen kan beslutte, at der kun gives tilskud til  

 forældre med børn i en bestemt aldersgruppe.
Tilskuddet kan ikke gives, når  

 grundlaget for orlovsydelsen er modtagelse af kontanthjælp, jf. lov om orlov  

 § 10, stk. 3.
Stk. 2. Kommunalbestyrelsen fastsætter størrelsen af tilskuddene,  

 der maksimalt kan udgøre 35.000 kr. årligt.
Tilskuddene kan fastsættes, så de  

 varierer med barnets alder.
Stk. 3. For beskæftigede orlovshavere kan tilskuddet og  

 orlovsydelsen tilsammen ikke overstige 80 pct. af den hidtidige indtægt.
For  

 beskæftigede dagpengeberettigede orlovshavere skal tilskuddet og  

 orlovsydelsen dog tilsammen mindst udgøre et beløb svarende til de  

 arbejdsløshedsdagpenge, som orlovshaveren ville være berettiget til ved fuld  

 ledighed umiddelbart forud for orloven, jf. lov om arbejdsløshedsforsikring  

 m.v., medmindre tilskuddet hermed overstiger størrelsen af det tilskud, der  

 er fastsat af kommunalbestyrelsen, jf. stk. 2.
 Stk. 4. For ledige orlovshavere kan tilskuddet og orlovsydelsen  

 tilsammen ikke overstige et beløb svarende til de arbejdsløshedsdagpenge, som  

 orlovshaveren var berettiget til ved fuld ledighed umiddelbart forud for  

 orloven, jf. lov om arbejdsløshedsforsikring m.v.
 Stk. 5. Tilskuddet udbetales af kommunen mod dokumentation for  

 modtagelse af orlovsydelse til børnepasning.
