1. Justitsministeriets Meddelelser om køretøjers  

 indretning og udstyr - nr, 1550 af 21.03.89 om miljøvenlige biler - lovforslag om  

 afgiftslempelse og - nr. 1552 af 30.03.89 om luftforureningsgrænser for biler fra 1. oktober  

 1990 definerer miljøvenlige biler ved henvisning til den svenske  

 A12-Regulation.
2. Ved Rådets direktiv nr. 89/458/EØF er der fastsat  

 skærpede grænseværdier for biler med motor med slagvolumen mindre end 1,4 l  

 og fastsat regler om fiskale begunstigelser.
Grænseværdierne for emission af  

 CO og summen af NOX og HC svarer til USA-normerne.
Derimod er der ikke regler  

 svarende til USA-normerne for NOX alene, fordampning eller partikelemission.
 3. I den anledning meddeles herved, at definitionen af  

 miljøvenlig bil udvides til også at omfatte:
En bil med forbrændingsmotor, med slagvolumen mindre end 1,4 l, som er  

 godkendt i henhold til Rådets direktiv 70/220/EØF som ændret ved direktiv  

 89/458/EØF, og som 4. Meddelelsen træder i kraft den 1. januar 1990.
 P.M.V.
 E.B.
Ib Rasmussen Bilag Orientering om EF-direktiv 70/220/EØF ændret ved 89/458/EØF.
 EF-direktivet er offentliggjort i De Europæiske Fællesskabers Tidende nr.  

 L 226 af 3. august 1989 og kan købes hos:
J.H.
Schultz Boghandel Møntergade 19 1116 København K Tlf. 33 14 11 95 Dette bilag er en fortsættelse af bilag 1 i meddelelse 1552 og omhandler  

 alene seneste ændrede direktiv 89/458/EØF.
 Direktivet udgør anden fase i det tidligere direktiv (88/76/EØF) for biler  

 med motorer under 1,4 liter, og indfører følgende skærpede grænseværdier:
Kulilte (CO): 19 g/prøvning Kombinerede kulbrinter (HC) og Kvælstofoxider (NOX): 5 g/prøvning.
 Ved overensstemmelseskontrol af serieproduktionen er grænseværdierne 16%  

 højere.
 De skærpede krav vil i praksis medføre, at biler med styret tænding  

 normalt vil være forsynet med reguleret 3-vejs-katalysator, dog vil nogle  

 biler alene kunne opfylde kravene med en ureguleret (oxyderende) katalysator.
 Direktivet er som noget nyt obligatorisk, således at medlemsstaterne skal  

 kræve det opfyldt fra d. 1. januar 1993 for nye biler.
 Direktivet indeholder en beslutning om, at der skal vedtages et nyt  

 direktiv inden udgangen af 1990, der på grundlag af en ny kørecyklus bringer  

 grænseværdierne for biler med motor med slagvolumen over 1400 kubikcentimeter  

 på linie med grænseværdierne i dette direktiv, samt at omsætte  

 grænseværdierne for bilerne med motor med slagvolumen under 1400  

 kubikcentimeter til denne kørecyklus.
