Betænkning afgivet af Transportudvalget den 7. februar 2012 Betænkning over Forslag til lov om ændring af lov om godskørsel og lov om buskørsel (Bødeforhøjelser og arbejdstid for selvstændige vognmænd) [af transportministeren (Henrik Dam Kristensen)] 1. Ændringsforslag Dansk Folkepartis medlemmer af udvalget har stillet 1 ændringsforslag om deling af lovforslaget, som er tiltrådt af det øvrige udvalg.
2. Udvalgsarbejdet Lovforslaget blev fremsat den 30. november 2011 og var til 1. behandling den 13. december 2011. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 3 møder.
Høring Lovforslaget har inden fremsættelsen været sendt i høring.
Den 7. december 2011 sendte transportministeren de indkomne høringssvar og et notat herom til udvalget, og den 22. december 2011 oversendte transportministeren et revideret høringsnotat.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Dansk Transport og Logistik (DTL) og 3 skriftlige henvendelser fra Brancheorganisation for den danske vejgodstransport (ITD).
 Transportministeren har over for udvalget kommenteret 3 af de skriftlige henvendelser til udvalget.
Deputationer Endvidere har ITD mundtligt over for udvalget redegjort for sin holdning til lovforslaget.
Spørgsmål Udvalget har stillet 39 spørgsmål til transportministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, RV, SF, EL og KF) vil stemme for ændringsforslaget om deling af lovforslaget.
Flertallet indstiller de under A og B nævnte lovforslag til vedtagelse.
Et mindretal i udvalget (DF) vil stemme for ændringsforslaget om deling af lovforslaget.
Mindretallet indstiller det under B nævnte forslag til vedtagelse og det under A nævnte lovforslag til forkastelse ved 3. behandling.
Et andet mindretal i udvalget (LA) vil stemme for ændringsforslaget om deling af lovforslaget.
Mindretallet indstiller de under A og B nævnte lovforslag til forkastelse ved 3. behandling.
Transportministeren har oplyst, at der ikke er hjemmel til at tilbageholde et køretøj, der udfører godskørsel i strid med EU-reglerne.
Dette gælder eksempelvis udførelse af ulovlig cabotagekørsel.
Udvalget har derfor med tilfredshed bemærket, at ministeren agter at indsætte en hjemmel i det lovforslag om ændring af lov om godskørsel og lov om buskørsel, der forventes fremsat til foråret, så der udtrykkeligt bliver adgang til at tilbageholde et motorkøretøj, der udfører godskørsel i strid med EU-reglerne, og til at tilbageholde køretøjer, indtil en eventuel bøde er betalt eller der er stillet sikkerhed herfor.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om godskørsel og lov om buskørsel. (Arbejdstid for selvstændige vognmænd)« omfattende § 1, nr. 1, § 2, nr. 1, og § 3.
 B. »Forslag til lov om ændring af lov om godskørsel og lov om buskørsel. (Bødeforhøjelser)« omfattende § 1, nr. 2, § 2, nr. 2, og § 3.
[Forslag om deling af lovforslaget] Bemærkninger Til nr. 1 Med ændringsforslaget ønsker Dansk Folkeparti at udskille spørgsmålet om arbejdstid for selvstændige vognmænd til et selvstændigt lovforslag.
Det giver Dansk Folkeparti mulighed for at stemme for den resterende del af det hidtidige lovforslag vedrørende bødeforhøjelser, mens Dansk Folkeparti vil stemme imod lovforslaget om regulering af arbejdstiden for selvstændige vognmænd.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Torben Hansen (S) Andreas Steenberg (RV) Rasmus Helveg Petersen (RV) Lone Loklindt (RV) Jesper Petersen (SF) Anne Baastrup (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Lars Barfoed (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
