 Vejledning om fleksjob og ledighedsydelse m.v.
(Ændringer som følge af lov nr. 284 af 25. april 2001 om  

 ændring af lov om aktiv socialpolitik og andre love) Kapitel 1 Indledning Folketinget vedtog den 3. april 2001 forslag til lov om ændring  

 af lov om aktiv socialpolitik og andre love (Ændring af reglerne om fleksjob,  

 ledighedsydelse, sagsbehandling mv.) Den vedtagne lov nr. 284 af 25. april 2001 med tilhørende  

 bekendtgørelser, der vedlægges som bilag 1-5,  

1)  

  træder i kraft  

 den 1. juli 2001.
 For så vidt angår ændringerne af refusionssatserne i forbindelse  

 med fleksjob, ledighedsydelse og virksomhedsrevalidering henvises til kapitel  

 4.6. og 4.7. og bilag 6.
 Socialministeren fastsætter tidspunktet for ikrafttrædelsen af  

 § 74 g om tilskud til selvstændigt erhvervsdrivende i egen virksomhed og  

 § 72 om bortfald af 1/3 løntilskud.
 Denne vejledning handler alene om de nye regler om fleksjob,  

 ledighedsydelse og sagsbehandling.
Kapitel  

 2 Baggrunden for og sigtet med ændringerne De nye regler skal ses i sammenhæng med førtidspensionsreformen,  

 der træder i kraft 2003.
Sigtet med førtidspensionsreformen er, at personer, der har en  

 arbejdsevne, som muliggør en tilknytning til arbejdsmarkedet, også reelt får  

 mulighed for at bruge ressourcerne gennem et arbejde.
Målet er derfor  

 fortsat,  

 at flest mulige skal ansættes i job på ordinære vilkår, herunder efter de  

 sociale kapitler.
Et vigtigt element i førtidspensionsreformen er, at  

 arbejdsevnebegrebet  som vi kender det i aktivloven  indføres i  

 pensionslovgivningen.
Arbejdsevnebegrebet sætter fokus på den pågældendes  

 ressourcer frem for begrænsninger dvs. de evner, den pågældende har eller kan  

 udvikle med henblik på at opfylde de krav, der stilles på arbejdsmarkedet.  

 Det  

 vil betyde en større sammenhæng i indsatsen, da de elementer, der vil kunne  

 lægges til grund for vurderingen om ret til revalidering, fleksjob og  

 førtidspension, fremover vil blive de samme.
Som led i  

 førtidspensionsreformen  

 indføres samtidig en ny sagsbehandlingsmetode, som skal anvendes i sager om  

 revalidering, fleksjob og førtidspension.
Der vil senere blive udsendt en  

 bekendtgørelse og vejledning om beskrivelse, udvikling og vurdering af  

 arbejdsevnen.
 Hensigten med ændringerne er endvidere at sikre, at personer,  

 der visiteres til fleksjob, får vilkår og rettigheder, der så vidt muligt  

 svarer til de vilkår og rettigheder, som gælder for ansatte i job på ordinære  

 vilkår.
 For at styrke formidlingsindsatsen i relation til  

 virksomhedsrettede tilbud, herunder fleksjob, vil der i løbet af en 2-årig  

 periode blive etableret et større antal formidlingsenheder.
Kapitel  

 3 Regler om fleksjob 3.1. Præcisering af visitationsreglerne § 70.  

  

 Kommunen sørger for, at personer under 65 år med  

 varige begrænsninger i arbejdsevnen har mulighed for 1)  

 ansættelse hos private eller offentlige arbejdsgivere i fleksjob efter  

 § 71, 2)  

 ansættelse hos private eller offentlige arbejdsgivere i skånejob efter  

 § 75 eller 3)  

 støtte til at fastholde beskæftigelsen i egen virksomhed.
 Stk. 2.  

  

 Stk. 1 finder tilsvarende anvendelse for personer  

 under 67 år med varige begrænsninger i arbejdsevnen, der er født den 1. juli  

 1939 eller tidligere.
 Stk. 3.  

  

 Socialministeren kan under hensyn til Danmarks  

 internationale forpligtelser fastsætte regler om, at der inden for visse  

 erhvervsområder ikke er adgang til at beskæftige personer efter stk. 1 og 2.
 § 71.  

  

 Kommunen giver tilbud om fleksjob til personer, som  

 ikke modtager førtidspension efter lov om social pension, og som ikke kan  

 opnå eller fastholde beskæftigelse på normale vilkår på arbejdsmarkedet.
Stk. 2.  

  

 Fleksjob kan først tilbydes, når alle relevante  

 aktiverings- og revalideringsmæssige samt andre foranstaltninger, herunder  

 eventuelt forsøg på omplacering på arbejdspladsen, har været afprøvet for at  

 bringe eller fastholde den pågældende i ordinær beskæftigelse.
Undtaget  

 herfra er tilfælde, hvor det er åbenbart formålsløst at gennemføre de nævnte  

 foranstaltninger forud for visitationen.
 Som led i den øgede fokus på den aktivrettede indsats er det i  

 aktivlovens § 71 præciseret, at det er en forudsætning for visitation  

 til  

 et fleksjob, at det er konstateret, at arbejdsevnen er varigt nedsat.
 Ordet  

 »konstateret  

 «  

 betyder, at det først skal afprøves, om  

 personen har mulighed for blive ansat i et ustøttet job ved hjælp af  

 revalidering, arbejdsprøvning, herunder evt. forsøg på omplacering.
Det betyder også, at kommunen forinden visitation til et  

 fleksjob skal have undersøgt, om den pågældende har mulighed for at blive  

 ansat  

 efter de sociale kapitler i overenskomsterne.
Hovedparten af overenskomsterne  

 har i dag sociale kapitler.
 Eneste undtagelse er de tilfælde, hvor det er åbenbart  

 formålsløst at gennemføre en arbejdsprøvning mv. forud for visitation til  

 fleksjob.
 Det vil som hovedregel være hensigtsmæssigt forud for  

 ansættelsen i et konkret fleksjob at etablere en  

 arbejdsprøvning/arbejdspraktik.
 Først når det er konstateret, at personen  hverken aktuelt  

 eller i fremtiden  vil blive i stand til at udføre et job på normale  

 vilkår,  

 kan visitation til et fleksjob komme på tale.
I vurderingen skal ikke alene indgå den pågældendes evt.  

 tidligere erhverv eller ønsker til et bestemt erhverv.
Det afgørende er, om  

 den  

 pågældende ved hjælp af de tilbud, der er i aktivloven eller andre tilbud,  

 vil  

 kunne blive i stand til at klare et job på ordinære vilkår på  

 arbejdsmarkedet.  

 Der skal derfor anlægges en bred synsvinkel på såvel nuværende som fremtidige  

 beskæftigelsesmuligheder.
Visitationsreglerne forudsætter således, at der foretages en  

 helhedsvurdering i forhold til de forskellige muligheder og tilbud, som  

 findes  

 i det sociale system.
Sigtet er, at den pågældende visiteres til det tilbud,  

 der bedst imødekommer den pågældendes situation.
Opgaven med at fortage denne  

 helhedsvurdering er forankret i kommunen.
 Det er samtidig baggrunden for, at amterne efter lovens  

 ikrafttræden ikke længere vil have mulighed for at visitere personer til  

 fleksjob eller skånejob.
 Amtskommunerne  og revalideringsinstitutionerne - har  

 imidlertid fortsat til opgave at rådgive og bistå kommunernes i deres  

 revalideringstilbud med henblik på tilbud til de mere udsatte grupper.  

 Kommunerne har derfor ligeledes fortsat mulighed for at benytte sig af denne  

 viden f.eks. i forbindelse med visitation til fleksjob.
Forholdet til  

 efterløn og overgangsydelse Ved en ændring af lov om arbejdsløshedsforsikring m.v. (lov nr.  

 446 af 7. juni 2001), er det fastsat, at personer, der er berettiget til at  

 modtage efterløn eller overgangsydelse, ikke kan modtage efterløn (såvel  

 »ny  

 «  

 som  

 »gammel  

 «  

 efterløn) eller overgangsydelse, når de er visiteret til  

 fleksjob.
 Om mulighederne for at genindtræde i efterlønsordningen eller  

 overgangsydelsesordningen må der i konkrete tilfælde henvises til  

 arbejdsløshedskassen.
3.2.  

 Bortfald af muligheden for at yde tilskud med 1/3 § 72.  

  

 Arbejdsgiveren betaler lønnen til den ansatte i  

 fleksjob.
 Stk. 2.  

  

 Kommunen giver arbejdsgiveren tilskud til lønnen.  

 Tilskuddet er 1/2 eller 2/3 af lønnen afhængig af graden af den nedsatte  

 arbejdsevne.
Stk. 3.  

  

 Tilskuddet beregnes af lønnen med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Stk. 4.  

  

 Tilskuddet efter stk. 3 nedsættes med det beløb,  

 som arbejdsgiveren har ret til efter lov om dagpenge ved sygdom eller fødsel.  

 Socialministeren kan fastsætte regler herom.
§ 73.  

  

 Når kommunen har givet tilbud om fleksjob,  

 fastsættes løn og øvrige arbejdsvilkår, herunder arbejdstiden, som  

 udgangspunkt efter de kollektive overenskomster på ansættelsesområdet,  

 herunder efter de sociale kapitler.
I ikke overenskomstdækket ansættelse skal  

 overenskomsten på sammenlignelige områder gælde.
Fastsættelse af løn og  

 øvrige arbejdsvilkår skal ske i samarbejde med de faglige organisationer.
 Stk. 2.  

  

 Kommunen har pligt til at give tilbud om fleksjob  

 på fuld tid, medmindre den ansatte foretrækker deltidsansættelse.
Fleksjob er et tilbud til personer, der har fået konstateret en  

 væsentlig og varig begrænsning af arbejdsevnen.
Det betyder, at alle  

 muligheder  

 for at opnå eller fastholde ordinær beskæftigelse, herunder ansættelse efter  

 overenskomsternes sociale kapitler, skal være afprøvet inden visitation til  

 et  

 fleksjob.
Se også afsnit 3.1.
Ved visitation til fleksjob sker der ikke en vurdering af  

 omfanget af den nedsatte arbejdsevne.
Denne vurdering foretages først i  

 forbindelse med ansættelsen i det konkrete fleksjob.
 Tilskuddet er ½ eller 2/3 af lønnen, afhængig af graden af den  

 nedsatte arbejdsevne.
Der vil ikke længere kunne etableres fleksjob med et tilskud på  

 1/3 af lønnen.
Det forudsættes dog, at den personkreds, som efter de  

 tidligere  

 regler kunne få tilbud om fleksjob med 1/3 tilskud, fremover som hovedregel  

 vil  

 kunne ansættes i job på normale vilkår, herunder efter overenskomstens  

 sociale  

 kapitler, som følge af den intensiverede revalideringsindsats m.v.
Overgangsregel Fleksjob, der er etableret forud for ikrafttrædelsen af den  

 bekendtgørelse om bortfald af ret til tilskud med 1/3 af lønnen, som senere  

 vil  

 blive udsendt, bevarer dette tilskud, indtil fleksjobbet ophører, eller der  

 foretages en fornyet vurdering af arbejdsevnen.
Kapitel  

 4 Ledighedsydelse 4.1.  

 Ret til ledighedsydelse § 74.  

  

 Ledighedsydelse udbetales af kommunen til personer,  

 der er berettiget til fleksjob.
Ledighedsydelse kan udbetales 1) i perioden efter visitationen, indtil den  

 pågældende ansættes i fleksjob, 2) ved ledighed efter et fleksjob, 3) i perioder med sygdom eller barsel, 4) ved afholdelse af ferie eller 5) ved midlertidige afbrydelser i arbejdet, som ikke  

 kan tilregnes den pågældende.
§ 74 a.  

  

 Personer, der er visiteret til et fleksjob efter  

 § 71, har ret til ledighedsydelse, mens de venter på et fleksjob.
Det er  

 en betingelse for retten til ledighedsydelse efter visitationen, at personen  

 på tidspunktet for visitationen til fleksjob 1) ville være berettiget til at modtage dagpenge  

 efter lov om dagpenge ved sygdom eller fødsel, 2) modtager sygedagpenge eller 3) deltager i revalidering efter en erhvervsplan.
 Stk. 2.  

  

 Personer, der efter stk. 1 er berettiget til  

 ledighedsydelse, har ret til ledighedsydelse ved ledighed efter et fleksjob.
 Stk. 3.  

  

 Personer, der ikke er omfattet af stk. 1, får ret  

 til ledighedsydelse ved ledighed efter et fleksjob, når de har været ansat i  

 fleksjob efter § 71 i 9 måneder inden for de seneste 18 måneder.
 Stk. 4.  

  

 Personer, der er berettiget til ledighedsydelse,  

 har også ret til ledighedsydelse ved midlertidige afbrydelser i arbejdet, som  

 ikke kan tilregnes den pågældende.
Stk. 5.  

  

 Modtageren bevarer ledighedsydelsen i perioder med  

 sygdom eller barsel.
Reglerne om opfølgning i forbindelse med modtagelse af  

 dagpenge efter lov om dagpenge ved sygdom eller fødsel finder tilsvarende  

 anvendelse.
Personer med ret til ledighedsydelse ved  

 visitationen En person, der ved visitationen til fleksjob er berettiget til  

 at modtage sygedagpenge, modtager sygedagpenge eller deltager i revalidering  

 efter en erhvervsplan, vil have ret til ledighedsydelse, mens den pågældende  

 venter på at få tilbud om fleksjob.
Retten til ledighedsydelse bevares ved senere uforskyldt  

 ledighed efter et fleksjob, uanset varigheden af det pågældende fleksjob.  

 Retten bevares, fx hvis fleksjobbet ophører efter 6 måneder, og det ikke  

 skyldes den ansattes forhold.
Hvis en person selv opsiger sit fleksjob, har  

 den  

 pågældende ikke ret til ledighedsydelse, medmindre der foreligger en gyldig  

 grund.
 Der henvises i øvrigt til afsnit 4.3. om sanktioner og rådighed.
Personer uden ret  

 til ledighedsydelse ved visitationen Opfylder en person ikke betingelserne for at få ledighedsydelse  

 ved visitationen, optjener den pågældende ret til ledighedsydelse gennem  

 beskæftigelse i fleksjob.
Retten til ledighedsydelse opnås efter 9 måneders beskæftigelse  

 inden for 18 måneder.
Al beskæftigelse i fleksjob inden for referenceperioden  

 indgår i optjeningen af ret til ledighedsydelse, herunder korterevarende  

 ansættelse i fleksjob.
 Når retten til ledighedsydelse først er opnået, bevares den ved  

 senere uforskyldt ledighed efter et fleksjob, uanset varigheden af det  

 pågældende fleksjob.
Overgangsregler Personer, der bliver ledige efter et fleksjob den 1. juli 2001  

 eller senere, kan medregne beskæftigelse i fleksjob før den 1. juli 2001 til  

 optjeningen af ret til ledighedsydelse.
Derimod vil personer, der bliver ledige efter et fleksjob før  

 den 1. juli 2001 og som ikke har optjent ledighedsydelse efter de regler, der  

 var gældende før denne dato, ikke opnå ret til ledighedsydelse, uanset om det  

 efter 1. juli 2001 gældende beskæftigelseskrav er opfyldt.
Disse personer kan  

 dog være berettiget til kontanthjælp.
Vedrørende eventuel ret til særlig  

 ydelse, se kapitel 5.
Fortabelse af ret  

 til ledighedsydelse En person, der har opnået ret til ledighedsydelse, mister kun  

 retten til ledighedsydelse i tilfælde af, at den pågældende   

 	  

    

 ikke  

 længere er berettiget til fleksjob,   

 	  

    

 bliver  

 selvforskyldt ledig fra et fleksjob,   

 	  

    

 gentagne  

 gange afslår rimelige tilbud om fleksjob eller   

 	  

    

 generelt  

 ikke er til rådighed for fleksjob.
 Se også afsnit 4.3. om sanktioner og rådighed.
Ledighedsydelse  

 under midlertidige afbrydelser i arbejdet Personer, der er ansat i fleksjob og som opfylder betingelserne  

 for ret til ledighedsydelse, kan få udbetalt ledighedsydelse under  

 midlertidige  

 afbrydelser i arbejdet.
Det er en betingelse, at afbrydelsen ikke kan tilregnes den  

 pågældende.
Det kan fx være tilfældet ved hjemsendelse på grund af vejrlig  

 o.l.  

 Vurderingen af, om der kan udbetales ledighedsydelse under en midlertidig  

 afbrydelse i arbejdet, foretages efter principperne for udbetaling af  

 arbejdsløshedsdagpenge under vejrlig, materialemangel og arbejdsfordeling.
Personer, der er ansat i fleksjob i sæsonafhængig beskæftigelse,  

 kan ikke modtage ledighedsydelse i de arbejdsfrie perioder under henvisning  

 til, at der er tale om en midlertidig afbrydelse i arbejdet.
Om der kan  

 modtages ledighedsydelse i de arbejdsfrie perioder vil afhænge af en  

 vurdering  

 af, om ansættelsesforholdet kan anses for ophørt i de arbejdsfrie perioder.
Vejrlig En person anses for at være ledig på grund af vejrlig, hvis den  

 pågældendes arbejde indstilles eller ikke kommer i gang som følge af dårligt  

 vejr.
Det er en forudsætning for udbetaling af ledighedsydelse, at  

 arbejdsgiveren i henhold til overenskomst eller faglig kutyme har ret til at  

 indstille arbejdet i denne situation.
Arbejdsstandsning, som f.eks. skyldes  

 varme eller omfatter personer, der er beskæftigede indendørs, vil som følge  

 heraf ikke kunne betragtes som vejrligsledighed.
Materialemangel En person anses for at være ledig på grund af materialemangel,  

 hvis arbejdet indstilles eller ikke kommer i gang på grund af  

 materialemangel,  

 og arbejdsgiveren i henhold til overenskomst eller faglig kutyme har ret til  

 at  

 indstille arbejdet i denne situation.
Det er i den forbindelse uden betydning  

 om den pågældende enten bliver på arbejdspladsen og venter på materialer  

 eller  

 bliver hjemme.
En person kan ikke få ledighedsydelse i en hjemsendelsesperiode  

 på grund af vejrlig eller materialemangel, når den pågældende i henhold til  

 overenskomst, arbejdsaftale, kutyme m.v. har ret til løn eller  

 arbejdsvederlag  

 i hjemsendelsesperioden.
Det er uden betydning, om vederlaget rent faktisk  

 udbetales.
Arbejdsfordeling Under arbejdsfordeling nedsættes den overenskomstmæssige  

 arbejdstid i en begrænset periode, uden at de pågældende medarbejdere er  

 afskedigede.
En arbejdsfordeling er bl.a. kendetegnet ved, at medarbejderne i  

 hele perioder fortsat er ansat i virksomheden, også selv om ordningen  

 medfører  

 en samlet lukning i et antal uger.
Formålet med en arbejdsfordeling er at  

 undgå  

 afskedigelser i den periode, som arbejdsfordelingen er aftalt for.
 For at der kan udbetales ledighedsydelse, skal  

 arbejdsfordelingen være tilrettelagt således, at arbejdstiden nedsættes med  

 hele dage.
Ledighedsydelsen under en arbejdsfordeling udbetales for de  

 dage, nedsættelsen af arbejdstiden vedrører.
Ledighedsydelsen udgør 1/5 af  

 ugesatsen (svarende til 535 kr. pr. juli 2001) for hver dag, arbejdstiden er  

 nedsat med.
Det er i den forbindelse uden betydning, om den pågældende, som  

 følge af hensynet til den nedsatte arbejdsevne, har en arbejdsforpligtelse  

 den  

 pågældende dag.
 Eksempel 1:
En person er ansat i fleksjob i en virksomhed med et tilskud på  

 ½.
Den pågældende arbejder 20 timer om ugen, fordelt på 5 arbejdsdage.  

 Virksomheden iværksætter en arbejdsfordeling, hvorefter medarbejdernes  

 arbejdstid nedsættes med 2 dage om ugen.
Lønnen til den ansatte nedsættes tilsvarende. (Arbejdsgiverens  

 tilskud bortfalder for de dage, som arbejdstiden er nedsat for den  

 fleksjobansatte) I den forbindelse udbetales der ledighedsydelse svarende til  

 nedsættelsen af arbejdstiden, hvilket for 2 dage svarer til 1.070 kr.
 Eksempel 2:
En person er ansat i fleksjob i en virksomhed med et tilskud på  

 ½.
Den pågældende arbejder 18 timer om ugen, fordelt på 3 arbejdsdage.  

 Virksomheden iværksætter en arbejdsfordeling, hvorefter medarbejdernes  

 arbejdstid nedsættes med 3 dage om ugen.
For den fleksjobansatte betyder det,  

 at arbejdstiden nedsættes således, at en af  

 »nedsættelsesdagene  

 «  

 falder på en af fridagene.
 Lønnen til den fleksjobansatte, som normalt udbetales for 37  

 timer, svarende til 5 dage, om ugen, nedsættes tilsvarende, så arbejdsgiveren  

 udbetaler løn for 2 dage. (Arbejdsgiverens tilskud bortfalder for de dage,  

 som  

 arbejdstiden er nedsat for den fleksjobansatte).
Der udbetales ledighedsydelse, svarende til nedsættelsen af  

 arbejdstiden, uanset at en af dagene, som arbejdstiden nedsættes med, er en  

 fridag.
Det vil sige, at ledighedsydelsen under arbejdsfordelingen udgør  

 1.605  

 kr. om ugen.
Ledighedsydelse  

 under sygdom og barsel Personer, der modtager ledighedsydelse, bevarer retten til at  

 modtage ledighedsydelse under sygdom eller barsel.
I forbindelse med sygdom skal kommunen foretage opfølgning efter  

 reglerne i lov om dagpenge ved sygdom eller fødsel med henblik på at bevare  

 den  

 pågældendes tilknytning til arbejdsmarkedet.
Det vil sige, at kommunen skal  

 følge op senest 8 uger efter sygemeldingen og derefter mindst hver 8. uge.
Opfølgningen sker med henblik på at bevare modtagerens  

 tilknytning til arbejdsmarkedet.
Kommunen bør derfor vurdere, om der er behov  

 for behandling, optræning m.v. i forbindelse med sygdommen.
Børnepasningsorlov  

 til personer, der modtager ledighedsydelse Personer, der modtager ledighedsydelse før første fleksjob eller  

 mellem fleksjob, har ret til orlov til børnepasning.
Adgangen til børnepasningsorlov for modtagere af ledighedsydelse  

 svarer stort set til kontanthjælpsmodtageres ret til børnepasningsorlov.
Dog  

 er  

 retten til børnepasningsorlov til modtagere af ledighedsydelse ikke betinget  

 af, at de inden for de sidste 3 år har haft beskæftigelse, der ville give ret  

 til sygedagpenge efter kapitel 2 eller 6 i lov om dagpenge ved sygdom eller  

 fødsel.
Således har personer, der modtager ledighedsydelse, adgang til  

 orlov i op til 52 uger til pasning af børn i alderen 0-8 år.
Heraf er der ret  

 til orlov til børnepasning i en sammenhængende periode på 13 uger.
Der er dog  

 ret til orlov til børnepasning i op til 26 uger, hvis barnet ikke er fyldt 1  

 år  

 ved orlovens begyndelse.
Orlov til børnepasning ud over den periode, som den  

 pågældende har ret til, skal aftales med Arbejdsformidlingen.
Orlovsydelsens størrelse svarer til det, den pågældende er  

 berettiget til i ledighedsydelse efter § 74 d, stk. 2, i lov om aktiv  

 socialpolitik.
Orlovsydelsen kan dog højst udgøre et beløb, der svarer til 60  

 pct. af arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
 Der foretages fradrag i orlovsydelse efter de samme regler, som  

 efter § 74 d, stk. 3, i lov om aktiv socialpolitik gælder for fradrag i  

 ledighedsydelse.
 Der foretages dog ikke fradrag i orlovsydelse, hvis kommunen  

 udbetaler supplerende tilskud til orlovsydelse efter §§ 27 og 27 a i lov  

 om social service.
 Reglerne om adgangen til børnepasningsorlov for modtagere af  

 ledighedsydelse fremgår af Socialministeriets bekendtgørelse af 7. juni 2001  

 om  

 orlovsydelse til kontanthjælpsmodtagere og modtagere af ledighedsydelse samt  

 om  

 fradrag i orlovsydelse, der udbetales af kommunerne.
4.2.  

 Beregning af ledighedsydelse og fradrag i ledighedsydelse § 74 d.  

  

 Ledighedsydelse ydes for indtil 5 dage om ugen.
Stk. 2.  

  

 Ydelsen udgør et beløb svarende til 91 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Ydelsen kan dog højst udgøre et beløb, der  

 svarer til, hvad den pågældende i gennemsnit har modtaget i arbejdsindtægt  

 eller anden indtægt, der træder i stedet for arbejdsindtægt, i de forudgående  

 tre måneder.
Perioder med revalidering medregnes ikke.
Stk. 3.  

  

 Når en person, der modtager ledighedsydelse,  

 samtidig har arbejde af kortere varighed, sker der fradrag i  

 ledighedsydelsen.
Fradraget i ledighedsydelsen sker i forhold til den  

 arbejdstid, som den pågældende har i arbejdet.
For personer, der ikke har en  

 dokumenterbar arbejdstid, beregnes timetallet ud fra indtægten divideret med  

 den omregningsfaktor, som er fastsat efter lov om arbejdsløshedsforsikring  

 m.v.
 Stk. 4.  

  

 Ledighedsydelsen nedsættes med det beløb, som den  

 pågældende eventuelt modtager fra arbejdsgiveren eller Lønmodtagernes  

 Garantifond i forbindelse med ophør af ansættelsen.
 Stk. 5.  

  

 Socialministeren fastsætter regler for beregning af  

 ledighedsydelse, herunder regler om fradrag i ledighedsydelse.  

 Socialministeren kan herved fravige betingelserne i stk. 2, 2. pkt., om den  

 periode, der ligger til grund for beregning af ledighedsydelse.
 Stk. 6.  

  

 Socialministeren bekendtgør størrelsen af de beløb,  

 der kan udbetales efter stk. 2.
Beregning af ledighedsydelse Kommunen beregner ledighedsydelsen i overensstemmelse med  

 Socialministeriets bekendtgørelse af 7. juni 2001 om beregning af  

 ledighedsydelse, fradrag i ledighedsydelse og varsling af ferie med  

 ledighedsydelse.
Ledighedsydelsen udgør et beløb, der svarer til 91 pct. af  

 arbejdsløshedsdagpengenes højeste beløb.
Ledighedsydelsen kan dog højst  

 udgøre  

 et beløb, der svarer til, hvad den pågældende i de forudgående 3 måneder i  

 gennemsnit har modtaget i arbejdsindtægt eller anden indtægt, der træder i  

 stedet for arbejdsindtægt.
Ved beregningen af ledighedsydelsen medregnes alle  

 arbejdsindtægter og indtægter, der træder i stedet for arbejdsindtægt, der er  

 indkomstskattepligtige.
Hvis der under det tidligere ansættelsesforhold er  

 givet fri bil, fri telefon, fri kost og logi m.v., medregnes værdien heraf  

 ved  

 beregningen af ledighedsydelsen med den skattepligtige værdi af den  

 pågældende  

 ydelse, som skattemyndighederne har fastsat.
I beregningen af den gennemsnitlige arbejdsindtægt indgår  

 perioder med løn, ydelser m.v. under revalidering samt perioder med  

 orlovsydelse efter lov om børnepasningsorlov ikke.
Perioder med revalidering  

 og  

 perioder med orlov til børnepasning er således  

 »døde  

 «  

 perioder ved beregningen af  

 ledighedsydelse.
 Det vil fx sige, at en person, der inden en revalidering forud  

 for visitationen til fleksjob var deltidsbeskæftiget eller var  

 deltidsforsikret  

 dagpengemodtager, får beregnet ledighedsydelsen på baggrund af  

 arbejdsindtægten  

 ved deltid eller arbejdsløshedsdagpengene.
Overgangsregler Personer, der indtil den 1. juli 2001 har modtaget  

 ledighedsydelse med et beløb svarende til 82 pct. af  

 arbejdsløshedsdagpengenes  

 højeste beløb og som fortsætter med at modtage ledighedsydelse efter denne  

 dato, vil efter den 1. juli 2001 få udbetalt ledighedsydelse med et beløb  

 svarende til 91 pct. af arbejdsløshedsdagpengenes højeste beløb.
Der skal i  

 den  

 forbindelse ikke ske en fornyet beregning af ledighedsydelsen, men der sker  

 blot en forhøjelse af satsen.
Udbetaling af  

 ledighedsydelsen Ledighedsydelsen beregnes ugevis for indtil 5 dage om ugen.  

 Ledighedsydelsen udbetales dog månedsvis.
Det vil sige, at ledighedsydelsen  

 for  

 en måned udgør ugesatsen gange 4,3333.
 Ledighedsydelsen kan højst udgøre 2.675 kr. om ugen, svarende  

 til 91 pct. af arbejdsløshedsdagpengenes højeste beløb.
 Ledighedsydelsen er skattepligtig efter samme regler, som gælder  

 for kontanthjælp og revalideringsydelse.
Bidrag til ATP og  

 Den Særlige Pensionsopsparing Der indbetales bidrag til ATP og Den Særlige Pensionsopsparing  

 af ledighedsydelsen.
Bidragene indbetales på samme måde som for  

 kontanthjælpsmodtagere og revalidender.
 Reglerne for indbetaling af ATP og Den Særlige Pensionsopsparing  

 er fastsat i bekendtgørelse af 7. juni 2001 om indbetaling af ATP-bidrag for  

 modtagere af kontanthjælp og andre ydelser (modtagere af kontanthjælp,  

 revalideringsydelse eller ledighedsydelse, samt modtagere af førtidspension  

 eller delpension) og bekendtgørelse af 7. juni 2001 om indbetaling af Den  

 Særlige Pensionsopsparing ved udbetaling af ydelser efter lov om aktiv  

 socialpolitik.
Fradrag i  

 ledighedsydelsen for arbejde samtidig med modtagelse af ledighedsydelse Hvis en person, der modtager ledighedsydelse, samtidig har  

 arbejdsindtægter, skal der ske et fradrag i ledighedsydelsen.
Fradraget skal  

 ske time for time.
For arbejde, hvor timetallet ikke eller kun vanskeligt kan  

 dokumenteres eller kontrolleres, sker fradraget ved en omregning fra den  

 indtægt, den pågældende har haft.
 Hvilke former for arbejde og hvilke indtægter, der medfører  

 fradrag er fastsat i Socialministeriets bekendtgørelse af 7. juni 2001 om  

 beregning af ledighedsydelse, fradrag i ledighedsydelse og varsling af ferie  

 med ledighedsydelse.
Der sker endvidere fradrag i ledighedsydelsen, hvis modtageren  

 får løn fra en arbejdsgiver i forbindelse med ophør af ansættelsen eller  

 ydelser fra Lønmodtagerens Garantifond.
Dette vil normalt bevirke, at  

 ledighedsydelsen helt bortfalder i den periode, hvor disse ydelser betales.
Frivilligt,  

 ulønnet arbejde En modtager af ledighedsydelse kan uden fradrag i  

 ledighedsydelsen udføre frivilligt, ulønnet arbejde, som ikke kan udbydes som  

 almindeligt lønarbejde.
Ved frivilligt, ulønnet arbejde forstås arbejde, som  

 en  

 modtager af ledighedsydelse udfører for frivillige organisationer, foreninger  

 eller lignende, uden at den pågældende er underlagt sædvanlige  

 ansættelsesretlige pligter.
En modtager af ledighedsydelse kan uden fradrag i  

 ledighedsydelsen udføre frivilligt, ulønnet arbejde, som kan udbydes som  

 almindeligt lønarbejde, i op til 4 timer om ugen.
De 4 timer regnes som et  

 gennemsnit over en udbetalingsperiode, d.v.s. pr. måned.
Arbejdet må ikke  

 vedrøre primær drift eller vedligeholdelse.
Ved primær drift forstås i denne sammenhæng arbejde eller  

 funktioner, der er med til at sikre organisationens overordnede,  

 administrative  

 drift.
Det vil særligt sige centrale organisatoriske og ledelsesmæssige  

 funktioner, fx personaleadministration.
Ved vedligeholdelse forstås  

 funktioner,  

 der sikrer, at de fysiske rammer er i orden, fx maling af lokaler, rengøring  

 og  

 lignende.
 En modtager af ledighedsydelse, som udfører frivilligt, ulønnet  

 arbejde, skal skriftligt oplyse kommunen om arbejdets art og varighed, samt  

 hvilken organisation, forening eller lignende, der arbejdes for.
 Kommunen bør orientere modtagere af ledighedsydelse om denne  

 pligt til skriftligt at underrette kommunen om udførelsen af frivilligt,  

 ulønnet arbejde.
Tabt  

 arbejdsfortjeneste og fratrædelsesgodtgørelse Om der skal ske fradrag i ledighedsydelsen for udbetaling af  

 erstatning for tabt arbejdsfortjeneste eller udbetaling af en  

 fratrædelsesgodtgørelse afhænger af, om beløbet kan anses for at træde i  

 stedet  

 løn m.v. i en ansættelsesperiode eller en periode, der sidestilles med  

 opsigelsesperiode.
 Fradrag i ledighedsydelsen for udbetaling af tabt  

 arbejdsfortjeneste foretages fx i tilfælde, hvor en arbejdsgiver ikke har  

 overholdt sit opsigelsesvarsel, og hvor arbejdsgiveren ved en faglig sag  

 pålægges at betale den ansatte en erstatning for tabt arbejdsfortjeneste.
Ved vurderingen af, om der skal ske fradrag i ledighedsydelse  

 ved udbetaling af en fratrædelsesgodtgørelse, er det afgørende, om  

 arbejdsgiverens opsigelsesvarsel er overholdt.
Udbetalingen af en  

 fratrædelsesgodtgørelse medfører ikke fradrag, hvis opsigelsesvarslet er  

 overholdt, da udbetaling ud over løn i opsigelsesperioden ikke kan anses for  

 at  

 træde i stedet for løn.
 Er arbejdsgiverens opsigelsesvarsel ikke overholdt, medfører  

 udbetalingen fradrag for den del af opsigelsesperioden, som udbetalingen  

 dækker.
 Endvidere er udbetaling af en fratrædelsesgodtgørelse i  

 tilfælde, hvor den ansatte selv siger op, omfattet af reglen.
 Eksempel:
En arbejdsgiver opsiger en fleksjobansat den 31. marts.  

 Arbejdsgiverens opsigelsesvarsel er 3 måneder.
Arbejdsgiveren betaler den  

 pågældende 80.000 kr. til fuld og endelig afgørelse, svarende til 4 måneders  

 løn.
Den fleksjobansatte, der har et opsigelsesvarsel på 1 måned, opsiger på  

 samme tid sin stilling og fratræder den 30. april ved udløbet af sit eget  

 opsigelsesvarsel.
Den pågældende vil tidligst kunne få ledighedsydelse den 1.  

 juli, d.v.s. efter udløbet af arbejdsgiverens opsigelsesvarsel.
Den  

 resterende  

 del af fratrædelsesgodtgørelsen, som svarer til løn til og med den 31. juli,  

 medfører ikke fradrag.
Overgangsregler Der er ikke fastsat overgangsregler vedrørende fradrag i ledighedsydelse  

 for arbejde og indtægter samtidig med ledighedsydelsen.
Det vil sige, at der  

 skal foretages fradrag for arbejde og indtægter fra lovens ikrafttræden den  

 1.  

 juli 2001.
4.3.  

 Sanktionsregler og rådighedsregler § 74 b.  

  

 Det er en forudsætning for udbetaling af  

 ledighedsydelse, 1)  

 at modtageren opfylder betingelserne for at få et fleksjob, 2) at modtageren ikke har et rimeligt tilbud om  

 ansættelse i fleksjob, 3)  

 at modtageren tager imod et rimeligt tilbud om aktivering eller andre tilbud,  

 der kan forbedre mulighederne for at få et arbejde, og 4)  

 at modtageren ikke er selvforskyldt ledig efter et fleksjob.
 Stk. 2.  

  

 Stk. 1, nr. 2, 3 og 4, gælder dog ikke, hvis den  

 pågældende har en gyldig grund til ikke at udnytte sine arbejdsmuligheder,  

 jf. § 13, stk. 3 og 4.
Stk. 3.  

  

 Opstår der tvivl om modtagerens rådighed, skal  

 kommunen afprøve modtagerens rådighed.
Dette kan ske ved arbejdsprøvning,  

 arbejdspraktik m.v.
Hvis kommunen vurderer, at den pågældende ikke er til  

 rådighed for fleksjob, mister den pågældende retten til ledighedsydelse.
Stk. 4.  

  

 Afslår modtageren et rimeligt tilbud om fleksjob,  

 kan der ikke udbetales ledighedsydelse til modtageren i 5 uger.
Hvis  

 modtageren 2. gang inden for en periode på 12 måneder afslår et rimeligt  

 tilbud om fleksjob, mister modtageren retten til ledighedsydelse.
Stk. 2  

 finder tilsvarende anvendelse.
 Stk. 5.  

  

 En person, der efter stk. 1, nr. 4, og stk. 3 og 4,  

 har mistet retten til ledighedsydelse, kan igen få ledighedsydelse, når den  

 pågældende på ny opfylder kravet i § 74 a, stk. 3.
 Stk. 6.  

  

 Personer, der er fyldt 60 år, kan højst modtage  

 ledighedsydelse i sammenlagt 6 måneder.
Det er en forudsætning for at modtage ledighedsydelse, at den  

 pågældende   

 	  

    

 opfylder  

 betingelserne for at få et fleksjob   

 	  

    

 står  

 til rådighed for rimelige tilbud om fleksjob eller aktivering m.v.
   

 	  

    

 ikke  

 er selvforskyldt ledig efter et fleksjob.
Gyldig grund for  

 afslag eller ophør Der kan udbetales ledighedsydelse, selv om den pågældende afslår  

 et rimeligt tilbud om fleksjob m.v. eller er selvforskyldt ledig efter et  

 fleksjob, hvis den pågældende har en gyldig grund til ikke at udnytte sine  

 arbejdsmuligheder.
 Vurderingen af, om der foreligger en gyldig grund, foretages på  

 baggrund af § 13, stk. 3 og 4, i lov om aktiv socialpolitik. § 13,  

 stk. 3 og 4, angiver grundlaget for en vurdering af, om en  

 kontanthjælpsmodtager har en gyldig grund til ikke at udnytte sin  

 arbejdsevne,  

 men finder som nævnt tilsvarende anvendelse for personer, der modtager  

 ledighedsydelse.
I § 13, stk. 3, opregnes en udtømmende liste over gyldige  

 grunde til ikke at udnytte sin arbejdsevne.
Bestemmelsen omfatter de  

 kontanthjælpsmodtagere, der modtager hjælp alene på grund af ledighed.
For de kontanthjælpsmodtagere, der modtager hjælp på grund af  

 problemer udover ledighed, er det fastsat i § 13, stk. 4, at kommunen  

 skal  

 foretage en vurdering af, om der i det enkelte tilfælde foreligger andre  

 forhold end dem, der er nævnt i den udtømmende liste, som kan begrunde, at  

 modtageren ikke har pligt til at udnytte deres arbejdsmuligheder.
For denne  

 gruppe vil den udtømmende liste således alene være vejledende for kommunen,  

 og  

 der vil derfor fortsat i rådighedsvurderingen skulle indgå et individuelt  

 skøn.
 Da personer, der er visiteret til fleksjob, har en varigt nedsat  

 arbejdsevne og således vil have andre problemer ud over ledighed, skal  

 vurderingen af, om der foreligger en gyldig grund som hovedregel foretages  

 efter § 13, stk. 4.
Sanktioner Hvis en person, der modtager ledighedsydelse, uden en gyldig  

 grund afslår at tage imod et rimeligt tilbud om fleksjob, kan den pågældende  

 ikke få udbetalt ledighedsydelse i 5 uger.
Hvis den pågældende 2. gang inden for en periode på 12 måneder  

 uden en gyldig grund afslår et rimeligt tilbud om fleksjob, mister den  

 pågældende retten til ledighedsydelse.
De 12 måneder regnes fra tidspunktet  

 for  

 det første afslag på et rimeligt tilbud om fleksjob.
 Reglen finder også anvendelse i tilfælde, hvor det andet afslag  

 på et rimeligt tilbud om fleksjob finder sted i den periode, hvor den  

 pågældende som følge af det første afslag ikke får udbetalt ledighedsydelse.
Rådighed Hvis der opstår tvivl om modtagerens rådighed, skal kommunen  

 afprøve den pågældendes rådighed.
Ved afprøvningen af rådigheden kan kommunen  

 anvende arbejdsprøvning, arbejdspraktik m.v.
Tvivl om modtagerens rådighed kan fx opstå i forbindelse med   

 	  

    

 kommunens  

 løbende opfølgning,   

 	  

    

 afslag  

 på et rimeligt tilbud om fleksjob,   

 	  

    

 gentagne  

 sygemeldinger ved modtagelse af tilbud om fleksjob.
Manglende rådighed medfører ikke i sig selv, at den pågældende  

 mister retten til fleksjob.
Derimod mistes retten til ledighedsydelse.
Generhvervelse af  

 ret til ledighedsydelse Har den pågældende mistet retten til ledighedsydelse på grund af  

 selvforskyldt ledighed efter et fleksjob, gentagne afslag på rimelige tilbud  

 om  

 fleksjob eller generel manglende rådighed, kan den pågældende generhverve  

 retten til ledighedsydelse ved igen at opfylde optjeningskravet for  

 ledighedsydelse.
Begrænsning af  

 perioden med ledighedsydelse til personer, der er fyldt 60 år En person, der er fyldt 60 år, kan højst modtage ledighedsydelse  

 i sammenlagt 6 måneder efter det fyldte 60. år.
4.4.  

 Revisitation af personer, som har fået ledighedsydelse i 18 måneder inden for  

 de seneste 24 måneder og den almindelige opfølgningsforpligtelse § 10.  

  

 Kommunen skal løbende følge sager efter denne lov  

 for at sikre sig, at betingelserne for at give hjælp fortsat er opfyldt.  

 Samtidig skal kommunen være opmærksom på, om der er grundlag for at yde andre  

 former for hjælp.
Stk. 2.  

  

 Kommunen skal foretage opfølgning af en sag, jf.  

 stk. 1, senest 3 måneder efter, at hjælpen er udbetalt første gang eller  

 sagen har været vurderet efter § 7 i lov om retssikkerhed og  

 administration på det sociale område.
Herefter skal opfølgning ske senest 3  

 måneder efter, at sagen sidst har været vurderet eller der er lavet en  

 skriftlig plan efter § 9.
 Stk. 3.  

  

 Der gælder særlige regler om opfølgning i følgende  

 tilfælde:
 1)  

 Kommunen skal følge op på en erhvervsplan efter § 50 hver 6. måned.
2)  

 I sager efter kapitel 7 skal kommunen foretage opfølgning senest 6 måneder  

 efter, at tilskud eller ledighedsydelse er udbetalt første gang.
Herefter  

 skal opfølgningen ske senest 12 måneder efter, at sagen sidst har været  

 vurderet.
§ 74 c.  

  

 Kommunen skal vurdere, om betingelserne for at få  

 et fleksjob fortsat er opfyldt, når en person har fået ledighedsydelse i 18  

 måneder inden for 24 måneder.
Perioder med ledighedsydelse under barsel  

 medregnes ikke.
 Stk. 2.  

  

 Ved vurderingen skal kommunen anvende  

 arbejdsprøvning, arbejdspraktik eller lignende.
 Når en person har modtaget ledighedsydelse i 18 måneder inden  

 for en periode på 24 måneder, skal kommunen foretage en vurdering af, om den  

 pågældende fortsat er til rådighed for fleksjob.
Kommunen skal således foretage en ny vurdering af pågældendes  

 arbejdsevne samt tage stilling til, om pågældende skal have et andet tilbud  

 end  

 fleksjob.
Vurderingen skal være afsluttet senest, når den pågældende har  

 modtaget ledighedsydelse i alt 24 måneder.
 I forbindelse med vurderingen  

  

 skal  

  

 kommunen anvende arbejdsprøvning, arbejdspraktik eller  

 foranstaltninger af lignende karakter.
 I den periode, hvor kommunen foretager vurderingen af  

 berettigelsen til fleksjob, bevarer den pågældende retten til  

 ledighedsydelse.  

 Vurderer kommunen, at den pågældende forsat er berettiget til at få et  

 fleksjob, skal kommunen fortsætte udbetalingen af ledighedsydelse.
Perioder med ledighedsydelse under barsel medregnes ikke i 18-  

 eller 24-månedersperioden.
Orlov til børnepasning medregnes heller ikke.
De  

 er  

 såkaldte  

 »døde perioder  

 «.
Overgangsregel Forpligtelsen til at foretage revisitation finder anvendelse på  

 personer, der, regnet fra den 1. juli 2001, har modtaget ledighedsydelse i 18  

 måneder inden for 24 måneder.
Den almindelige  

 opfølgningsforpligtelse Ud over forpligtelsen til at foretage en revisitation af  

 personer, der har modtaget ledighedsydelse i 18 måneder, skal kommunen  

 foretage  

 en opfølgning senest 6 måneder efter, at der er udbetalt ledighedsydelse  

 første  

 gang.
Kommunen skal herefter foretage opfølgning senest 12 måneder efter, at  

 sagen sidst har været vurderet.
4.5.  

 Ferie med ledighedsydelse § 74 e.  

  

 Personer, der er ansat i fleksjob, har ret til  

 ledighedsydelse under ferie.
 Stk. 2.  

  

 Personer, der modtager ledighedsydelse, har ret til  

 at få udbetalt ledighedsydelse under ferie.
 Stk. 3.  

  

 Retten til ledighedsydelse under ferie gælder for  

 følgende dage og perioder:
 1)  

 Er retten til ledighedsydelse opnået, eller er ansættelsen sket i perioden 1.  

 maj til og med 31. juli i et ferieår, har pågældende ret til 15 feriedage med  

 ledighedsydelse i det pågældende ferieår og 25 feriedage med ledighedsydelse  

 i de efterfølgende ferieår.
 2)  

 Er retten til ledighedsydelse opnået, eller er ansættelsen sket i perioden 1.  

 august til og med 31. december i et ferieår, har pågældende ret til 10  

 feriedage med ledighedsydelse i det pågældende ferieår og 25 feriedage med  

 ledighedsydelse i de efterfølgende ferieår.
 3)  

 Er retten til ledighedsydelse opnået, eller er ansættelsen sket i perioden 1.  

 januar til og med 30. april i et ferieår, har pågældende ret til 5 feriedage  

 med ledighedsydelse i det pågældende ferieår og 25 feriedage med  

 ledighedsydelse i de efterfølgende ferieår.
Stk. 4.  

  

 Ferie med ledighedsydelse efter stk. 3 skal  

 afholdes i ferieåret, der går fra 1. maj til 30. april.
Ferie med  

 ledighedsydelse, der ikke er afholdt inden ferieårets udløb, bortfalder.
 Stk.  

 5.  

  

 Der sker fradrag i antallet af feriedage med ledighedsydelse i et  

 ferieår efter stk. 3, i det omfang den pågældende til brug for samme ferieår  

 har optjent ret til ferie med feriegodtgørelse eller løn og den optjente ret  

 til ferie med feriegodtgørelse eller løn sammenlagt med retten til feriedage  

 med ledighedsydelse overstiger 25 feriedage.
Stk. 6.  

  

 Ledighedsydelsen udbetales efter reglerne i  

 § 74 d, stk. 2. Til en person, der holder ferie i perioder med  

 ledighedsydelse, udbetales en ledighedsydelse, der svarer til det, den  

 pågældende hidtil har modtaget.
Der skal ikke ske nedsættelse med beløb efter  

 § 74 d, stk. 4.
 Stk. 7.  

  

 Socialministeren fastsætter regler om varsling af  

 afholdelse af ferie med ledighedsydelse.
 Alle personer, der er ansat i fleksjob eller er ledige og  

 modtager ledighedsydelse, har ret til ferie med ledighedsydelse.
I det ferieår, hvor personen opnår ret til ledighedsydelse,  

 eller hvor den pågældende første gang ansættes i et fleksjob, har den  

 pågældende ret til   

 	  

    

 15  

 feriedage, hvis ansættelsen er sket eller retten til ledighedsydelse er  

 opnået  

 i perioden 1. maj til 31. juli,   

 	  

    

 10  

 feriedage, hvis ansættelsen er sket eller retten til ledighedsydelse er  

 opnået  

 i perioden 1. august til 31. december, eller   

 	  

    

 5  

 feriedage, hvis ansættelsen er sket, eller retten til ledighedsydelse er  

 opnået  

 i perioden 1. januar til 30. april.
 I alle efterfølgende ferieår har den pågældende ret til 25  

 feriedage med ledighedsydelse.
Ferie med ledighedsydelse skal holdes i ferieåret, der går fra  

 1. maj til 30. april.
Ferie med ledighedsydelse, der ikke er afholdt inden  

 ferieåret udløb, bortfalder.
Der sker fradrag i antallet af feriedage med ledighedsydelse i  

 et ferieår, hvis den pågældende til brug i samme ferieår har optjent ferie  

 med  

 feriegodtgørelse eller løn.
Fradraget sker dog først, når den optjente ferie  

 med feriegodtgørelse eller løn sammen med retten til ferie med  

 ledighedsydelse  

 overstiger 25 feriedage.
 Eksempel:
En person visiteres til fleksjob den 15. juni 2001 og opnår ret  

 til ledighedsydelse fra visitationen.
Den pågældende har i 2000 været i  

 beskæftigelse i 9 måneder og har optjent 19 feriedage med feriegodtgørelse  

 til  

 brug i ferieåret maj 2001 til og med april 2002. Den pågældende har ikke  

 været  

 i beskæftigelse i 2001.
Som følge af tidspunktet for visitationen, har den pågældende  

 ret til 15 feriedage med ledighedsydelse.
Da den optjente ferie med  

 feriegodtgørelse sammen med retten til ledighedsydelse imidlertid udgør mere  

 end 25 feriedage, har den pågældende således kun ret til 6 feriedage med  

 ledighedsydelse i ferieåret 2001/2002.
Ledighedsydelsens  

 størrelse Ledighedsydelsen under ferie beregnes efter de almindelige  

 regler for beregning af ledighedsydelse.
Det vil sige, at ledighedsydelsen  

 under ferie svarer til den gennemsnitlige indtægt i de sidste tre måneder før  

 ferien.
Se også afsnittet om beregning af ledighedsydelse.
 En person, der holder ferie i en periode med ledighedsydelse,  

 får udbetalt en ledighedsydelse, der svarer til det, den pågældende hidtil  

 har  

 modtaget.
Varsling af ferie  

 med ledighedsydelse En person, der ønsker at holde ferie med ledighedsydelse, skal  

 før feriens begyndelse give kommunen besked herom.
 For personer, der er ledige og som modtager ledighedsydelse, er  

 det en betingelse for udbetaling af ledighedsydelse under ferien, at den  

 pågældende senest dagen inden feriens begyndelse har givet kommunen besked om  

 ferien.
 Der vil dog kunne udbetales ledighedsydelse fra det tidspunkt,  

 hvor kommunen får underretning om ferien.
En person, der er ledig og som modtager ledighedsydelse, skal  

 stå til rådighed for fleksjob.
Hvis kommunen før afgivelse af tilbud om  

 fleksjob har fået underretning om ferie, kan kommunen ikke give tilbud om  

 fleksjob, der rækker ind i ferien.
 Regler om varsling af ferie er fastsat i Socialministeriets  

 bekendtgørelse af 7. juni om beregning af ledighedsydelse, fradrag i  

 ledighedsydelse og varsling af ferie med ledighedsydelse.
Overgangsregler Reglerne om varsling af ferie med ledighedsydelse finder  

 anvendelse på ferie, der begynder den 1. juli 2001 eller senere.
 Alle personer, der den 1. juli 2001 er ansat i fleksjob eller er  

 ledige og modtager ledighedsydelse har ret til ferie med ledighedsydelse  

 efter  

 § 74 e i lov om aktiv socialpolitik.
 Eksempel:
En person, der er ansat i fleksjob den 1. april 2000, har efter  

 de indtil 1. juli 2001 gældende regler ret til ferie med ledighedsydelse i 5  

 dage indtil og med 1. maj 2000 og 15 dage i ferieåret 2. maj 2000 til 1. maj  

 2001. Den pågældende vil, på grund af at han/hun er i  

 »de efterfølgende ferieår  

 «  

 ,  

 have ret til 25 feriedage med ledighedsydelse.
Der vil så ske fradrag for  

 optjent ferie med løn eller feriegodtgørelse.
4.6.  

 Refusionssatserne i forbindelse med fleksjob og ledighedsydelse § 104.  

  

 Staten refunderer 65 pct. af en kommunes udgifter  

 til 1) tilskud  

 til fleksjob efter § 72 og 2) tilskud  

 til selvstændigt erhvervsdrivende efter § 74 g.
 Stk. 2.  

  

 Staten refunderer 35 pct. af en kommunes udgifter  

 til ledighedsydelse efter § 74 d, stk. 2, og 50 pct. af en kommunes  

 udgifter til ledighedsydelse efter § 74 e.
 Stk. 3.  

  

 Staten refunderer 35 pct. af en kommunes udgifter  

 til den særlige ydelse efter § 74 f.
 Stk. 4.  

  

 Staten refunderer 50 pct. af en kommunes udgifter  

 til tilskud til skånejob efter § 76.
§ 8 (Ikrafttrædelse og overgangsregler) Stk.  

 1.  

  

 Loven træder i kraft den 1. juli 2001, jf. dog stk. 2, 3 og 8.
 Stk. 2.  

  

 Socialministeren fastsætter tidspunktet for  

 ikrafttræden af § 70, stk. 1, nr. 3, som affattet ved § 1, nr. 5,  

 § 1, nr. 7, § 74 g som affattet ved § 1, nr. 13, og  

 § 104, stk. 1, nr. 2, som affattet ved § 1, nr. 20.
 Stk. 3.  

  

 § 1, nr. 19, træder i kraft den 1. januar 2002  

 og finder anvendelse på beslutninger om iværksættelse af  

 virksomhedsrevalidering, der træffes efter lovens ikrafttræden, jf. stk. 1.
Stk. 4.  

  

 Uanset § 104, stk. 1 og 2, som affattet ved  

 § 1, nr. 20, afholder kommunerne indtil 1. januar 2002 udgifterne til  

 ledighedsydelse efter § 74 d, stk. 2, som affattet ved § 1, nr. 13,  

 mens staten i samme periode refunderer 1) 100 pct.  

 af en kommunes udgifter til tilskud til fleksjob efter § 72 og tilskud  

 til selvstændigt erhvervsdrivende efter § 74 g som affattet ved  

 § 1, nr. 13, og 2) 50 pct.  

 af en kommunes udgifter til ledighedsydelse efter § 74 e som affattet  

 ved § 1, nr. 13.
 Stk. 5.  

  

 For fleksjob, der er etableret før lovens  

 ikrafttræden, jf. stk. 1, finder § 1, nr. 20, dog anvendelse fra 1.  

 januar 2006.
 Stk. 6.  

  

 § 74 c som affattet ved § 1, nr. 13,  

 finder anvendelse for perioder med ledighedsydelse, som ligger efter lovens  

 ikrafttræden.
 Stk. 7.  

  

 Fleksjob, der er etableret forud for lovens  

 ikrafttræden, jf. stk. 2, med et tilskud på 1/3 af lønnen, bevarer dette  

 tilskud, indtil fleksjobbet ophører eller der foretages en fornyet vurdering  

 af arbejdsevnen.
 Stk. 8-9.
Perioden fra 1. juli 2001 til 31.december  

 2001 I perioden fra lovens ikrafttræden den 1. juli 2001 indtil 1.  

 januar 2002 refunderer staten kommunernes udgifter til løntilskud til  

 fleksjob  

 med 100 pct.
Dette gælder, uanset hvornår fleksjobbet er etableret.
 Tilsvarende refunderes kommunernes tilskud til selvstændigt  

 erhvervsdrivende (når denne mulighed træder i kraft) med 100 pct.
I samme periode afholder kommunerne selv udgifterne til  

 ledighedsydelse.
Dog refunderes kommunernes udgifter til ledighedsydelse  

 under  

 ferie med 50 pct.
 Kommunernes udgifter til orlovsydelse til personer, der er  

 berettiget til ledighedsydelse refunderes med 35 pct.
 Kommunernes udgifter til særlig ydelse refunderes af staten med  

 35 pct.
Fra 1. januar  

 2002 og frem Fra 1. januar 2002 refunderer staten kommunernes udgifter til  

 løntilskud til fleksjob og tilskud til selvstændigt erhvervsdrivende med 65  

 pct.
Kommunernes udgifter til løntilskud til fleksjob, der er  

 etableret før den 1. juli 2001, refunderes dog med 100 pct.
Med etableret  

 menes, at den pågældende skal være begyndt i fleksjobbet.
Fra 1. januar 2006  

 nedsættes refusionen til 65 pct.
Denne overgangsordning omfatter det konkrete fleksjob.
Hvis den  

 pågældende ophører i fleksjobbet og ansættes i et nyt fleksjob efter den 1.  

 juli 2001, refunderes kommunens udgifter til det nye fleksjob med 65 pct.
 Kommunernes udgifter til ledighedsydelse refunderes med 35 pct.,  

 herunder udgifter til ledighedsydelse i forbindelse med midlertidige  

 afbrydelser i arbejdet og udgifter til ledighedsydelse under sygdom og  

 barsel.  

 Dog refunderes kommunernes udgifter til ledighedsydelse under ferie med 50  

 pct.
 Kommunernes udgifter til orlovsydelse til personer, der er  

 berettiget til ledighedsydelse refunderes med 35 pct.
 Kommunernes udgifter til særlig ydelse refunderes af staten med  

 35 pct.
 En oversigt over refusionssatserne er vedlagt som bilag 6.
4.7.  

 Refusionssatsen for forsørgelsesydelser ved virksomhedsrevalidering § 103.  

  

 Staten refunderer 50 pct. af en kommunes udgifter  

 til revalidering, jf. §§ 52 og 62-65, samt værktøj og arbejdsredskaber  

 efter kapitel 8.
 Stk. 2.  

  

 Staten refunderer dog 65 pct. af en kommunes  

 udgifter efter §§ 52 og 62 til revalideringsydelse og løntilskud i  

 forbindelse med virksomhedsrevalidering, jf. § 47, stk. 2, nr. 1 og 3.
 Stk. 3.  

  

 Kommunen og amtskommunen afholder hver 50 pct. af  

 driftsudgifterne til erhvervsmodnende og erhvervsintroducerende kurser og  

 jobindslusningsprojekter efter § 48.
Stk. 4.  

  

 Af udgifterne vedrørende amtskommunale tilbud efter  

 § 68, stk. 1, 1. pkt., betaler kommunen en takst, der fastsættes for et  

 regnskabsår ad gangen på grundlag af tilbudenes budgetter.
Taksten er 50 pct.  

 af udgiften.
Perioden fra 1. juli 2001 til 31.december  

 2001 Kommunernes udgifter til revalideringsydelse og løntilskud i  

 forbindelse med virksomhedsrevalidering, der er truffet beslutning om før 1.  

 juli 2001, refunderes med 50 pct.
 Tilsvarende refunderes kommunernes udgifter til  

 revalideringsydelse og løntilskud i forbindelse med virksomhedsrevalidering,  

 der er truffet beslutning om den 1. juli 2001 eller senere, med 50 pct.
Fra 1. januar  

 2002 og frem Kommunernes udgifter til revalideringsydelse og løntilskud i  

 forbindelse med virksomhedsrevalidering, der er truffet beslutning om før 1.  

 juli 2001, refunderes med 50 pct.
 Kommunernes udgifter til revalideringsydelse og løntilskud i  

 forbindelse med virksomhedsrevalidering, der er truffet beslutning om den 1.  

 juli 2001 eller senere, refunderes med 65 pct.
 De uddannelsesforløb, der tager afsæt, og i det hele taget  

 overvejende finder sted på en virksomhed, er omfattet af begrebet  

 virksomhedsrevalidering i relation til vurderingen af refusionsprocentens  

 størrelse i hele forløbet.
 Det vil sige, at revalideringsforløb som fx gør brug  

 lærlingeuddannelserne, som hovedregel er omfattet af 65 pct. refusion.  

 Undtaget  

 herfra er tilfælde, hvor revalidenden deltager i skolepraktik, idet der ikke  

 er  

 tale om nogen virksomhedstilknytning.
 Virksomhedsrevalidering, som finder sted på  

 revalideringsinstitutioner, er ikke omfattet af den høje refusionsprocent og  

 refunderes derfor med 50 pct., med mindre der foreligger en  

 ansættelseskontrakt, og revalidenden således er i et lønmodtagerforhold.
Refusionsprocenten er den samme i hele forløbet.
Det vil sige,  

 at selv om forløbet består i en vekselvirkning mellem optræning/oplæring i en  

 virksomhed og perioder med skoleuddannelse, er refusionsprocenten den samme  

 under såvel virksomhedsperioden som skoleperioden.
 En oversigt over refusionssatserne er vedlagt som bilag 6.
Kapitel  

 5 Særlig ydelse § 74 f.  

  

 Personer, der ved visitationen ikke har ret til  

 ledighedsydelse, og som har en indtægt, der er mindre end det beløb, der ydes  

 efter § 25, stk. 1, nr. 2, er berettiget til en særlig ydelse, mens de  

 venter på et fleksjob.
Personer under 25 år er dog kun berettiget til særlig  

 ydelse, hvis indtægten er mindre end de beløb, der kan udbetales efter  

 § 25, stk. 1, nr. 3 eller 4.
 Stk. 2.  

  

 Ydelsen efter stk. 1, udgør forskellen mellem den  

 pågældendes indtægt og det beløb, der ydes efter § 25, stk. 1, nr. 2.  

 For personer under 25 år udgør ydelsen efter stk. 1 forskellen mellem den  

 pågældendes indtægt og det beløb, der ydes efter § 25, stk. 1, nr. 3 og  

 4.
 Stk. 3.  

  

 § 74 b finder tilsvarende anvendelse for  

 personer, der modtager særlig ydelse.
 Stk. 4  

  

 . Socialministeren fastsætter regler om, i hvilket  

 omfang reglerne i kapitel 4 finder anvendelse på personer, der modtager  

 særlig ydelse.
Persongruppen, der kan få den særlige ydelse Personer, der er visiteret til fleksjob, modtager i reglen  

 ledighedsydelse i perioden fra visitationen indtil ansættelsen i fleksjob,  

 hvis  

 de er berettigede til at modtage dagpenge ved sygdom eller barsel, hvis de  

 modtager dagpenge ved sygdom eller barsel eller deltager i revalidering efter  

 en erhvervsplan.
Personer, der modtager kontanthjælp ved visitationen,  

 fortsætter med at modtage kontanthjælp indtil ansættelsen i fleksjob.
Nogle personer, der er visiteret til fleksjob, vil imidlertid  

 hverken være berettiget til ledighedsydelse eller kontanthjælp, sidstnævnte i  

 reglen som følge af ægtefælleindtægter eller formue.
For at sikre disse  

 personer et selvstændigt forsørgelsesgrundlag er der indført en særlig ydelse  

.  

  

 Denne ydelse er ikke afhængig af ægtefællens indtægt eller formue eller den  

 pågældendes egen formue.
Rådighed Personer, der ansøger om eller modtager særlig ydelse, skal  

 opfylde betingelserne om at udnytte sine arbejdsmuligheder, jf. lovens  

 § 74 b.
Der henvises til pkt. 4.3.
Udbetalingsperiode Den særlige ydelse udbetales i perioden fra visitationen indtil  

 ansættelsen i fleksjob.
Ved uforskyldt ledighed efter et fleksjob, er det en  

 betingelse for at modtage ledighedsydelse, at optjeningskravet til  

 ledighedsydelse er opfyldt.
Hvis dette optjeningskrav ikke er opfyldt,  

 modtager  

 personen fortsat den særlige ydelse ved uforskyldt ledighed.
Størrelsen af  

 ydelsen Personer, der er visiteret til et fleksjob, og som ikke har et  

 forsørgelsesgrundlag i form af sygedagpenge, kontanthjælp og lignende, der  

 overstiger kontanthjælpssatsen for ikke-forsørgere, vil være sikret en særlig  

 ydelse, der maksimalt kan udgøre ikke-forsørgersatsen, der i 2001 er 7.711  

 kr.
 For personer under 25 år udgør den særlige ydelse dog i 2001  

 2.398 kr. for hjemmeboende og 4.969 kr. for udeboende.
 Der skal ikke betales bidrag til Arbejdsmarkedets Tillægspension  

 eller ske indbetaling til Den Særlige Pensionsopsparing af den særlige  

 ydelse.
Fradrag som følge  

 af indtægter Reglerne om fradrag af indtægter er fastsat i Socialministeriets  

 bekendtgørelse af 7. juni 2001.
De indtægter, der i medfør af § 74 f, stk. 2, i lov om  

 aktiv socialpolitik fradrages i særlig ydelse, opgøres efter reglerne i  

 § 30 i lov om aktiv socialpolitik.
En ægtefælles indtægt medregnes ikke  

 i  

 opgørelsen.
Den særlige ydelse udbetales uanset om pågældende selv eller  

 pågældendes ægtefælle har formue.
Ansøgerens afkast af egen formue fradrages  

 imidlertid i den særlige ydelse.
 Reglerne i §§ 31-33 finder tilsvarende anvendelse på  

 beregningen af indtægten efter reglerne i § 30. Det vil sige, at der ses  

 bort fra 11,20 kr. pr. time i pågældendes egen indtægt pr. udført  

 arbejdstime,  

 jf. § 31. Tjener en modtager af særlig ydelse således eksempelvis 101,20  

 kr. i timen, fradrages der 90,00 kr. pr. time i den særlige ydelse.
 Reglerne i § 32 medfører, at feriegodtgørelse fradrages,  

 svarende til den særlige ydelse, for det antal dage, som feriegodtgørelsen er  

 bestemt til at dække  og altså ikke efter  

 »krone  

 for krone princippet  

 «  

 . Endelig  

 foretages der ikke fradrag for de ydelser, der er nævnt i § 33.
Oplysningspligt Reglerne i lov om retssikkerhed og administration på det sociale  

 område om oplysningspligt m.v. finder tilsvarende anvendelse i forbindelse  

 med  

 særlig ydelse.
Overgangsregler En person, der ved lovens ikrafttræden allerede er visiteret til  

 fleksjob, men ikke har været ansat i fleksjob, har ret til særlig ydelse,  

 hvis  

 pågældende ikke har et andet forsørgelsesgrundlag i form af ledighedsydelse  

 eller kontanthjælp.
Der kan dog ikke udbetales særlig ydelse til personer, der ved  

 visitationen til fleksjob fik ret til ledighedsydelse, og som senere har  

 mistet  

 retten til ledighedsydelse, fx på grund af ophør i fleksjob før  

 beskæftigelseskravet  

 var opfyldt.
Ret til særlig ydelse vil for disse personer først kunne opnås  

 efter en revisitation til fleksjob.
 Eksempel 1:
En person visiteres til fleksjob den 1. april 2001. Den  

 pågældende har ikke ret til ledighedsydelse eller kontanthjælp fra  

 visitationstidspunktet.
Ved lovens ikrafttræden den 1. juli 2001 har den  

 pågældende endnu ikke været ansat i et fleksjob og har derfor ikke optjent  

 ret  

 til ledighedsydelse.
Den pågældende vil efter lovens ikrafttræden have ret  

 til  

 særlig ydelse.
 Eksempel 2:
En person visiteres til fleksjob den 1. december 2000. Den  

 pågældende har  

  

 ikke  

  

 ret til  

 ledighedsydelse eller kontanthjælp fra visitationstidspunktet.
Den 1. januar  

 2001 ansættes den pågældende i et fleksjob, som dog ophører den 1. juni 2001.  

 Den pågældende er således ledig den 1. juli 2001 uden at have optjent ret til  

 ledighedsydelse.
Den pågældende vil efter lovens ikrafttræden have ret til  

 særlig ydelse.
 Eksempel 3:
En person visiteres til fleksjob den 1. december 2000, og har  

 fra visitationstidspunktet ret til ledighedsydelse.
Den 1. januar 2001  

 ansættes den pågældende i et fleksjob, som dog ophører den 1. juni 2001. Den  

 pågældende er således ledig den 1. juli 2001 uden at opfylde  

 beskæftigelseskravet til ledighedsydelse.
Den pågældende vil efter lovens  

 ikrafttræden ikke have ret til særlig ydelse.
Kapitel  

 6 Lov om retssikkerhed og administration på  

 det sociale område 6.1.  

 Erhvervsrettede foranstaltninger (Lov om retssikkerhed og administration på det sociale  

 område) § 7 a.  

  

 Senest 2 uger før en erhvervsrettet foranstaltning  

 hører op, skal kommunen tage stilling til, om der er behov for yderligere  

 foranstaltninger for at bringe borgeren tilbage til arbejdsmarkedet.
Ved  

 vurderingen skal borgeren, egen læge, den faglige organisation, virksomheder  

 m.fl. inddrages.
 Stk. 2.  

  

 Hvis kommunen træffer afgørelse om yderligere  

 foranstaltninger, skal disse sættes i værk i umiddelbar tilknytning til  

 ophøret af den nuværende foranstaltning.
 For at undgå afbrydelser i indsatsen over for personer, som har behov  

 for hjælp, fx ved ophør af sygedagpenge uden efterfølgende ret til  

 kontanthjælp  

 og aktivering m.v. eller ved ophør i revalidering, skal kommunen sikre sig,  

 at  

 den før ophøret af en foranstaltning tager stilling til, hvad der videre skal  

 ske.
 Ved vurderingen skal kommunen inddrage den pågældende i sagen.  

 Kommunen skal endvidere overveje, hvor det er relevant for den konkrete sag,  

 om  

 borgens egen læge, den faglige organisation, virksomheder m.fl. skal  

 inddrages.  

 Derved sikres det, at den pågældende er enig i den pågældende foranstaltning,  

 og at det er den mest hensigtsmæssige foranstaltning for den pågældende.
 Det er en forudsætning for, at borgerens egen læge, den faglige  

 organisation, virksomheder m.fl. inddrages, at borgeren samtykker.
Bestemmelsen omfatter alle erhvervsmæssige foranstaltninger  

 inden for den sociale lovgivning.
Kontanthjælpsmodtagere i aktivering vil  

 således også være omfattet af bestemmelsen.
 I de situationer, hvor kommunen på et tidligere tidspunkt - fx 8  

 uger før ophøret af foranstaltningen eller i forbindelse med starten på  

 foranstaltningen - har taget stilling til, hvad der skal ske efter ophøret af  

 foranstaltningen, skal kommunen ikke foretage en ny vurdering.
 Hvis det imidlertid viser sig, at den pågældende ikke kan  

 gennemføre den yderligere planlagte foranstaltning, skal kommunen senest 2  

 uger  

 før ophør af den nuværende foranstaltning tage stilling til, hvad der videre  

 skal ske.
 Kommunen bør være opmærksom på konsekvenserne ved ophør i  

 fleksjob, da det kan betyde, at den pågældendes mulighed for at modtage  

 fleksydelse kan bortfalde.
 Det skal af journalen eller anden registrering fremgå, at  

 kommunen har vurderet, hvad der før ophøret af en foranstaltning videre skal  

 ske.
Socialministeriet, den 13. juni 2001 Henrik Dam Kristensen /Eva Pedersen Bilag 6 Oversigt over statens refusion til kommunerne i  

 forbindelse med revalidering og fleksjob Ordning 1. januar 2001 30. juni 2001 1. juli 2001  31. december 2001 1. januar 2002  Revalideringsydelse og  

 løntilskud i forbindelse med virksomhedsrevalidering, der er truffet  

 beslutning om før 1. juli 2001 50 pct.
 50 pct.
 50 pct.
Revalideringsydelse og  

 løntilskud i forbindelse med virksomhedsrevalidering, der er truffet  

 beslutning om 1. juli 2001 eller senere - 50 pct.
 65 pct.
Ledighedsydelse før første  

 fleksjob 0 pct.
 0 pct.
 35 pct.
Ledighedsydelse mellem  

 fleksjob 0 pct.
 0 pct.
 35 pct.
Ledighedsydelse under ferie 50 pct.
 50 pct.
 50 pct.
Ledighedsydelse under  

 barsel - 0 pct.
 35 pct.
Ledighedsydelse under  

 sygdom - 0 pct.
 35 pct.
Ledighedsydelse ved  

 midlertidige afbrydelser i jobbet - 0 pct.
 35 pct.
Orlovsydelse - 35 pct.
 35 pct.
Særlig ydelse - 35 pct.
 35 pct.
Fleksjob (§ 72)  

 påbegyndt før 1. juli 2001 100 pct.
 100 pct.
 100 pct.
(Den 1. januar 2006  

 omfattes disse fleksjob af den ændrede refusionssats) Fleksjob (§ 72)  

 påbegyndt den 1. juli 2001 eller senere - 100 pct.
 65 pct.
Tilskud til selvstændigt  

 erhvervsdrivende (§ 74 g) (Ikrafttrædelse sker  

 særskilt pga.
EU-godkendelse) - 100 pct.
 65 pct.
Bilag 7 Socialministeriets brev af 13. juni 2001 til samtlige  

 kommuner og amtskommuner m.fl.
Ændrede regler om fleksjob og ledighedsydelse Den 1. juli 2001 træder ændringerne af reglerne om fleksjob og  

 ledighedsydelse i kraft.
I forbindelse med de ændrede regler har  

 Socialministeriet udarbejdet vedlagte bekendtgørelser:
  

 	  

    

 Bekendtgørelse om  

 beregning af ledighedsydelse, fradrag i ledighedsydelse og varsling af ferie  

 med ledighedsydelse   

 	  

    

 Bekendtgørelse om  

 særlig ydelse efter § 74 f i lov om aktiv socialpolitik Socialministeriet har endvidere revideret vedlagte  

 bekendtgørelser:
  

 	  

    

 Bekendtgørelse om  

 orlovsydelse til kontanthjælpsmodtagere og modtagere af ledighedsydelse samt  

 om  

 fradrag i orlovsydelse, der udbetales af kommunerne   

 	  

    

 Bekendtgørelse om  

 indbetaling af ATP-bidrag for modtagere af kontanthjælp og andre ydelser   

 	  

    

 Bekendtgørelse om  

 indbetaling af Den Særlige Pensionsopsparing ved udbetaling af ydelser efter  

 lov om aktiv socialpolitik.
 Det bemærkes, at bekendtgørelserne offentliggøres i Lovtidende  

 den 15. juni 2001, og at numrene på bekendtgørelserne først kendes på det  

 tidspunkt.
 Socialministeriet har også udarbejdet vedlagte vejledning om de  

 ændrede regler om fleksjob og ledighedsydelse.
 Bekendtgørelserne og vejledningen kan også findes på  

 Socialministeriets hjemmeside  

  

 www.sm.dk  


  

 under punktet lovgivning.
 Det bemærkes, at en ny lovbekendtgørelse af lov om aktiv socialpolitik  

 forventes at blive udsendt snarest muligt.
Med venlig hilsen Eva Pedersen Bilag 8 Indholdsfortegnelse Kapitel 1   

 Indledning Kapitel 2 -  

 Baggrunden for og sigtet med ændringerne Kapitel 3 - Regler  

 om fleksjob 3.1. Præcisering af visitationsreglerne Forholdet til efterløn og overgangsydelse 3.2. Bortfald af muligheden for at yde tilskud med 1/3 Overgangsregel Kapitel 4 -  

 Ledighedsydelse 4.1. Ret til ledighedsydelse Personer med ret til ledighedsydelse ved visitationen Personer uden ret til ledighedsydelse ved visitationen Overgangsregler Fortabelse af ret til ledighedsydelse Ledighedsydelse under midlertidige afbrydelser i arbejdet Vejrlig Materialemangel Arbejdsfordeling Ledighedsydelse under sygdom og barsel Børnepasningsorlov til personer, der modtager  

 ledighedsydelse 4.2. Beregning af ledighedsydelse og fradrag i  

 ledighedsydelse Beregning af ledighedsydelse Overgangsregler Udbetaling af ledighedsydelsen Bidrag til ATP og Den Særlige Pensionsopsparing Fradrag i ledighedsydelsen for arbejde samtidig med  

 modtagelse af ledighedsydelse Frivilligt, ulønnet arbejde Tabt arbejdsfortjeneste og fratrædelsesgodtgørelse Overgangsregler 4.3. Sanktionsregler og rådighedsregler Gyldig grund for afslag eller ophør Sanktioner Rådighed Generhvervelse af ret til ledighedsydelse Begrænsning af perioden med ledighedsydelse til personer,  

 der er fyldt 60 år 4.4. Revisitation af personer, som har fået  

 ledighedsydelse i 18 måneder inden for de seneste 24 måneder og den  

 almindelige  

 opfølgningsforpligtelse Overgangsregel Den almindelige opfølgningsforpligtelse 4.5. Ferie med ledighedsydelse Ledighedsydelsens størrelse Varsling af ferie med ledighedsydelse Overgangsregler 4.6. Refusionssatserne i forbindelse med fleksjob og  

 ledighedsydelse Perioden fra 1. juli 2001 til 31.december 2000 Fra 1. januar 2002 og frem 4.7. Refusionssatsen for forsørgelsesydelser ved  

 virksomhedsrevalidering Perioden fra 1. juli 2001 til 31.december 2001 Fra 1. januar 2002 og frem Kapitel 5 - Særlig  

 ydelse Persongruppen, der kan få den særlige ydelse Rådighed Udbetalingsperiode Størrelsen af ydelsen Fradrag som følge af indtægter Oplysningspligt Overgangsregler Kapitel 6 - Lov om  

 retssikkerhed og administration på det sociale område 6.1. Erhvervsrettede foranstaltninger BILAG  

  

    

 (Bilag 1-5 udelades her) Bilag 1:  

  

 Bekendtgørelse om beregning af ledighedsydelse, fradrag i  

 ledighedsydelse og varsling af ferie med ledighedsydelse Bilag 2:  

  

 Bekendtgørelse  

 om særlig ydelse efter § 74 f i lov om aktiv socialpolitik Bilag 3:  

  

 Bekendtgørelse om orlovsydelse til kontanthjælpsmodtagere  

 og modtagere af ledighedsydelse samt om fradrag i orlovsydelse, der udbetales  

 af kommunerne Bilag 4:  

  

 Bekendtgørelse om indbetaling af ATP-bidrag for modtagere  

 af kontanthjælp og andre ydelser Bilag 5:  

  

 Bekendtgørelse om indbetaling af Den Særlige  

 Pensionsopsparing ved udbetaling af ydelser efter lov om aktiv socialpolitik.
 Bilag 6:  

  

 Oversigt over statens refusion til kommunerne i forbindelse med revalidering  

 og  

 fleksjob.
 Bilag 7:  

  

 Socialministeriets brev af 13. juni 2001 til samtlige kommuner og  

 amtskommuner  

 m.fl.
 Bilag 8:  

  

 Indholdsfortegnelse.
 1)  Bilag 1-5 udelades her.
