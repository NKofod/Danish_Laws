§ 1 I bekendtgørelse nr. 1148 af 13. december 1996 om vindmøllers tilslutning  

 til elnettet foretages følgende ændringer:
 1. § 7, stk. 2 ændres til:
»Stk. 2.  Uanset stk. 1 kan ejes en enkelt  

 vindmølle med større årlig elproduktion end 30.000 kWh, hvis møllen er  

 opstillet på een ejendom, som ejes og bebos af møllens ejer.
Vindmøllen skal  

 være opstillet på et grundstykke, som er fysisk sammenhængende med  

 beboelsesarealet, eller på et grundstykke på mindst 1 ha, som indgår i  

 driften af en landbrugsejendom, der bebos af mølleejeren.« 2. § 11 affattes således:
 »§ 11.  En virksomhed kan eje vindmøller eller  

 vindmølleandele for en elproduktion, der svarer til virksomhedens elforbrug i  

 kommunen tillagt 50 pct.
 Stk. 2.  En virksomhed kan eje en enkelt vindmølle  

 fuldtud, hvis møllen er opstillet på en ejendom, der ejes af virksomheden  

 eller - for personligt ejede virksomheder - af virksomhedens indehaver.  

 Møllen skal være opstillet på et grundstykke, der anvendes til virksomhedens  

 erhvervsmæssige hovedformål, eller på et areal, som støder op til dette  

 grundstykke.
Stk. 3.  En landbrugsvirksomhed kan eje en enkelt  

 vindmølle fuldtud, hvis møllen er opstillet på en ejendom, der ejes af  

 virksomheden eller - for personligt ejede virksomheder - af virksomhedens  

 indehaver.
Møllen skal være opstillet på et grundstykke på mindst 1 ha, som  

 indgår i driften af landbrugsvirksomheden.
Stk. 4.  En virksomhed, der ejer en vindmølle efter  

 reglen i stk. 2 eller stk. 3, kan ikke samtidig eje eller være medejer af  

 andre vindmøller.« 3. Efter § 11 indsættes:
 »§ 11 a.  Hvis en person ejer eller driver en  

 eller flere personligt ejede virksomheder på sin ejendom, kan der alene  

 tilsluttes een vindmølle efter § 7, stk. 2, § 11, stk. 2, eller § 11, stk. 3.
Stk. 2.  En person, der ejer eller driver en eller flere  

 personligt ejede virksomheder, kan ikke samtidigt eje en vindmølle efter § 7,  

 stk. 2 og vindmølleandele efter § 11, stk. 1. En sådan person kan endvidere  

 ikke samtidigt eje en vindmølle efter § 11, stk. 2 eller § 11, stk. 3 og  

 vindmølleandele efter § 7, stk. 1.« § 2 Stk. 1.  Bekendtgørelsen træder i kraft den 1. juli  

 1998.
 Stk. 2.  Vindmøller, der er købt før den 1. juli 1998,  

 kan indtil den 31. december 1999 fortsat tilsluttes efter de hidtil gældende  

 regler.
