Bekendtgørelse om ændring af bekendtgørelse om forbud mod at lande med passagerer uden negativ COVID 19-test § 1 I bekendtgørelse nr. 137 af 30. januar 2021 om forbud mod at lande med passagerer uden negativ COVID 19-test foretages følgende ændringer:
 1. § 2, stk. 2, affattes således:
 »Stk. 2. Kravet om fremvisning af negativ COVID 19-test efter stk. 1 gælder ikke for:
 1) Flyselskabets personale, der er i tjeneste, medmindre der er tale om ikke-kommercielle flyvninger.
2) Passagerer ombord på et luftfarttøj, der alene foretager en teknisk mellemlanding, og hvor passagererne ikke forlader fartøjet.« 2. I § 3, stk. 3, ændres »otte« til: »12«.
§ 2 Bekendtgørelsen træder i kraft den 13. februar 2021.
