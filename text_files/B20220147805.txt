Bekendtgørelse om regulering af grænser og præmier i forsikringsordningerne for private arbejdsgivere og selvstændige erhvervsdrivende I medfør af § 45, stk. 6, og § 55, stk. 5, i lov om sygedagpenge, jf. lovbekendtgørelse nr. 1263 af 2. september 2022, fastsættes efter bemyndigelse:
Sygedagpengeforsikring for private arbejdsgivere § 1. Grænsen for en privat arbejdsgivers lønudgift for optagelse i forsikringen for private arbejdsgivere udgør 7.962.500 kr.
 Stk. 2. Grænsen for en privat arbejdsgivers lønudgift for udelukkelse af forsikringen for private arbejdsgivere udgør 9.828.000 kr.
 § 2. Præmiesatsen udgør 0,72 pct.
Sygedagpengeforsikring for selvstændige erhvervsdrivende § 3. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra tredje fraværsdag, udgør den årlige præmie:
 1) 1/1 sats (sygedagpengenes højeste beløb): 3.426 kr.
 2) 2/3 sats (2/3 af sygedagpengenes højeste beløb): 2.284 kr.
 § 4. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra første fraværsdag, udgør den årlige præmie:
 1) 1/1 sats (sygedagpengenes højeste beløb): 5.289 kr.
 2) 2/3 sats (2/3 af sygedagpengenes højeste beløb): 3.526 kr.
 Ikrafttræden m.v.
 § 5. Bekendtgørelsen træder i kraft den 1. januar 2023, jf. dog stk. 2.
 Stk. 2. §§ 3 og 4 træder i kraft den 1. april 2023.
 Stk. 3. Bekendtgørelse nr. 2073 af 19. november 2021 om regulering af grænser og præmier i forsikringsordningerne for private arbejdsgivere og selvstændige erhvervsdrivende ophæves. §§ 3 og 4 i bekendtgørelse nr. 2073 af 19. november 2021 finder dog fortsat anvendelse frem til og med den 31. marts 2023.
