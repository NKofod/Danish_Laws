 Under henvisning til retsplejelovens § 941, stk. 1. jfr. § 963, stk. 3,  

 hvorefter anke af en straffedom, overgået en person under 18 år, kan  

 iværksættes ikke blot af domfældte, men også af hans værge, hvorved må  

 forstås forældremyndighedens indehaver, skal man anmode om, at sådanne domme,  

 for så vidt de er påankelige, og indehaveren af forældremyndigheden ikke har  

 været til stede ved domsafsigelsen, ved politiets foranstaltning må blive  

 foranlediget forkyndt for forældremyndighedens indehaver, for at denne kan få  

 lejlighed til at tage stilling til ankespørgsmålet.
Opmærksomheden henledes på, at forældremyndgiheden over et barn, der er  

 undergivet børneforsorg i henhold til forsorgsloven § 130 eller § 131, i  

 henhold til lovens § 133 tilkommer vedkommende børneværnsudvalg, for hvilket  

 forkyndelse derfor bør ske i overensstemmelse med foranstående, medmindre det  

 børneværnsudvalg, der har forsorgen for barnet, har været repræsenteret ved  

 domsafsigelsen.
Foreligger der tvivl om, hvilket børneværnsudvalg domfældte  

 henhører under, vil oplysning i så henseende kunne fås hos landsnævnet for  

 børneforsorg.
 Justitsministeriet, den 12. november  

 1948.
 P.M.V.
Eivind Larsen /Erik Vetli.
