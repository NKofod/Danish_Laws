Resumé Gennem omtale i pressen blev ombudsmanden opmærksom på at  

 Statsministeriet havde givet en bestemt avis aktindsigt i en tale som  

 statsministeren skulle holde om EU.
Avisen ville bringe talen som kronik  

 samme  

 dag som talen skulle holdes.
Dagen før viste andre medier, bl.a. en anden  

 avis, interesse for taledokumentet.
Avisen bad om aftenen Statsministeriets  

 pressechef om også at få aktindsigt i taledokumentet, men fik afslag med den  

 begrundelse  

 at den første avis allerede havde fået aktindsigt.
Ombudsmanden tog sagen op  

 af  

 egen drift.
Ombudsmanden udtalte at en myndigheds interesse i at sikre at  

 visse budskaber formidles på den mest effektive måde og opnår optimal  

 gennemslagskraft ved at lade dem lancere som solohistorier, ikke i sig selv  

 kan  

 frakendes saglighed.
Men dette hensyn kan ikke tillægges en så afgørende vægt  

 over for det lovfæstede offentlighedsprincip og den forvaltningsretlige  

 lighedsgrundsætning at det i almindelighed vil kunne begrunde tilbageholdelse  

 eller forsinket indsigt til andre.
 Ombudsmanden udtalte at taledokumentet ved udlevering til den  

 første avis mistede sin interne karakter, og at Statsministeriet herefter  

 ikke  

 kunne afslå at udlevere det til andre på grundlag af offentlighedslovens  

 bestemmelser om interne dokumenter.
 Da Statsministeriet samme dag som udleveringen af  

 taledokumentet til den første avis fandt sted, var i kontakt med en række  

 medier vedrørende talen, burde ministeriet efter ombudsmandens mening på eget  

 initiativ have tilbudt disse medier indsigt i de samme oplysninger som den  

 første avis havde fået.
Ombudsmanden udtalte desuden at en forvaltningsmyndighed, hvis  

 den giver en journalist eller andre indsigt i et eller flere dokumenter  

 og/eller afgiver oplysninger og denne ekspedition ikke fremgår af sagen, skal  

 tage notat om det.
Af notatet skal fremgå hvilke dokumenter eller oplysninger  

 der er udleveret, til hvem eller under hvilke omstændigheder de er udleveret,  

 tidspunktet for udleveringen og eventuelle vilkår eller klausuler der er  

 aftalt  

 eller forudsat ved udleveringen.
Ved udlevering af dokumenter eller  

 oplysninger som en myndighed afgiver som led i en solohistorie, vil det efter  

 ombudsmandens opfattelse være ønskeligt at myndigheden i notatet yderligere  

 angiver den eller de interesser som myndigheden har tillagt betydning ved  

 beslutningen om udlevering. (J.nr. 2003-0322-401).
Selektiv betjening af pressen  

  

 Vejledning.
Notatpligt I brev af 12. marts 2003 bad jeg med henblik på mine  

 overvejelser om at rejse en sag af egen drift, jf. ombudsmandslovens § 17,  

 stk.  

 1, Statsministeriet om en udtalelse vedrørende spørgsmålet om ministeriets  

 udlevering af en statsministertale om EU til tre udvalgte medier, mens andre  

 angiveligt havde fået afslag på at få oplysninger om indholdet af talen.
Jeg  

 var blevet opmærksom på spørgsmålet gennem presseomtale i Jyllands-Posten i  

 januar 2003.
 I udtalelse af 20. maj 2003 anførte Statsministeriet bl.a.  

 følgende:
1. Statsministeriet skal indledningsvis redegøre for forløbet  

 op til statsministerens afholdelse af sin europapolitiske tale den 15. januar  

 i forbindelse med et arrangement organiseret af Institut for Internationale  

 Studier.
At statsministeren ville afholde en større europapolitisk tale var  

 kendt i journalistiske kredse allerede ultimo 2002. På et tidligt tidspunkt  

 ytrede dagbladet Politiken stor interesse for de forventede europapolitiske  

 budskaber i talen, og der blev udtrykt ønske om at bringe talen som kronik  

 samme dag, som talen blev holdt.
Der var i denne forbindelse flere kontakter  

 mellem  

 en redaktør fra Politiken og Statsministeriets pressechef.
Efter aftale med  

 statsministeren blev det ud fra overvejelser om, hvorledes de i talen  

 indeholdte  

 budskaber mest effektivt blev formidlet til offentligheden, besluttet at lade  

 Politiken dels bringe talen som kronik, dels behandle indholdet journalistisk  

 samme dag, som talen blev afholdt.
Ingen andre medier havde på daværende tidspunkt udvist en  

 tilsvarende interesse for talen.
Først dagen inden talens afholdelse   

 dvs. den  

 14. januar 2003  rettede en række medier henvendelse til  

 Statsministeriets  

 pressechef.
Samtlige henvendelser besvaredes med en orientering om  

 hovedbudskaberne  

 i talen, og ingen ytrede ønske om at få talen udleveret.
Eneste undtagelse blandt henvendelserne til pressechefen den  

 pågældende dag var Jyllands-Postens politiske redaktør, som samme dags aften  

 rettede telefonisk henvendelse til pressechefen.
Efter at have modtaget en  

 orientering på linie med de øvrige journalister fremsatte den pågældende  

 redaktør ønske om at få talen udleveret.
Dette blev afvist af pressechefen  

 med  

 en bemærkning om, at talen alene var udleveret til Politiken, som dagen efter  

 ville bringe den som kronik.
2. Som det fremgår af ovennævnte, var der således ikke tale om,  

 at den pågældende tale blev udleveret til tre udvalgte medier, mens andre  

 medier fik afslag på at få oplysninger om indholdet af talen.
Så meget desto  

 mindre var der tale om, at ét enkelt medie blev nægtet informationer, som  

 andre havde fået adgang til.
Såvel Financial Times som Den Liberale Presse  

 blev  

 alene briefet mundtligt om indholdet af talen.
 Det forhold, at statsministeren på sit ugentlige pressemøde selv  

 afviste for åben mikrofon at kommentere talen på forhånd, ses ikke at være  

 relevant i denne sammenhæng, idet en sådan kommentar klart ville devaluere  

 ministerens afholdelse af selve talen.
 3. Med hensyn til beslutningen om ud fra overvejelser om at  

 sikre den optimale gennemslagskraft at lade talen få en fremtrædende  

 placering i et enkelt dagblad skal Statsministeriet bemærke, at lancering af  

 solo-historier er og i årevis har været en udbredt praksis i  

 dansk politik.
Statsministeriet kan imidlertid oplyse, at spørgsmålet kan  

 forventes behandlet i det sagkyndige udvalg, som regeringen vil nedsætte som  

 opfølgning på folketingsvedtagelse nr.
V 36 af 16. januar 2003. Udvalget skal  

 i forlængelse af betænkning nr. 1354/1998 og Justitsministeriets redegørelse  

 af  

 4. oktober 2001 analysere og vurdere behovet for en yderligere præcisering af  

 reglerne for embedsmænd generelt og for embedsmænd ansat som særlige  

 rådgivere, herunder som pressemedarbejdere.
Udvalget vil bl.a. skulle se på,  

 hvilken betydning almindelige forvaltningsretlige regler om saglighed og  

 lighed  

 har for embedsmænds  herunder særlige rådgiveres  varetagelse af  

 opgaver i  

 forhold til pressen og i den forbindelse vurdere, om der kan være behov for  

 at  

 præcisere reglerne på dette område. I brev af 1. december 2003 meddelte jeg til Statsministeriet at  

 jeg havde besluttet at tage sagen op til behandling, og at jeg regnede med at  

 kunne afslutte min behandling af sagen i løbet af januar 2004.
 I en foreløbig redegørelse af 11. februar 2004 anførte jeg  

 følgende:
Ombudsmandens foreløbige udtalelse 1. Offentlighedsloven Jeg går ud fra at det dokument som indeholdt statsministerens tale  

 (taledokumentet) var udarbejdet internt i ministeriet og ikke forud for  

 afgivelsen til Politiken havde været afgivet til udenforstående.
I tiden  

 indtil da havde det således ikke mistet sin interne karakter, jf.  

 offentlighedslovens § 7, og var dermed som udgangspunkt ikke omfattet af  

 retten til aktindsigt for enhver, jf. offentlighedslovens § 4, stk. 1, 1.  

 pkt.
Efter Statsministeriets udlevering af taledokumentet til Politiken havde  

 dokumentet mistet sin interne karakter, og Statsministeriet kunne herefter  

 ikke afslå at udlevere det til andre på grundlag af offentlighedslovens  

 bestemmelser om interne dokumenter.
Efter offentlighedslovens § 4, stk. 1, 2. pkt., kan en forvaltningsmyndighed  

 give aktindsigt i videre omfang medmindre andet følger af regler om  

 tavshedspligt mv., såkaldt meroffentlighed.
Offentlighedsloven indeholder  

 ikke nærmere regler om meroffentlighed.
Vedkommende myndighed skal snarest afgøre om en begæring om  

 aktindsigt kan imødekommes, jf. offentlighedslovens § 16, stk. 1. Ifølge  

 forarbejderne er det herved tilsigtet at understrege at sager om aktindsigt  

 skal behandles med særlig hurtighed, jf.
Folketingstidende 1985-86, Tillæg A,  

 spalte 233.
I tilfælde som det foreliggende hvor tavshedspligt mv. ikke er  

 til hinder for at give meroffentlighed i et dokument, beror en beslutning  

 herom  

 på myndighedens skøn.
Dette skøn er undergivet de almindelige  

 forvaltningsretlige grundsætninger for skønsudøvelse, herunder kravene om  

 saglighed og lighed.
2. Almindelige  

 forvaltningsretlige grundsætninger I saglighedskravet ligger bl.a. et forbud mod at myndigheden ved  

 skønsmæssige beføjelser forfølger ulovlige formål, jf. bl.a.
Jens Garde mfl.,  

 Forvaltningsret, Almindelige Emner, 3. udgave (1997), s. 187ff.
Af  

 lighedsgrundsætningen  

 følger at forvaltningsmyndigheder er forpligtede til at behandle i det  

 væsentlige ensartede forhold lige i retlig henseende, jf. bl.a.
Jens Garde  

 mfl., Forvaltningsret, Almindelige Emner, 3. udgave (1997), s. 211.
Disse principper gælder også i forbindelse med behandling af  

 aktindsigtssager, både sager hvor myndigheden er forpligtet til at give  

 aktindsigt efter reglerne i offentlighedsloven, og sager hvor der gives  

 meroffentlighed.
Herudover gælder grundsætningerne også hvor udleveringen af  

 en historie ikke er knyttet til dokumenter, men hvor der finder en mundtlig  

 orientering sted.
Ombudsmanden har flere gange taget stilling til spørgsmålet om  

 en ligelig behandling af pressen når repræsentanter for pressen selv retter  

 henvendelse til offentlige myndigheder med henblik på informationssøgning  

 eller i forbindelse med myndigheders etablering af særlige ordninger med  

 udvidet  

 offentlighed over for pressen, f.eks. afholdelse af pressemøder, besvarelse  

 af  

 spørgsmål, udlevering af anonymiserede enkeltafgørelser osv.
Ombudsmanden har  

 i den forbindelse også berørt spørgsmål om hvilke hensyn der ikke kan  

 varetages  

 i forbindelse med afslag på henholdsvis udsættelse af aktindsigt eller  

 udelukkelse fra myndighedernes informationsordninger.
Se bl.a. sagerne  

 gengivet  

 i Folketingets Ombudsmands beretning for 1990, s. 181ff*, og for 1992, s.  

 141ff*, og sagen med mit j.nr. 2002-0936- 201. Udtalelsen i sagen  

 2002-0936-201, der er vedlagt i kopi, bliver trykt i Folketingets Ombudsmands  

 beretning for 2003. [Optrykt i denne beretning som sag nr. 2-2.].
Den sag som er gengivet i Folketingets Ombudsmands beretning for  

 1990, s. 181ff, vedrørte en klage fra en journalist fra TV2 over at han havde  

 fået meddelt aktindsigt i materiale hos Told- og Skattestyrelsen tre dage  

 senere end en anden journalist som på næsten samme tidspunkt havde fremsat en  

 tilsvarende begæring om aktindsigt.
I denne sag udtalte jeg bl.a.:
Der er heller ikke i offentlighedsloven (eller i  

 forvaltningsloven) givet bestemmelser om, i hvilken rækkefølge begæringer om  

 aktindsigt skal behandles i tilfælde, hvor der foreligger begæring om  

 aktindsigt  

 i det samme materiale fra forskellige personer.
Den enkelte borger har  

 således  

 ikke noget krav på, at en henvendelse fra den pågældende til en offentlig  

 myndighed  

 behandles før en bestemt anden henvendelse, men har alene krav på, at  

 afgørelse  

 bliver truffet inden for rimelig tid (herunder inden for eventuelle  

 tidsfrister  

 fastsat i gældende regler), og at prioriteringen af sagerne sker på et  

 sagligt  

 grundlag.
Prioriteringen må således ikke medføre en usaglig  

 forskelsbehandling.
Jeg har forståelse for, at pressen af hensyn til  

 konkurrenceforhold inden for nyhedsformidlingen har en interesse i, at  

 afgørelser  

 om aktindsigt med den deraf følgende videregivelse af oplysninger meddeles  

 samtidig, når flere begæringer om aktindsigt i det samme materiale samtidig  

 er  

 under behandling hos myndighederne.
Jeg må anse det for ønskeligt, om  

 myndighederne,  

 i det omfang det er muligt, tager hensyn til disse interesser ved meddelelse  

 af  

 aktindsigt.
Hensynet har særlig vægt i et tilfælde som det foreliggende, hvor  

 det drejer sig om en sag, der er genstand for betydelig presseomtale.  

 Skatteministeriets mulighed for at tilgodese hensynet må ses i sammenhæng  

 med,  

 at ministeriet fandt, at det var nødvendigt at overskride 10-dages-fristen i  

 offentlighedslovens § 16, stk. 2, for som led i overvejelserne at få belyst  

 sagen fra flere afdelinger i ministeriet, Told- og Skattestyrelsen.
Jeg har ikke grundlag for at antage, at Skatteministeriet  

 bevidst for at favorisere Jyllands-Posten har ekspederet Deres  

 aktindsigtsanmodning  

 senere end anmodningen fra Jyllands-Posten.
Jeg finder imidlertid, at det  

 havde været nærliggende, om Skatteministeriet i den foreliggende sag havde  

 tilrettelagt behandlingen af anmodningerne om aktindsigt på en sådan måde, at  

 det ovennævnte hensyn var blevet tilgodeset, dvs. at aktindsigtsafgørelserne  

 var blevet meddelt samtidig. Sagen med mit j.nr. 2002-0936-201 drejede sig om en praksis fra  

 Finansministeriet hvorefter ministeriet på forhånd udleverede  

 finanslovsforslaget til blandt andet medlemmer af Folketingets Presseloge med  

 klausul om at indholdet først måtte offentliggøres ved forslagets  

 fremsættelse  

 for Folketinget.
En journalist, der ikke var medlem af presselogen og således  

 først kunne få udleveret finanslovsforslaget efter fremsættelsen for  

 Folketinget, havde klaget til mig.
Jeg udtalte som min opfattelse at  

 Finansministeriet ikke var berettiget til at afslå at udlevere de  

 klausulerede  

 finanslovsforslag til andre journalister end dem der var medlem af  

 Folketingets  

 Presseloge, alene med henvisning til det manglende medlemskab af logen.
Jeg  

 mente en sådan ordning ikke var sagligt begrundet.
Til støtte herfor anførte  

 jeg bl.a. følgende:
Som det fremgår af afsnit 2.2.1, skal myndighederne som  

 udgangspunkt behandle alle journalister lige når der skal tages stilling til  

 om en begæring om aktindsigt skal imødekommes efter reglen om  

 meroffentlighed.  

 Dette krav om ligebehandling må blandt andet ses i lyset af de  

 konkurrenceforhold der eksisterer inden for nyhedsformidlingen, jf. herved  

 det  

 ovenfor citerede vedrørende sagen omtalt i Folketingets Ombudsmands beretning  

 for 1990, s. 181ff.
En ensartet behandling af alle journalister må desuden  

 antages at være bedst stemmende med hensynet bag artikel 10 i den europæiske  

 menneskerettighedskonvention om beskyttelsen af ytringsfriheden, jf.
Peer  

 Lorenzen mfl., Den Europæiske Menneskerettighedskonvention (kommentaren), 2.  

 udgave (2003), s. 470. Forskelsbehandling af journalister indbyrdes kan  

 derfor  

 kun komme på tale hvis der er tungtvejende saglige hensyn der taler  

 herfor. Finansministeriet meddelte efter at have modtaget en foreløbig  

 redegørelse i sagen at forskelsbehandling til fordel for medlemmer af  

 presselogen i forbindelse med udlevering af forslag til finansloven ikke  

 ville  

 finde sted i fremtiden.
Den journalist som en myndighed overvejer at tildele en  

 solohistorie, vil normalt have en interesse i så vidt muligt at sikre sig  

 imod  

 at den samme historie bringes af andre før eller samtidig med at han  

 planlægger  

 at bringe den.
Myndigheden må på den baggrund påregne at journalisten i givet  

 fald kræver eller forudsætter, eventuelt stiltiende, at myndigheden indtil da  

 tilbageholder samme historie over for andre, herunder navnlig konkurrerende  

 medier.
Efter min opfattelse kan myndigheden ikke lovligt efterkomme et  

 sådant ønske om tilbageholdelse eller forsinket indsigt såfremt andre retter  

 henvendelse om oplysninger om eller indsigt i samme sag, jf. den almindelige  

 forvaltningsretlige lighedsgrundsætning.
Jeg henviser desuden til artikel 10  

 i  

 den europæiske menneskerettighedskonvention om beskyttelse af ytringsfriheden  

 hvori retten til at modtage informationer er fremhævet.
Myndighedens  

 interesse  

 i at sikre at visse budskaber formidles på den mest effektive måde og opnår  

 optimal gennemslagskraft ved at lade dem lancere som solohistorier, kan ikke  

 i  

 sig selv frakendes saglighed.
Men dette hensyn kan efter min opfattelse ikke  

 tillægges en så afgørende vægt over for det lovfæstede offentlighedsprincip  

 og  

 den forvaltningsretlige lighedsgrundsætning at det i almindelighed vil kunne  

 begrunde tilbageholdelse eller forsinket indsigt til andre.
Tilbageholdelse eller forsinkelse for at bidrage til at sikre  

 journalisten sin solohistorie vil ikke være et sagligt hensyn som  

 forvaltningsmyndigheden kan tillægge betydning.
Det gælder selv om  

 myndigheden  

 måtte have givet journalisten tilsagn eller forventning herom.
Jeg henviser  

 herved  

 til at en forvaltningsmyndighed ikke ved aftale, løfter eller anden form for  

 tilkendegivelse uden fornøden saglig grund kan fravige den almindelige  

 forvaltningsretlige lighedsgrundsætning.
Ved senere henvendelser om samme  

 historie bør myndigheden derimod i almindelighed på eget initiativ oplyse om  

 og  

 tilbyde oplysninger svarende til dem der allerede er afgivet.
3. Notatpligt I offentlighedslovens § 6 er det fastsat at en  

 forvaltningsmyndighed der mundtligt modtager oplysninger vedrørende en sags  

 faktiske omstændigheder der er af betydning for sagens afgørelse, eller som  

 på  

 anden måde er bekendt med sådanne oplysninger, skal gøre notat om indholdet  

 af oplysningerne.
Det gælder dog ikke såfremt oplysningerne i øvrigt fremgår  

 af sagens dokumenter.
Det følger endvidere af en almindelig retsgrundsætning at en  

 myndighed  uanset om der er tale om en afgørelsessag  skal sørge  

 for at der  

 gøres notat om ekspeditioner af væsentlig betydning for behandlingen af en  

 sag dersom de ikke fremgår af sagens akter i øvrigt.
Se bl.a. de udtalelser  

 der er gengivet i Folketingets Ombudsmands beretninger for 1989, s. 138ff*,  

 for 1989, s. 369R*, for 1992, s. 40ff*, for 1996, s. 164ff*, for 1998, s.  

 92ff*, for 1999, s. 257*, for 2001, s. 117ff*, og for 2001, s. 194ff*.
 Denne notatpligt tilgodeser det overordnede formål at tjene som  

 dokumentation over for kontrolinstanser for hvorledes de enkelte sager er  

 blevet ekspederet, og sikre at myndigheden har overblik over sagernes  

 hidtidige  

 sagsforløb uden at være afhængig af de enkelte sagsbehandleres hukommelse.
Hvis en forvaltningsmyndighed giver en journalist eller andre  

 indsigt i et eller flere dokumenter og/eller afgiver oplysninger og denne  

 ekspedition ikke fremgår af sagens øvrige akter, skal myndigheden i  

 overensstemmelse med den omtalte notatpligt udarbejde notat herom.
Af notatet  

 skal navnlig fremgå hvilke dokumenter og/eller oplysninger der er udleveret,  

 til hvem eller under hvilke omstændigheder de er udleveret (eksempelvis  

 bestemte personer eller på et pressemøde), tidspunktet for udleveringen og  

 eventuelle vilkår eller klausuler der er aftalt eller forudsat ved  

 udleveringen.
Ved udlevering af dokumenter eller oplysninger som en myndighed  

 afgiver som led i en solohistorie, vil det efter min opfattelse være  

 ønskeligt  

 at myndigheden i notatet yderligere angiver den eller de interesser som  

 myndigheden  

 har tillagt betydning ved beslutningen om udleveringen.
4. Den konkrete sag a.
Tildelingen af historien til Politiken Som nævnt ovenfor går jeg ud fra at taledokumentet var  

 udarbejdet internt i Statsministeriet og ikke forud for afgivelsen til  

 Politiken havde været afgivet til udenforstående.
I tiden indtil da havde det  

 således ikke mistet sin interne karakter, jf. offentlighedslovens § 7, og var  

 dermed som udgangspunkt ikke omfattet af retten til aktindsigt for enhver,  

 jf. offentlighedslovens § 4, stk. 1, 1. pkt.
Jeg lægger herefter til grund at  

 udleveringen af taledokumentet til Politiken var et udslag af princippet om  

 meroffentlighed.
Det fremgår ikke af Statsministeriets udtalelse til mig om  

 ministeriet tog notat om beslutningen om at give statsministerens tale om EU  

 til Politiken som solohistorie.
Hvis der blev taget et sådant notat, beder  

 jeg  

 om at modtage det sammen med Statsministeriets bemærkninger til denne  

 foreløbige  

 redegørelse.
Hvis ikke der foreligger et notat, beder jeg om en forklaring på  

 hvorfor der ikke blev taget notat.
Statsministeriet har i sin udtalelse til mig oplyst at  

 baggrunden for at give historien til Politiken var at Politiken havde vist  

 særlig interesse, og at udleveringen skete ud fra ønsket om at sikre at  

 budskaberne  

 i talen blev formidlet på den mest effektive måde.
En myndigheds varetagelse  

 af sådanne hensyn til effektiv formidling ved ud fra  

 meroffentlighedsprincippet  

 forudgående at overlade manuskriptet til et medie der har vist særlig  

 interesse  

 herfor, er efter min opfattelse sagligt, og ministeriets henvisning hertil  

 kan  

 derfor ikke give mig anledning til bemærkninger.
b.
Anmodning om  

 indsigt i talen fra andre medier Udleveringen af talen til Politiken medførte at taledokumentet  

 ikke længere var omfattet af offentlighedslovens bestemmelser om interne  

 dokumenter.
Dokumentet kunne efter min opfattelse ikke undtages fra  

 aktindsigt  

 efter andre bestemmelser i offentlighedsloven.
Anmodninger om aktindsigt i  

 taledokumentet efter at det var udleveret til Politiken skulle på den  

 baggrund  

 imødekommes efter offentlighedslovens almindelige regler.
Afslag på andre  

 mediers anmodninger om aktindsigt i taledokumentet ville være i strid med den  

 forvaltningsretlige lighedsgrundsætning.
Statsministeriet har i sin udtalelse til mig anført at Financial  

 Times og Den Liberale Presse den 14. januar 2003, dvs. dagen før talens  

 afholdelse, rettede telefonisk henvendelse til ministeriet med anmodning om  

 at få oplysninger om indholdet af talen.
De to medier blev på den baggrund  

 briefet mundtligt om indholdet af talen.
Statsministeriet har ikke oplyst om  

 der i overensstemmelse med notatpligten blev udarbejdet notat om de to  

 mediers  

 henvendelse til Statsministeriet.
Jeg beder om at få sådanne eventuelle  

 notater  

 tilsendt, og, hvis ikke de foreligger, en forklaring på hvorfor der ikke blev  

 taget notat.
Som nævnt bør en myndighed ved senere henvendelser om samme  

 historie i almindelighed på eget initiativ oplyse om og tilbyde oplysninger  

 svarende til dem der allerede tidligere er afgivet.
Jeg beder  

 Statsministeriet  

 oplyse om det skete da Financial Times, Den Liberale Presse og  

 Jyllands-Posten  

 kontaktede ministeriet den 14. januar 2003.
Henvendelsen fra Jyllands-Posten blev rettet til  

 Statsministeriets pressechef om aftenen den 14. januar 2003. Redaktøren fra  

 Jyllands-Posten fik en mundtlig orientering om indholdet af talen og  

 fremsatte  

 herefter ønske om at få talen udleveret.
Dette blev afvist af pressechefen  

 med  

 en bemærkning om at talen var udleveret til Politiken som dagen efter ville  

 bringe den som kronik.
Statsministeriet har ikke oplyst om der i overensstemmelse med  

 notatpligten blev udarbejdet notat om Jyllands-Postens henvendelse.
Jeg beder  

 om at få et eventuelt sådant notat tilsendt, og, hvis ikke det foreligger, en  

 forklaring på hvorfor der ikke blev taget notat.
Jyllands-Postens henvendelse til pressechefen skulle behandles  

 som en sædvanlig aktindsigtsanmodning.
En sådan anmodning skal der snarest  

 tages stilling til, jf. offentlighedslovens § 16, stk. 1.
En udsættelse af afgørelsen af aktindsigtsspørgsmålet kunne  

 ikke ske med henblik på overvejelser om hvorvidt der i det hele taget skulle  

 gives aktindsigt, eftersom der allerede var givet aktindsigt i dokumentet til  

 et andet medie.
Jeg går ud fra at Statsministeriets pressechef havde  

 elektronisk  

 adgang til taledokumentet, og at han dermed ved en meget enkel og hurtig  

 ekspedition ville have været i stand til at give aktindsigt i taledokumentet  

 med det samme ved at videresende det elektronisk selv om anmodningen om  

 aktindsigt fra Jyllands-Posten blev fremsat efter almindelig kontortids  

 ophør.  

 Under disse forudsætninger ses der således ikke at have foreligget  

 administrative årsager til ikke straks at imødekomme anmodningen om indsigt.  

 At  

 udsætte afgørelsen om aktindsigt med henblik på at Politiken som det eneste  

 medie fik adgang til først at omtale talen, ville ikke være sagligt.
Det er på den baggrund min foreløbige opfattelse at der ikke var  

 saglige årsager til at udsætte aktindsigtsafgørelsen, og at Statsministeriet  

 dermed med det samme skulle have givet Jyllands-Posten aktindsigt i  

 taledokumentet.
At dette ikke skete, er efter min foreløbige opfattelse  

 beklageligt. I en udtalelse af 2. april 2004 anførte Statsministeriet bl.a.  

 følgende:
   

  

 1.  

  

 Indledningsvis  

 finder Statsministeriet anledning til at knytte følgende præciseringer til  

 det  

 faktiske hændelsesforløb i sagen:
December 2002: Politiken ytrer ved flere lejligheder interesse  

 for Statsministerens europapolitiske tale.
Det aftales i den forbindelse, at  

 Politiken bringer uddrag af talen som kronik den 15. januar, og endvidere får  

 den stillet til rådighed forinden afholdelsen med henblik på journalistisk  

 behandling.
 14. januar 2003:
I løbet af dagen retter en række medier (herunder Den Liberale  

 Presse) henvendelse til Statsministeriets pressechef vedrørende den  

 europapolitiske tale.
Pressechefen giver de pågældende en mundtlig  

 orientering  

 om indholdet af talen.
Ingen af disse anmoder om at få talen udleveret.
 Tale og kronik udleveres til Politiken.
Financial Times orienteres på Statsministeriets initiativ  

 mundtligt om hovedindholdet af talen.
Talen udleveres ikke til Financial  

 Times, som heller ikke fremsætter anmodning herom.
Efter arbejdstids ophør, da pressechefen har forladt  

 Statsministeriet, kontaktes han af den politiske redaktør på Jyllands-Posten,  

 som anmoder om at få udleveret statsministerens tale inden deadline samme  

 aften.
Pressechefen afviser dette, men giver Jyllands-Postens politiske  

 redaktør en mundtlig orientering om talens indhold svarende til den, der blev  

 givet til de øvrige medier, der havde rettet henvendelse den pågældende dag.
 15. januar 2003: Statsministeren afholder sin europapolitiske  

 tale.
 Ombudsmandens foreløbige redegørelse giver på denne baggrund  

 Statsministeriet anledning til følgende bemærkninger:
 2.  

  

 Ombudsmanden  

 anfører (side 3 og 7) bl.a.,  

  

 at  

  

 taleudkastet forud for udleveringen til Politiken havde karakter af et  

 internt  

 arbejdsdokument, jf. offentlighedslovens § 7, men at den nævnte udlevering  

 indebar, at udkastet mistede sin interne karakter, og  

  

 at  

  

 udkastet heller ikke kunne undtages fra aktindsigt efter andre  

 bestemmelser i offentlighedsloven.
 I forlængelse heraf anfører ombudsmanden, at anmodninger om  

 aktindsigt i taleudkastet fra andre medier end Politiken derfor skulle  

 imødekommes efter offentlighedslovens almindelige regler, og at afslag på  

 aktindsigt  

 ville være i strid med den almindelige forvaltningsretlige  

 lighedsgrundsætning.
Hertil skal Statsministeriet mere generelt bemærke, at det i den  

 forvaltningsretlige litteratur og praksis er antaget, at afgivelse af et  

 internt arbejdsdokument i tilfælde, hvor afgivelsen ikke tjener et  

 administrativt formål, ikke indebærer, at dokumentet mister sin interne  

 karakter, jf. bl.a.
John Vogter, Offentlighedsloven (3. udg., 1998), side  

 170,  

 og Hans Gammeltoft-Hansen m.fl., Forvaltningsret (2. udg., 2004), side 408.  

 Som eksempel nævnes her tilfælde, hvor et udkast til bekendtgørelse sendes  

 til trykning hos et privat firma.
Der kan i den forbindelse også henvises til betænkning 857/1978  

 om offentlighedslovens revision, side  

 185  

 f., med en nærmere omtale af tilfælde, hvor interne  

 arbejdsdokumenter videregives til udenforstående, uden at dette sker til brug  

 ved behandlingen af den pågældende sag, herunder hvor videregivelse sker for  

 at imødekomme en særligt begrundet interesse i aktindsigt.
I den  

 forvaltningsretlige  

 litteratur er det anført, at sådanne tilfælde giver anledning til tvivl i  

 forhold  

 til offentlighedsloven, jf.
John Vogter, a.st., side 174.
 På den baggrund er det Statsministeriets opfattelse, at det må  

 give anledning til tvivl, i hvilket omfang interne arbejdsdokumenter i  

 tilfælde  

 som det foreliggende kan siges at miste deres interne karakter.
 Statsministeriet finder imidlertid ikke, at der er behov for at  

 tage endelig stilling til dette spørgsmål.
 Uanset de hensyn, der ligger til grund for anvendelsen af  

 såkaldte solohistorier, er Statsministeriet således enig i, at det i tilfælde  

 som det foreliggende  hvor de pågældende dokumenter som led i  

 lanceringen af  

 en solohistorie er udleveret til ét medie med henblik på journalistisk  

 bearbejdning  følger af den almindelige forvaltningsretlige  

 lighedsgrundsætning, at de pågældende dokumenter også inden  

 offentliggørelsestidspunktet må udleveres til andre medier, der anmoder om  

 det.
 Særligt om tilfælde, hvor materialet er udleveret til det  

 første medie f.eks. med klausul om, at det ikke må offentliggøres inden et  

 givet  

 tidspunkt, bemærkes, at en tilsvarende klausul i så fald  i lyset af  

 den  

 nævnte lighedsgrundsætning  må fastsættes også over for andre medier.
 Sammenfattende er Statsministeriet enig i ombudsmandens  

 konklusion med hensyn til det pågældende spørgsmål.
 3.  

  

 Med hensyn til den  

 nærmere behandling af Jyllands-Postens begæring om aktindsigt bemærkes, at  

 afgørelsen i sagen efter offentlighedslovens § 16, stk. 1, skulle træffes  

 snarest.
 Endvidere må det anses for ønskeligt, at myndigheder, i det  

 omfang det er muligt, tager hensyn til konkurrenceforholdene inden for  

 pressen  

 i forbindelse med behandlingen af anmodninger om aktindsigt fra pressen.  

 Dette  

 hensyn taler i sig selv for en hurtig behandling af en anmodning fra pressen  

 om aktindsigt i materiale, som tidligere er udleveret til andre dele af  

 pressen, jf. herved udtalelsen i Folketingets Ombudsmands beretning 1990,  

 side  

 181 f.
I den forbindelse er Statsministeriet generelt af den  

 opfattelse, at en anmodning om aktindsigt, der fremsættes en aften efter  

 arbejdstids  

 ophør over for en medarbejder, som ikke opholder sig på tjenestestedet, ikke  

 kan kræves behandlet samme aften.
Det er således Statsministeriets  

 opfattelse,  

 at hverken offentlighedslovens § 16, stk. 1, eller det nævnte hensyn til  

 pressen i den konkrete sag kunne medføre, at der skulle træffes afgørelse i  

 sagen før tidligst den følgende dag.
Endvidere finder Statsministeriet ikke, at der generelt kan  

 stilles så store krav til hurtigheden i sagsbehandlingen, at det i praksis  

 umuliggør en sædvanlig og forsvarlig behandling af sagerne.
Uanset hvor  

 begrænsede vanskeligheder der måtte være forbundet med en konkret  

 aktindsigtssag, vil en sådan i Statsministeriet blive vurderet af en juridisk  

 sagsbehandler og godkendt på afdelings- eller departementschefsniveau.
 Det er således Statsministeriets principielle opfattelse, at  

 den korrekte behandling af sa  

  

 g  

 en i det konkrete tilfælde ville have  

 bestået i, at pressechefen, som modtog  

 anmodningen om aktindsigt,  

 havde sørget for, at sagen den følgende dag blev undergivet videre behandling  

 i Statsministeriets almindelige sagsbehandlingssystem.
 I den konkrete sag ville dette formentlig have resulteret i en  

 afgørelse dagen efter fremsættelsen af begæringen om aktindsigt.
 Det tilføjes, at det forhold, at der i den konkrete sag ikke den  

 følgende dag blev iværksat sædvanlige sagsbehandlingsskridt efter, at  

 pressechefen havde afvist at udlevere talen straks, var udtryk for, at  

 pressechefen ikke antog, at Jyllands-Postens redaktør ønskede at opretholde  

 sin anmodning, når udlevering af talen ikke kunne ske allerede den pågældende  

 aften, men først efter, at talen dagen efter var blevet offentliggjort i  

 Politiken.
 4.  

  

 I tilknytning til  

 spørgsmålet om anvendelse af solohistorier bemærker ombudsmanden (side 6 og  

 8) bl.a., at en myndighed  i tilfælde, hvor et medie retter henvendelse  

 om en  

 sag, hvori der allerede er givet et andet medie oplysninger som led i  

 lanceringen af en solohistorie  på eget initiativ bør oplyse om sagen  

 og  

 tilbyde oplysninger svarende til dem, der allerede er givet til det  

 pågældende  

 andet medie.
 Statsministeriet er enig i, at den almindelige vejledningspligt  

  der er lovfæstet i forvaltningslovens § 7, stk. 1  er et  

 grundlæggende  

 princip for den offentlige forvaltning, og at dette ikke mindst gælder i  

 forhold til medierne.
 Vejledningspligten kan dog efter Statsministeriets opfattelse  

 ikke strækkes så vidt, at den gælder i enhver situation af den omhandlede  

 karakter, hvor f.eks. en journalist under en samtale med en pressemedarbejder  

 kommer ind på spørgsmål, der kan have berøring med en sag, som skal lanceres  

 i  

 en solohistorie.
 Som ombudsmanden er inde på (side 6), vil det således efter  

 omstændighederne være berettiget i forbindelse med formidlingen af en  

 ministers  

 politik at benytte solohistorier.
Det ville imidlertid efter Statsministeriets opfattelse reelt  

 være udelukket at anvende denne lanceringsform, såfremt ministeriet i alle  

 tilfælde af egen drift skulle give andre medier den nævnte meget vidtgående  

 vejledning  

 om, at et andet medie havde fået tildelt en solohistorie.
Det bemærkes i den  

 forbindelse, at det er helt sædvanligt, at f.eks. pressemedarbejdere i  

 perioden mellem, at der er udleveret materiale som led i lanceringen af en  

 solohistorie, og historien bringes i det pågældende medie, har samtaler med  

 forskellige journalister, hvor de pågældende journalister mere eller mindre  

 overordnet spørger til status i verserende medieinteressante  

 sager i  

 ministeriet.
 Endvidere bemærkes, at der efter Statsministeriets opfattelse  

 heller ikke i andre tilfælde, hvor der er meddelt aktindsigt i en sag, kan  

 antages at bestå en almindelig pligt for myndigheden  herunder såvel  

 pressemedarbejdere  

 og andre embedsmænd som ministre  til i alle tilfælde på eget initiativ  

 at  

 vejlede andre borgere og journalister mv., som retter henvendelse i sagen,  

 om,  

 at der er givet aktindsigt, og om, at vedkommende vil have mulighed for  

 ligeledes at få aktindsigt.
 På den anførte baggrund finder Statsministeriet ud fra en  

 afvejning af de nævnte hensyn ikke, at der kan opstilles en almindelig pligt  

 for et ministerium eller en minister til af egen drift at vejlede alle andre  

 medier, der henvender sig om en sag, om, at et andet medie har fået tildelt  

 en  

 solohistorie i sagen.
I det enkelte tilfælde kan de konkrete omstændigheder  

 imidlertid indebære, at der bør vejledes om adgangen til aktindsigt.
Hvis et  

 medie  uden at fremsætte en egentlig anmodning om aktindsigt  i  

 forbindelse  

 med en henvendelse til ministeriet udviser en særlig interesse for at modtage  

 oplysninger fra en bestemt sag, er det således Statsministeriets opfattelse,  

 at der bør gives den fornødne vejledning om mulighederne for at få aktindsigt  

 i  

 de pågældende oplysninger.
Om der i det enkelte tilfælde er grundlag for en sådan vejledning,  

 må efter Statsministeriets opfattelse bero på en konkret vurdering af de  

 foreliggende omstændigheder.
Det bemærkes i den forbindelse, at det i sagens  

 natur altid vil stå det pågældende medie frit for at fremsætte en egentlig  

 begæring  

 om aktindsigt i den pågældende sag  med den virkning, at sagens  

 dokumenter  

 skal udleveres i overensstemmelse med det, der er anført ovenfor under pkt.  

 2.
5.  

  

 Om spørgsmålet om  

 notatpligt anfører ombudsmanden, at en forvaltningsmyndighed skal udarbejde  

 et  

 notat, hvis myndigheden giver en journalist eller andre indsigt i ét eller  

 flere dokumenter og/eller afgiver oplysninger, forudsat at denne ekspedition  

 ikke fremgår af sagens øvrige akter.
Om udstrækningen af denne notatpligt  

 anføres i ombudsmandens foreløbige redegørelse (side  

 6 f.):
Af notatet skal navnlig fremgå hvilke dokumenter og eller  

 oplysninger der er udleveret, til hvem under hvilke omstændigheder de er  

 udleveret (eksempelvis bestemte personer eller på et pressemøde), tidspunktet  

 for udleveringen og eventuelle vilkår eller klausuler, der er aftalt eller  

 forudsat ved udleveringen.
Ved udlevering af dokumenter eller oplysninger som  

 en myndighed afgiver som led i en solohistorie, vil det efter min opfattelse  

 være ønskeligt at myndigheden i notatet yderligere angiver den eller de  

 interesser, som myndigheden har tillagt betydning ved beslutningen om  

 udleveringen.
Statsministeriet er enig i, at væsentlige ekspeditioner i  

 forbindelse med pressebetjeningen bør noteres ned i det omfang, oplysningerne  

 ikke i øvrigt fremgår af sagen.
Det gælder således bl.a. ekspeditioner, som  

 består  

 i udlevering af dokumenter eller i et mundtligt meddelt afslag på at udlevere  

 et dokument.
Det kan i den forbindelse oplyses, at der i den konkrete sag i  

 ministeriet foreligger dokumentation i form af fremsendelsesskrivelse mv.  

 for, at udlevering af materiale til Politiken har fundet sted, herunder med  

 oplysning om adressaten og tidspunktet for udleveringen.
Kopi heraf  

 vedlægges.
 Herudover findes der ikke i sagen notater om den orientering,  

 der i relation til den omhandlede sag blev givet andre medier i løbet af den  

 14. januar 2003. Det er i den forbindelse Statsministeriets opfattelse, at  

 der  

 ikke ved den overordnede orientering, som fandt sted i forhold til disse  

 medier,  

 var tale om sådanne væsentlige ekspeditioner i sagen, at de ville være  

 undergivet notatpligt.
 I den forbindelse bemærkes også, at myndighedernes  herunder  

 ministrenes  mulighed for i praksis at stå til rådighed for pressen  

 efter  

 Statsministeriets opfattelse bl.a. er afhængig af, at notatpligten ikke  

 udstrækkes  

 til f.eks. ekspeditioner af den netop nævnte karakter.
Et krav om, at der skulle gøres notat i alle sådanne tilfælde,  

 hvor der  ofte mundtligt og helt uformelt  finder en orientering  

 af pressen  

 sted, ville således i praksis betyde en betragtelig begrænsning i  

 ministerens,  

 pressechefens og andre embedsmænds reelle mulighed for løbende i det daglige  

 arbejde at servicere pressen og offentligheden.
Det kan i den forbindelse  

 også  

 oplyses, at en betydelig del af ministeriets  herunder statsministerens  

   

 orientering af pressen foregår uden for tjenestestedet under omstændigheder,  

 hvor det ville være forbundet med betydelige praktiske vanskeligheder at  

 skulle tage notat om indholdet af den orientering, der f.eks. sker i  

 telefonsamtaler med repræsentanter for pressen.
Herudover kan det oplyses, at der ikke blev taget notat om  

 indholdet af pressechefens samtale med Jyllands-Postens redaktør den 14.  

 januar 2003. Statsministeriet er enig i, at der var tale om en væsentlig  

 ekspedition i sagen, således at der burde være gjort notat om samtalen   

 herunder med oplysning om, at pressechefen ikke imødekom Jyllands-Postens  

 anmodning om at få den pågældende tale udleveret straks.
At der ikke blev  

 gjort  

 notat, er en beklagelig fejl.
 Særligt med hensyn til ombudsmandens bemærkninger om, at det kan  

 være ønskeligt, at der gøres notat om, hvilke interesser der er lagt vægt på  

 ved udlevering af materiale til et bestemt medie som led i lanceringen af en  

 solohistorie, er det Statsministeriets opfattelse, at muligheden for at sikre  

 dokumentation for, at der er lagt vægt på saglige interesser, kan tale for,  

 at der udarbejdes notat med disse oplysninger.
På baggrund af ombudsmandens bemærkninger vil Statsministeriet  

 derfor tage initiativ til fremover at tilrettelægge sine arbejdsgange  

 således,  

 at der i forbindelse med udlevering af materiale til et medie som led i  

 lanceringen af en solohistorie også gøres notat om, hvilke interesser der er  

 lagt vægt på ved udleveringen af materialet til det pågældende medie. Ombudsmandens endelige udtalelse Statsministeriet har i vidt omfang tilsluttet sig de opfattelser som  

 jeg fremsatte i min foreløbige redegørelse.
I det følgende har jeg i primært  

 kommenteret de spørgsmål hvor Statsministeriet helt eller delvis har taget  

 afstand fra min foreløbige redegørelse.
 Mine bemærkninger nedenfor følger samme systematik som i den foreløbige  

 redegørelse.
1. Offentlighedsloven Jeg må fastholde min udtalelse om at taledokumentet efter udleveringen til  

 Politiken mistede sin interne karakter, og at Statsministeriet herefter ikke  

 kunne afslå at udlevere det til andre på grundlag af offentlighedslovens  

 bestemmelser om interne dokumenter.
Jeg deler ikke Statsministeriets  

 opfattelse om at spørgsmålet er tvivlsomt.
Efter min mening kunne  

 udleveringen ikke sidestilles med det eksempel fra Justitsministeriets  

 praksis som Statsministeriet henviser til, hvorefter et internt dokument  

 antages at bevare sin interne karakter uanset at det sendes  

 til trykning.
Jeg henviser til at ministeriet udleverede dokumentet som led i  

 lanceringen af en solohistorie, og at udleveringen således var af  

 administrativ  

 karakter med klar forbindelse til ministeriets sag om statsministerens  

 europapolitiske tale.
Statsministeriets bemærkninger om udlevering (en eller flere  

 gange) af materiale med klausul om at det ikke må offentliggøres inden et  

 givent tidspunkt, finder jeg i lyset af den konkrete sag ikke anledning til  

 at  

 gå nærmere ind på.
Dog bemærker jeg at anvendelse af sådanne klausuler på en  

 retlig  

 bindende måde efter min opfattelse kræver at betingelserne for pålæg af  

 (tidsbegrænset) tavshedspligt er opfyldt, jf. nærmere bestemmelserne i  

 forvaltningsloven  

 § 27, stk. 3. Heraf følger bl.a. at tavshedspligt kun kan pålægges hvis  

 oplysningerne  

 udleveres uden at myndigheden er forpligtet hertil.
Har myndigheden pligt til  

 at udlevere oplysningerne efter f.eks. bestemmelserne i offentlighedsloven,  

 kan en retligt bindende klausul (tidsbegrænset tavshedspligt) ikke pålægges.  

 Har klausulen derimod karakter af en (ikke retligt bindende) henstilling,  

 står  

 det naturligvis ministeriet frit for at anvende sådanne klausuler i det  

 omfang  

 det findes ønskeligt og hensigtsmæssigt, inden for grænserne af en almindelig  

 lighedsgrundsætning.
2. Almindelige  

 forvaltningsretlige grundsætninger Som nævnt i min foreløbige redegørelse følger det af den  

 almindelige forvaltningsretlige lighedsgrundsætning at en myndighed ikke  

 lovligt kan efterkomme et ønske om tilbageholdelse eller forsinket indsigt  

 såfremt andre retter henvendelse om oplysninger om eller indsigt i samme sag,  

 som myndigheden tidligere har lanceret som en solohistorie.
Tilbageholdelse  

 eller forsinkelse vil ikke være et sagligt hensyn.
 I forlængelse heraf bemærkede jeg at en myndighed ved senere  

 henvendelser om samme historie i almindelighed på eget initiativ bør oplyse  

 om  

 og tilbyde oplysninger svarende til dem der allerede er afgivet.
Jeg er enig med Statsministeriet i at en sådan vejledningspligt  

 ikke gælder i tilfælde hvor f.eks. en journalist overordnet spørger om  

 medieinteressante sager eller på anden måde stiller spørgsmål som kun har en  

 perifer eller indirekte berøring med den sag, som ministeriet tidligere har  

 lanceret  

 som solohistorie.
Men ligger det klart at henvendelsen angår samme sag, må  

 den  

 omtalte vejledningspligt efter min mening være gældende.
Om udarbejdelse af  

 notat i sådanne situationer henviser jeg til bemærkningerne nedenfor i afsnit  

 3.
I den konkrete sag er det oplyst at Statsministeriet samme dag  

 som udleveringen af taledokumentet til Politiken fandt sted, var i kontakt  

 med  

 en række medier vedrørende talen.
Der var utvivlsomt tale om kontakter i  

 samme  

 sag.
Efter min mening burde statsministeriet derfor på eget initiativ have  

 tilbudt disse medier indsigt i de samme oplysninger som Politiken havde fået.
 3. Notatpligt mv.
Så vidt jeg forstår, kan Statsministeriet fuldt ud tilslutte sig  

 mine generelle bemærkninger om notatpligt i den foreløbige redegørelse.
Med  

 hensyn til ministeriets iagttagelse af notatpligten i den konkrete sag  

 henviser jeg til mine bemærkninger nedenfor under punkt 4.
 Jeg har noteret at Statsministeriet vil tage initiativ til at  

 tilrettelægge sine arbejdsgange, således at der i forbindelse med udlevering  

 af materiale til et bestemt medie som led i lanceringen af en solohistorie  

 også gøres notat om hvilke interesser der er lagt vægt på ved udleveringen af  

 materialet til det pågældende medie.
 Såfremt et medie afslår et mundtlig tilbud om at få udleveret  

 de samme oplysninger som tidligere er udleveret til et andet medie som led i  

 lanceringen af en solohistorie, er det tilrådeligt at myndigheden udarbejder  

 et notat herom uanset om en sådan samtale i sig selv kan anses for væsentlig.  

 Jeg henviser til at et sådant notat øger myndighedens mulighed for  

 efterfølgende  

 at kunne dokumentere at der under samtalen blev givet en fyldestgørende  

 vejledning.
4. Den konkrete sag Det fremgår ikke af sagens akter hvilke interesser  

 Statsministeriet lagde vægt på ved udleveringen af taledokumentet til  

 Politiken  

 som led i lanceringen af en solohistorie, ligesom der heller ikke i sagen  

 findes et notat herom.
Efter min opfattelse ville det have været ønskeligt om  

 der havde foreligget et sådant notat i sagen.
Statsministeriet har ikke i sin udtalelse taget afstand fra min  

 antagelse om at pressechefen havde elektronisk adgang til dokumentet, og at  

 han dermed ved en meget enkel og hurtig ekspedition ville have været i stand  

 til at give aktindsigt i taledokumentet med det samme ved at videresende det  

 elektronisk selv om anmodningen om aktindsigt fra Jyllands-Posten blev  

 fremsat  

 efter almindelig kontortids ophør.
Jeg lægger herefter dette til grund ved  

 min  

 endelige vurdering af sagen.
 Jeg konkluderede i den foreløbige redegørelse at der herefter  

 ikke sås at foreligge administrative årsager til ikke straks at imødekomme  

 Jyllands-Postens anmodning om aktindsigt.
 Som grund til ikke straks at efterkomme Jyllands-Postens  

 anmodning om aktindsigt har Statsministeriet anført at  uanset hvor  

 begrænsede  

 vanskeligheder der måtte være forbundet med en konkret aktindsigtssag, vil en  

 sådan i Statsministeriet blive vurderet af en juridisk sagsbehandler og  

 godkendt  

 på afdelings- eller departementschefniveau.
Som jeg nærmere har redegjort for, kan en myndighed i en sag som  

 den foreliggende ikke efter bestemmelserne i offentlighedsloven eller på  

 andet grundlag afslå indsigt til andre i et dokument som tidligere er  

 udleveret til f.eks. et medie på grundlag af offentlighedslovens bestemmelser  

 om meroffentlighed.
Det er således en konsekvens af myndighedens første  

 beslutning om udlevering af dokumentet at dette også uden videre skal eller  

 kan  

 udleveres til andre der anmoder om det eller på anden måde viser konkret  

 interesse for det.
Denne konsekvens må myndigheden derfor være opmærksom på  

 ved myndighedens overvejelser om hvorvidt dokumentet i det hele taget skal  

 udleveres eller forblive undtaget fra indsigt; denne grundlæggende beslutning  

 bør derfor efter omstændighederne træffes på et passende højt organisatorisk  

 niveau.
En grundlæggende beslutning om udlevering bevirker derfor at senere  

 udleveringer af samme dokument i reglen må anses for en ren rutinemæssig  

 ekspedition.
Dette forekommer klart at være tilfældet i den foreliggende sag.  

 På denne baggrund må jeg derfor fastholde at der ikke ses at have foreligget  

 administrative årsager til at ministeriets pressechef ikke straks imødekom  

 Jyllands-Postens anmodning om også at få udleveret taledokumentet.
Såfremt Jyllands-Postens anmodning umiddelbart var blevet  

 efterkommet uden at der i den forbindelse blev udarbejdet dokumenter, ville  

 et  

 kortfattet notat herom på sagen have været fuldt tilstrækkelig.
Jeg henviser  

 til at en sådan rutinemæssig imødekommende ekspedition må anses af mindre  

 væsentlig betydning.
I den foreliggende sag blev Jyllands-Postens anmodning om  

 straks at få udleveret taledokumentet imidlertid afvist, og da denne  

 afvisning  

 må anses for væsentlig, burde der som anført af Statsministeriet have været  

 udarbejdet et nærmere notat herom.
Jeg er enig med Statsministeriet i at det  

 er  

 beklageligt at det ikke skete.
Jeg har orienteret Jyllands-Posten om min redegørelse i sagen og  

 foretager mig herefter ikke mere. I brev af 9. juni 2004 fremsatte Statsministeriet bemærkninger  

 til min endelige redegørelse i sagen.
Statsministeriet skrev følgende:
1. Ombudsmanden fastholder, at statsministerens tale ved  

 udlevering til Politiken mistede sin interne karakter, og at Statsministeriet  

 herefter ikke kunne afslå at udlevere det til andre på grundlag af  

 offentlighedslovens bestemmelser om interne dokumenter.
Statsministeriet kan  

 på dette punkt henholde sig til ministeriets skrivelse af 2. april 2004,  

 hvoraf  

 fremgår, at ministeriet er enig i, at talen burde have været udleveret.
Statsministeriet deler imidlertid ikke ombudsmandens  

 opfattelse, at der ikke ses at have foreligget administrative årsager til, at  

 ministeriets pressechef ikke umiddelbart imødekom Jyllands-Postens anmodning  

 om  

 aktindsigt.
Statsministeriet redegjorde i ovennævnte skrivelse for det  

 faktiske  

 hændelsesforløb i sagen, herunder for det forhold, at anmodningen fra  

 Jyllands-Postens ikke blot modtages uden for arbejdstids ophør, men på et  

 tidspunkt, hvor pressechefen har forladt Statsministeriet.
Ombudsmanden  

 lægger  

 i sin endelige redegørelse desuagtet til grund, at pressechefen havde  

 elektronisk  

 adgang til dokumentet og derved ved en meget enkel og hurtig  

 ekspedition ville  

 have været i stand til at give aktindsigt.
Statsministeriet må afkræfte, at pressechefen havde elektronisk  

 adgang til dokumentet på tidspunktet for modtagelsen af anmodningen.  

 Anmodningen blev modtaget over mobiltelefon, mens pressechefen var på vej til  

 statsministerens middag for medarbejdere i centraladministrationen i  

 anledning  

 af afslutningen på Danmarks EU-formandskab.
Statsministeriets medarbejdere  

 har  

 ikke  f.eks. via mobiltelefon  adgang til ministeriets IT-netværk  

 under  

 sådanne omstændigheder.
 2. Ombudsmanden anfører i sin endelige redegørelse, at  

 Statsministeriet som følge af den almindelige forvaltningsretlige  

 lighedsgrundsætning  

 på eget initiativ burde have tilbudt de medier, der samme dag, som  

 udleveringen  

 af talen til Politiken fandt sted, rettede henvendelse om sagen, indsigt i de  

 samme oplysninger, som Politiken havde fået.
Statsministeriet kan tilslutte sig, at når et ministerium gør  

 brug af solohistorier, skal de almindelige forvaltningsretlige ligheds- og  

 saglighedskrav iagttages.
Det er samtidig Statsministeriets overordnede  

 synspunkt, at solohistorier  inden for visse nærmere rammer  må  

 anses for et  

 relevant og sagligt instrument med henblik på formidling af politiske  

 initiativer mv. til offentligheden.
Samme synspunkt kommer til udtryk i den  

 af  

 Udvalget om embedsmænds rådgivning og bistand til regeringen og dens ministre  

 afgivne betænkning nr. 1443 af 7. juni 2004, som i et vist omfang forholder  

 sig til ombudsmandens endelige redegørelse i nærværende sag.
 Et enigt udvalg finder således anledning til at bemærke  

 følgende, jfr. betænkningens side 239, hvortil Statsministeriet i det hele  

 kan  

 henholde sig:
   de generelle synspunkter om vejledningspligt, som  

 ombudsmanden har anført i den nævnte udtalelse, naturligt må forstås således,  

 at ministeriernes vejledningspligt i de enkelte tilfælde ikke skal række så  

 vidt, at det i lyset af de praktiske forhold i realiteten bliver umuligt  

   

 inden for de relevante rammer  at anvende solohistorier som  

 formidlingsinstrument.
I overensstemmelse med det, som ombudsmanden lægger op til,  

 bemærker udvalget derfor, at det må bero på en konkret vurdering i det  

 enkelte tilfælde, om der er pligt til at vejlede andre journalister, der  

 retter  

 henvendelse til myndigheden, om, at der er givet en solohistorie.
Selve det  

 forhold, at en journalist blot overordnet spørger om medieinteressante sager  

 eller på anden måde stiller spørgsmål, som kun har perifer eller indirekte  

 berøring med den sag, som ministeriet tidligere har lanceret som  

 solohistorie,  

 er under alle omstændigheder ikke nok til at udløse en sådan  

 vejledningspligt.  

 Der må fra journalistens side i hvert fald være tale om andet og mere end en  

 fisketur.  

 Det tilføjes i den forbindelse, at det i sagens natur altid vil stå den  

 pågældende journalist frit for (eventuelt mundtligt) at fremsætte en egentlig  

 begæring om aktindsigt med den virkning, at sagens dokumenter skal udleveres  

 efter de principper og retningslinier, der er anført i ombudsmandens  

 redegørelse. 3. Ombudsmanden anfører, at der burde have været udarbejdet et  

 notat om afvisningen af Jyllands-Postens anmodning om aktindsigt.
Som anført  

 i Statsministeriets skrivelse af 2. april 2004, deler ministeriet dette  

 synspunkt og finder det beklageligt, at dette ikke skete.
Efter ombudsmandens opfattelse ville det endvidere have været  

 ønskeligt, om der på sagen  udover dokumentation for udlevering af  

 materiale til Politiken  havde foreligget et notat om, hvilke  

 interesser Statsministeriet lagde vægt på ved udlevering af talen til  

 Politiken som led i lanceringen af en solohistorie.
Dette synspunkt tager  

 Statsministeriet til efterretning, og som anført i ministeriets skrivelse af  

 2. april 2004 vil ministeriet tage initiativ til fremover at tilrettelægge  

 sine  

 arbejdsgange således, at der i forbindelse med udlevering af materiale til et  

 medie som led i lanceringen af en solohistorie også gøres notat om, hvilke  

 interesser der er lagt vægt på ved udleveringen af materiale til det  

 pågældende  

 medie.
Statsministeriet tager ligeledes til efterretning, at ombudsmanden  

 finder det tilrådeligt, at der ligeledes udarbejdes et notat, såfremt et  

 medie  

 afslår et tilbud om at få udleveret de samme oplysninger, som er udleveret  

 som led i lanceringen af en solohistorie.
Statsministeriet skal dog bemærke, at notatpligtens nærmere  

 udstrækning ligeledes har været drøftet i Udvalget om embedsmænds rådgivning  

 og bistand til regeringen og dens ministre.
Et enigt udvalg anfører således i  

 den ovenfor omtalte betænkning. nr. 1443 bl.a., at der ikke [kan] antages at bestå en pligt til at gøre notat i  

 tilfælde, hvor der er tale om en almindelig mundtlig orientering af pressen,  

 som ofte foregår under omstændigheder, der efter udvalgets opfattelse ville  

 gøre det endog meget vanskeligt i praksis at forestille sig, at ministre og  

 embedsmænd i hvert enkelt tilfælde skulle tage notat om indholdet af den  

 orientering af pressen, der har fundet sted, jfr. betænkningens side  

 244.
Statsministeriet kan fuldt ud tilslutte sig det af udvalget  

 anførte. Den 28. juni 2004 svarede jeg Statsministeriet således:
Statsministeriet oplyser at ministeriet ikke deler min  

 opfattelse af at der ikke ses at have foreligget administrative årsager til  

 at  

 ministeriets pressechef ikke umiddelbart imødekom Jyllands-Postens anmodning  

 om aktindsigt.
Statsministeriet afkræfter at pressechefen havde elektronisk  

 adgang  

 til dokumentet på tidspunktet for modtagelsen af anmodningen om aktindsigt.  

 Anmodningen blev modtaget på pressechefens mobiltelefon efter arbejdstids  

 ophør, og efter at han havde forladt ministeriet.
Statsministeriets  

 medarbejdere har ikke  f.eks. via mobiltelefon  adgang til  

 ministeriets  

 it-netværk under sådanne omstændigheder.
 Med de oplysninger som nu foreligger, er jeg således enig i at  

 pressechefen ikke havde mulighed for med det samme at imødekomme  

 Jyllands-Postens anmodning om aktindsigt, og at min forudsætning herom i  

 såvel  

 den foreløbige som den endelige redegørelse dermed ikke kan lægges til grund.  

 Jeg må imidlertid fastholde at talen, så snart dette var praktisk muligt,  

 burde  

 have været udleveret, ligesom jeg må fastholde det som jeg i øvrigt har  

 anført  

 i den endelige redegørelse om den konkrete sag.
