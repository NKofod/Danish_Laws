Beretning afgivet af Udvalget for Fødevarer, Landbrug og  

 Fiskeri den 7. juni 2006 Beretning over Forslag  

 til folketingsbeslutning om en handlingsplan for at nedbringe  

  

 pesticidrester i dansk frugt og grønt [af Mette Gjerskov (S) m.fl.] 1. Udvalgsarbejdet Beslutningsforslaget blev fremsat den 30. marts 2006 og var til  

 1. behandling den 19. maj 2006. Beslutningsforslaget blev efter 1. behandling  

 henvist til behandling i Udvalget for Fødevarer, Landbrug og Fiskeri.
Møder Udvalget har behandlet beslutningsforslaget i 4 møder.
2. Politiske bemærkninger Et flertal i udvalget (V,  

 DF og KF) konstaterer med beklagelse, at der har været en stigning i  

 indholdet  

 af pesticidrester i frugt og grønt, og tilslutter sig regeringens og Dansk  

 Folkepartis målsætning i forbindelse med pesticidplanen om at nedbringe  

 restindholdet mest muligt.
 Flertallet forventer, at  

 der med de initiativer, der er igangsat for at mindske restindholdet af  

 pesticider  

 i frugt og grønt, vil være et fald i indholdet af pesticider, når der som  

 aftalt i forbindelse med pesticidplanen skal gøres en særlig status for  

 opfyldelse af den samlede pesticidstrategi.
 Skulle det mod forventning  

 vise sig, at indholdet af pesticider i frugt og grønt ikke er faldet,  

 skal det undersøges nærmere, om der er behov for at stramme  

 indsatsen  

 op.
 Flertallet opfordrer  

 regeringen til at drøfte med erhvervet, om der er behov for at gøre  

 analyseresultaterne,  

 der offentliggøres på nettet, lettere tilgængelige.
Flertallet konstaterer med  

 tilfredshed, at Fødevarestyrelsen har en dialog med Dansk Gartneri om  

 mulighederne  

 for at registrere pesticidrester i dansk frugt og grønt, så resultaterne kan  

 spores tilbage til den enkelte avler.
Såfremt drøftelserne ikke medfører  

 de ønskede resultater, skal regeringen tage initiativ til, at resultaterne  

 kan  

 spores tilbage til de enkelte avlere.
 Flertallet finder, at det  

 vil være hensigtsmæssigt at få belyst pesticidforbruget i gartneri og  

 frugtavl,  

 men det forudsætter, at der kan findes et tilstrækkelig godt fundament for en  

 sådan opgørelse.
 Flertallet finder som  

 udgangspunkt, at ideen om måltal for reduceret brug af pesticider i frugt og  

 grønt er god, og flertallet opfordrer regeringen til at få igangsat en  

 vurdering af, hvorvidt det er muligt at fastsætte vejledende måltal for nogle  

 frugt- og grønthovedafgrøder.
Et mindretal i udvalget (S, RV, SF og EL) udtrykker stor  

 bekymring over, at der i de senere år er konstateret en alarmerende stigning  

 i indholdet  

 af pesticidrester i dansk frugt og grønt.
Fundene ligger inden for  

 grænseværdierne, men må alligevel give anledning til konkret handling her og  

 nu.
 Mindretallet opfordrer derfor regeringen til at udarbejde en  

 handlingsplan for nedbringelse af pesticidrester i dansk frugt og grønt.  

 Planen  

 skal som minimum indeholde følgende elementer:
 -  

 	  

 En forbedring af den  

 årlige afrapportering af pesticidfundene, så resultaterne er lettilgængelige  

 og  

 ikke mindst anvendelige for gartnere og deres rådgivere.
 -  

 	  

 En plan for, hvordan  

 fundene af pesticidrester i dansk frugt og grønt kan registreres, så de kan  

 spores tilbage til den enkelte avler, således at avlerne får et redskab til  

 mere målrettet rådgivning.
 -  

 	  

 En fokuseret indsats i  

 Miljøstyrelsen, så nye pesticider hurtigt kan godkendes, således at  

 10-års-fristen,  

 som EU har fastsat, som minimum overholdes for pesticider, der anvendes i  

 fødevarer tæt på høst.
 -  

 	  

 En registrering af  

 behandlingshyppigheden for frugt og grønt, så der kan opstilles mål herfor,  

 eventuelt som vejledende måltal i lighed med målene for landbrugets  

 behandlingshyppighed i pesticidhandlingsplanen.
Mindretallet mener herudover, at der bør igangsættes en handlingsplan, der  

 kan understøtte omstilling af dansk frugt- og grøntproduktion til økologisk  

 produktion.
Målsætningen er, at en stadig stigende del af frugt- og  

 grøntproduktionen i Danmark skal være økologisk, for på den måde på lang sigt  

 at udfase anvendelsen af pesticider i dansk frugt- og grøntproduktion.
P. u. v.  

  

 Torsten Schack Pedersen  

  

 næstformand Bilag 1 Oversigt over bilag omdelt på B 104 Bilagsnr.
