Kendelse fra Pressenævnet i sag nr.  

 28/1999 Direktøren for Kommandørgården  

 på Rømø [K] har klaget til Pressenævnet over tre  

 artikler i Træ & Byg, de to bragt i martsnummeret, den tredje i  

 aprilnummeret 1999, idet hun mener, at god presseskik er tilsidesat.
Hun har  

 endvidere klaget over, at bladet har afvist at bringe et genmæle.
 Den første artikel i martsnummeret var en leder med  

 overskriften "Udansk virksomhed" og havde bl.a. følgende  

 indhold:
"Af bygningsgruppeformand  Peter  Hougård Det er straks sværere at bremse fiffige  

 arbejdsgivere som camping-direktøren fra Kommandørgården  

 på Rømø. Som omtalt i dette nummer af Træ &  

 Byg, er det lykkedes hende at vriste en arbejdstilladelse ud af  

 Udlændingestyrelsen til to litauere ved at forvandle dem fra  

 tømrersvende til konsulenter.
Hokus pokus.
 Camping-direktøren har også været  

 så fiffig at melde sig ind i Kristelig Arbejdsgiverforening, der nok  

 så bekvemt har den såkaldt kristelige "fagforening" som modpart.  

 Dermed tror hun, at hun har grønt lys til at aflønne sine  

 litauiske tømrer-"konsulenter" efter behag.
Hun har blot overset en enkelt fundamental ting: Hun  

 gør regning uden vært! I TIB hverken kan eller vil vi acceptere  

 hendes julelege, og vi agter at sætte alle kræfter ind på  

 at få standset hendes udanske adfærd.
Takket være vores  

 høje organisationsprocent har vi styrken til det.
Det bør  

 medlemmerne i Kristelig "fagforening" glæde sig over.
De er nemlig de  

 første, som kommer til at betale priser i form af ringere løn-  

 og arbejdsforhold, hvis den ukristelige campingdirektør og hendes  

 ligesindede får magt som de har agt!" Den anden artikel i martsnummeret havde overskriften  

 "Øst-tømrere på spil i ny forklædning" og  

 indhold:
 "Efter en kort vinterpause ser det nu ud til, at  

 strømmen af sager om danske arbejdsgiveres udnyttelse af  

 østeuropæiske bygningshåndværkere fortsætter.  

 Senest har TIB afsløret den Rømø-baserede  

 campingplads-direktør [K], Kommandørgården, som delvist  

 har haft held til at snøre Udlændingestyrelsen.
 Hun beskæftigede indtil for nylig to litauiske  

 "konsulenter", som angiveligt   og med Udlændingestyrelsens blå  

 stempel   befandt sig i landet for at oplære danske, ufaglærte  

 bygningsarbejdere i den teknik, der bruges, når man bygger hytter i  

 rundtømmer.
Men da TIB's bygningsgruppeformand  Peter  Hougaard og  

  Jørgen  Lorenzen, bygningsgruppeformand i TIB afd.  

 20/Sønderjylland besøgte pladsen sidst i februar, var litauerne  

 ikke i færd med at instruere.
De havde travlt med at bygge! "Det viser bare, at de smarte forretningsfolks fantasi  

 ikke kender nogen grænser, når reglerne skal omgås og  

 udnyttes.
Og så er det jo noget vås, at bygning af  

 rundtømmerhytter kræver instruktion og specialviden.
Er der  

 ordentlige arbejdstegninger, kan en dansk tømrer sagtens klare den  

 opgave.
Oven i købet er alle elementer til husene skåret ud og  

 nummererede", siger  Peter  Hougaard.
 TIB vil snarest muligt tage initiativ til, at der bliver  

 udarbejdet en faglig redegørelse til Udlændingestyrelsen om,  

 hvilke opgaver en dansk-uddannet tømrer kan påtage sig, så  

 Styrelsen ikke en anden gang kan tages ved næsen på den  

 konto.
Hytter til udlejning Forhistorien er kort fortalt den, at direktør [K]  

 øjner en forretningsmulighed i at importere litauisk producerede  

 bjælkehytter og sælge den til f.eks. andre campingpladser som  

 udlejningshytter.
Samtidig mener direktøren, at hytterne bliver bedst  

   og nok også billigst   hvis de bliver opført her i landet af  

 litauisk arbejdskraft, som typisk kan spises af med meget lave  

 timelønninger.
I hvert fald modtager Udlændingestyrelsen på  

 et tidspunkt sidste år en ansøgning fra to litauere om at  

 få arbejdstilladelse til at bygge hytter for  

 Rømø-direktøren.
Men som læsere af Træ &  

 Byg vil vide, kan der ikke gives tilladelse til den slags, når  

 der findes ledig, kvalificeret dansk arbejdskraft.
Så de får  

 afslag.
Næste skridt er usædvanligt og betegner en ny  

 udvikling, som kan blive et stort problem for danske bygningsarbejdere, hvis  

 det ikke stopper.
Litauerne søgte efter nogen tid opholds- og  

 arbejdstilladelse som "Konsulenter" ved opførelse af  

 rundtømmerhuse for campingdirektør [K].
Og den tilladelse fik  

 de altså, men den gjaldt kun i fjorten dage, fremgår det af en  

 udførlig samling materiale om sagen, som Træ & Byg er kommet  

 i besiddelse af.
 Dernæst handler camping-direktøren og  

 litauerne på en måde, som i TIB's øjne kaster en endnu  

 mere besynderlig og suspekt skygge over projektet: Litauerne beder nemlig  

 endnu en gang om opholds- og arbejdstilladelse som bygningsarbejdere   en  

 anmodning, de allerede har fået afslag på én gang.
Denne gang beder Udlændingestyrelsen om en vurdering  

 fra Arbejdsmarkedsrådet for Sønderjyllands Amt.
Herfra kan man  

 naturligvis   ikke anbefalde, at der gives de ønskede tilladelser.
Det  

 får Styrelsen til at give afslag, og så vidt det er redaktionen  

 bekendt, skal de to litaueres ophold i Danmark derfor slutte den 11.  

 marts.
TIB følger sagen tæt "Vi vil følge denne sags udvikling meget tæt.  

 Camping-direktøren forsøger med stor iver at overbevise  

 både TIB og Arbejdsformidlingen om, at danske tømrere ikke kan  

 udføre jobbet.
Det passer jo overhovedet ikke, men der hvor skoen  

 trykker er nok hendes udprægede modvilje mod at indgå en  

 overenskomst med TIB.
Men hun har også et problem, for litauerne  

 nåede slet ikke at gøre hytterne færdige, og samtidig er  

 salgssæsonen i fuld sving", konstaterer  Peter  Hougaard." Artiklen var ledsaget af et billede af 3 personer med  

 følgende billedtekst:
"Direktør [K], Kommandørgården,  

 mødte straks op, da TIB's bygningsgruppeformand  Peter  Hougaard og  

  Jørgen  Lorenzen, bygningsgruppeformand i TIB afd.  

 20/Sønderjylland besøgte pladsen sidst i februar." I tilknytning til artiklen blev bragt følgende  

 indrammede tekst:
"Camping-direktør nedgør danske  

 tømrere Kort for Træ & Byg's deadline afviste [K] fra  

 Kommandørgården på Rømø at ansætte  

 fire ledige og rutinerede tømrersvende til at opstille  

 bjælkehytter. "I kan ikke udføre jobbet", lød beskeden.
I  

 stedet bruger hun ufaglærte og uorganiseret dansk arbejdskraft til  

 opgaven.
"Hendes udmelding er stærkt provokerende for vores  

 medlemmer.
Vi må betragte det som en uværdig nedgøring af  

 vores faglige uddannelse og erfaringer.
Og det er jo helt hen i vejret,  

 når hun samtidig bruger ufaglært arbejdskraft til byggeriet.
Nej,  

 denne sag drejer sig ene og alene om, at hun for enhver pris vil undgå  

 ordnede løn- og arbejdsforhold.
Jeg kan derfor forsikre [K], at vi  

 agter at følge denne sag helt til dørs.
Vi vil ikke acceptere  

 at få ødelagt vores løn- og arbejdsforhold her i det  

 sønderjyske", siger formanden for TIB-afd. 20/Sønderjylland,  

  Peter  Thaysen." Artiklen i april nummeret havde overskriften  

 "Fælles aktion mod campingdirektøren" og bl.a.  

 følgende indhold:
 "Størstedelen af den sønderjydske  

 fagbevægelse er netop i disse dage ved at gøre klar til en  

 altomfattende sympatiblokade mod direktøren for Hotel  

 Kommandørgården, Kommandørgårdens Camping og  

 Rømø Sommerland, [K], der blankt nægter at indgå  

 overenskomst, som kan sikre hendes ansatte ordnede løn- og  

 arbejdsforhold.
 Som omtalt i sidste nummer af Træ & Byg startede  

 sagen, da TIB-afdeling 20/Sønderjylland i februar blev bekendt med, at  

 havde haft held til at forvandle to litauiske tømrersvende til  

 "konsulenter", så de med 14 dages midlertid arbejds- og  

 opholdstilladelse havde ret til at instruere danske arbejdere i, hvordan de  

 skulle opføre otte træhytter på  

 Kommandørgården Camping.
 Ved selvsyn kunne TIB imidlertid konstatere, at litauerne  

 ikke instruerede, men arbejdede for fuld kraft som tømrersvende.  

 Dermed er der tale om en klokkeklar tilsidesættelse af  

 Udlændingebekendtgørelsen, der bl.a. har til formål at  

 sikre danske arbejdere mod løntrykkeri og social dumping fra borgere  

 uden for EU.
 Hverken politiet eller Udlændingestyrelsen kunne  

 imidlertid gøre noget ved sagen, for netop som litauernes  

 arbejdstilladelse udløb, lykkedes det [K] at komme igennem med en anke  

 i Indenrigsministeriet, hvorved arbejdstilladelsen fik opsættende  

 virkning   tilsyneladende fordi en søvnig sagsbehandler i ministeriet  

 behandlede sagen som en gængs flygtningesag.
Chikaneret ud af virksomheden Sideløbende med disse aktiviteter kom TIB undervejs  

 med, at der faktisk arbejdede et TIB-medlem hos [K].
Det kom frem, da  

 tømrer  Karl  Henry  Nelson henvendte sig i afdelingen og fortalte, at  

 han og hans kone,  Albertha  Nelson, var blevet chikaneret ud af deres job  

 hos [K], fordi  Karl  Henry  Nelson var medlem af TIB.
Meld dig ud af TIB Hun sagde, at jeg var alt for svag og mente, at jeg skulle  

 slå i bordet og kræve  Karl til orden.
Hun kritiserede så  

 mit arbejde i køkkenet.
Hun ville tydeligvis presse mig til at  Karl  

 skulle melde sig ud af fagforeningen.
Til sidst sluttede hun med at sige, at  

 jeg kunne meddele Karl, at han kunne tage eftermiddagen fri for hun havde  

 tømrere nok", siger  Albertha  Nelson." Denne artikel blev illustreret af et billede af klageren  

 med følgende billedtekst:
""Det passer ikke, som I skriver om mig, at jeg ikke  

 betaler litauerne fuld løn som danske medarbejdere.
De får  

 17.000 kr. om måneden, og det kan jeg dokumentere", siger  

 camping-direktøren [K]." I tilknytning til artiklen blev bragt følgende  

 ramme: "Camping-direktør afviser kritik":
 "Camping-direktør [K] er intet mindre end chokeret  

 over den sønderlemmende kritik af hendes ledelsesstil, som rettes mod  

 hendes af de to tidligere medarbejdere  Karl  Henry  Nelson og  Albertha  

  Nelson.
"Jeg har aldrig presset nogen til at melde sig ud af en  

 fagforening.
Det har jeg ikke.
Jeg sagde til  Karl, at han ikke skulle tro,  

 at han ikke stadig kunne stå i sin a-kasse, hvis I begyndte at true med  

 at smide ham ud.
Det har jeg sagt til ham nogle gange", siger [K] til  

 Træ & Byg.
"Hvorfor tror du, at parret siger, at du var  

 stærkt fornærmende og intimiderende" "Sikke noget vrøvl.
Nu skal jeg fortælle dig  

 en anden historie! Mellem jul og nytår fik  Albertha lov til at  

 invitere hele sin hollandske familie herop.
De boede gratis på mit  

 hotel.
Vi spiste julefrokost sammen, vi hyggede os sammen og vi havde nogle  

 hyggelige dage med at ride og sådan nogle ting.
Tænk sig at blive  

 røvrendt sådan.
Vi havde det bedste forhold  det bedste forhold.  

 Og nu kommer de med sådan noget der.
De er så bundurimelige kan  

 jeg godt fortælle dig", siger [K] og afviser blankt, at hun har  

 chikaneret ægteparret ud af sin virksomhed.
"Du kan godt høre, at vi har haft det godt sammen.  

 Det er ikke mig, der har smidt dem ud.
Det skal du lige lægge  

 mærke til.
Det er ikke mig, der har smidt nogen ud her." [K] afviser ligeledes, at hun har kritiseret danske  

 tømrere.
"Men du har da udtalt offentligt, at danske  

 tømrere ikke er kvalificerede til at opføre dine  

 træhytter i rundtømmer?" "Jeg siger, at dem der har prøvet at bygge de  

 rundtømmerhytter, og som har opført dem i Litauen i fem-ti  

 år, er bedre end folk, der aldrig har prøvet det før.
De  

 tømrere, jeg har haft ude til samtale her, vidste ikke engang, hvordan  

 de skulle montere et vindue i en rundtømmerhytte." "Jeg har talt med de pågældende  

 tømrere.
De er alle erfarne svende, så jeg har svært ved  

 at se, hvad fagligt belæg du har for at sige, at de ikke skulle kunne  

 udføre arbejdet?" "Det kan de måske også.
Jeg siger bare, at de  

 andre er bedre til det, fordi de har prøvet det før, og fordi  

 det er dem, der har lavet dem i Litauen.
Derfor er de bedre.
Jeg synes i  

 øvrigt, det er urimeligt, at I påstår, at jeg sparer i  

 løn.
Jeg betaler litauerne 17.000 kr. hver om måneden.
Og hvis  

 du stadig ikke tror mig, så skal jeg nok sende dokumentationen  

 også for skatteindbetaling.
Det er urimeligt, at jeg skal hænges  

 ud for at snyde folk.
Jeg har aldrig villet snyde nogen som helst.
Det gjorde  

 ondt og jeg blev ked af det", siger [K].
"Det undrer mig, hvorfor du har så mange sager  

 med fagbevægelsen?" "Jamen, Gud hvor er de også urimelige." "Men alle andre arbejdsgivere har de ikke så  

 mange sager som dig!" "Det er fordi jeg er mere stædig end de andre.
Jeg  

 giver mig nok ikke så let.
Nu har vi hørt på, at I har  

 truet os med blokader, og jeg ved ikke hvad.
Hvorfor fanden er I ikke kommet?  

 Hvor bliver I af?" [K] sætter sin lid til, at Kristelig  

 Arbejdsgiverforening 8. april får held til at vinde en retssag,  

 så fagbevægelsen afskæres fra at bruge konfliktvåbnet  

 i forbindelse med overenskomstkrav mod kristelige virksomheder.
Taber de  

 kristelige sagen, vil hun tage det op til fornyet overvejelse, om hun  

 måske alligevel skal tegne overenskomst med fagbevægelsen." Klageren har anmodet bladet om at bringe følgende  

 læserbrev:
"Fagforeninges-tyranni eller hva'? Mange husker måske de store overskrifter med  

 kontorelev der trækker æsler.
Sådan kan man blive  

 hængt ud når en elev anvender 5 min. på at trække et  

 æsel i stald, vel at mærke ud af 1 års læretid.
HK  

 hørte overhovedet ikke på os, og syltede derefter sagen,  

 således at det var os der konstant satte skub i sagen der endnu ikke  

 afsluttet.
Fagforeningen RBF har også flere gange lavet  

 artikler om os   og desværre bliver artiklerne igen kun skrevet ud fra  

 deres synspunkt, hvorved de dog også fik en påtale fra  

 pressenævnet.
RBF brugte mine medarbejdere uden at de selv vidste deraf  

 eller ønskede det.
 Så til den nyeste sag med fagforeningen TIF.
Vores byggeplads er nu adskillige gange blevet  

 besøgt af diverse repræsentanter fra TIF, journalister og  

 fotografer fra København og Sønderjylland.
Helt uden at  

 spørge er de bare kørt ind på pladsen, udspurgt mit  

 personale, fotograferet uden at spørge osv.
Endog har de ageret  

 turister for at skjule sig selv.
Man sender en ung pige derind, som leger  

 turist, gør som om hun er interesseret i at leje hytterne,  

 spørger lidt hist og pist, og pludselig bliver personalet overmandet  

 og fotograferet.
Fagforenings repræsentanterne har spurgt om  

 lønforhold, boligforhold, diverse tillæg og spurgt om de ikke  

 skulle være i TIF, når de nu lavede tømmerarbejde o.s.v.  

 Naturligvis har de hver gang forsøgt at lave overenskomst og truet med  

 blokade m.m.
Endvidere forsøgte TIF at samle mine medarbejdere  

 for at se om man kunne lave en fælles overenskomst.
Den ene af mine  

 medarbejdere, som står i Kristelig Fagforening, fik da at vide at han  

 så måtte gå ud af den fagforening til trods for at vi netop  

 har overenskomst med Kristelig fagforening.
Desuden har man sagt til mine  

 medarbejdere at de litauiske instruktører ikke havde tilladelse til at  

 være der og at politiet ville komme og fjerne dem fra pladsen.
Da jeg sidste gang kom ned på byggepladsen for at  

 diskutere sagen med TIF, sagde jeg at litauerne godt måtte være  

 her, da sagen havde fået opsættende virkning af  

 Indenrigsministeriet.
Dette ville de ikke tro på.
Jeg sagde at de  

 så kunne gå med op på kontoret og låne telefonen og  

 så kunne vi i fællesskab ringe til Indenrigsministeriet.
De ikke  

 ville bruge min telefon, ligesom jeg ikke måtte låne deres  

 telefon.
Da vi ikke kom videre ad den vej, spurgte jeg så hvem de talte  

 med i Udlændingestyrelsen siden de mente at litauerne ikke måtte  

 være på byggepladsen, men jeg fik at vide, at det angik ikke  

 mig.
Om eftermiddagen kom kriminalpolitiet efter  

 anmeldelse fra TIF.
Tænk engang fagforeningen får politiet (der  

 jo i forvejen har rigeligt travlt) til at høre herover, fordi de kun  

 gider høre den halve sandhed.
Jeg havde sagt til TIF, at de skulle  

 ringe til Indenrigsministeriet, men det ignorerede de og sendte i stedet  

 politiet herover for at politianmelde mig uden grund.
TIF fremlægger nærmest mine udtalelser som om  

 jeg synes danske håndværkere ikke er dygtige.
Men dette har  

 aldrig været spørgsmålet.
Jeg mener bare at personer der  

har bygget rundtømmerhytter i næsten 10 år, har lavet  

 byggesættet i Litauen og samlet dem også vil være de bedste  

 instruktører i Danmark.
Man kan da undre sig, hvis jeg, der skulle  

 være så kritisk overfor danske håndværkere, netop har  

 udbudt et byggeri til 5 mill., som danske håndværkere skal byde  

 på.
Men af og til går man da og overvejer om man ikke skulle  

 invitere andre EU håndværkere, med denne ballade man har haft med  

 TIF.
Når jeg kigger mig over skulderen og ser mine mange  

 mapper på reolen, er det utrolig trist at tænke på hvor  

 meget energi jeg har anvendt på disse "negative" konfrontationer med  

 diverse fagforeninger.
Tænk engang hvis al denne energi kunne have  

 været brugt til konstruktiv markedsføring til fordel for  

 beskæftigelsen i dette område! Er der noget der en dag kan få mig til at sige  

 farvel til Danmark er det nok fagforeningernes rolle i dagens Danmark.
Min  

 far er for mange år siden taget til England, og dette var også en  

 af årsagerne.
[K] Direktør Kommandørgården" Klageren har vedrørende artiklerne i martsnummeret  

 anført, at hun efter at have haft besøg af fagforeningen  

 anmodede om et referat af sine udtalelser, inden bladet blev trykt.
Dette  

 skete ikke.
 Klageren har i den forbindelse anført, at bladet  

 ikke hører sagen fra begge sider og fortier vigtige informationer.
 Klageren har videre anført, at der er bragt en  

 række forkerte oplysninger, og hun har herunder anført, at de  

 litauiske konsulenter får samme løn som klagerens danske  

 medarbejdere, og at arbejdstilladelsen for de litauiske konsulenter blev  

 forlænget, idet konsulenterne og materialet kom senere end  

 forventet.
 Klageren har vedrørende artiklen i bladets  

 aprilnummer anført, at den kritik, hun har fået lov til at  

 fremkomme med i bladet, ikke vedrører alle punkterne.
 Klageren har videre anført, at det er urimeligt, at  

 bladet har talt om herremands-metoder i denne artikel.
 Klageren har fremlagt lønsedler for to litauiske  

 konsulenter.
 Bladet har i en udtalelse anført, at artiklerne  

 skal ses som led i Forbundet Træ-Industri-Bygs forpligtelse til at  

 informere medlemmerne om aktuelle problemstillinger af generel og konkret  

 karakter, og at de også vil blive opfattet således af  

 læserne.
 Bladet har videre anført, at der i artiklerne ikke  

 bringes oplysninger, der er ukorrekte, hvilket heller ikke er påvist af  

 klageren.
Bladet har om martsnummeret nærmere anført,  

 at der er tale om en leder, hvor bladet har mulighed for og ret til at give  

 udtryk for sin overordnede politiske anskuelse af forskellige  

 arbejdsmarkedsproblemer.
Der er derfor plads heri til et større  

 frisprog, idet læserne naturligvis vil se budskabet som et led i en  

 fagpolitisk stillingtagen.
Bladet har vedrørende aprilnummeret anført,  

 at der i dette blad er et interview med klageren, hvori hun gives lejlighed  

 til at kommentere den kritik, der i øvrigt er rejst mod hende.
Bladet  

 har i den forbindelse yderligere anført, at klageren er blevet korrekt  

 citeret, og at alle væsentlige punkter i interviewet er medtaget.
 Bladet har afvist, at de anvendte billeder er i strid med  

 god presseskik, og har i øvrigt anført, at klagen på en  

 lang række punkter svarer til Pressenævnets sag nr. 173/1997,  

 anlagt af klageren mod HK-bladet "Replik", hvor Pressenævnet ikke  

 fandt, at der forelå en overtrædelse af god presseskik.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
Pressenævnet lægger til grund, at lederen og  

 artiklen i martsnummeret blev til, efter at de to bygningsgruppeformænd  

 havde besøgt klagerens arbejdsplads i slutningen af februar 1999. Det  

 fremgår ikke af sagen, om klageren i den forbindelse blev bedt om at  

 udtale sig til de fremmødte alene i deres egenskab af  

 fagforeningsfolk, eller om de tillige anmodede hende om en udtalelse til brug  

 for bladets omtale af forholdene.
Det bemærkes i den forbindelse, at  

 også medier, der repræsenterer en interesseorganisation, skal  

 overholde god presseskik.
 Pressenævnet finder, at bladet i forbindelse med  

 artiklen i aprilnummeret på fornøden måde har indhentet og  

 bragt klagerens synspunkter.
 Da det imidlertid ikke fremgår, at klageren har  

 fået forelagt de oplysninger, bladet er fremkommet med i martsnummerets  

 artikel med overskriften "Østtømrere på spil i ny  

 forklædning", og da disse oplysninger var krænkende eller  

 skadevoldende for hende, har bladet tilsidesat god presseskik i forbindelse  

 med artiklen i martsnummeret.
 Pressenævnet udtaler herefter sin kritik af  

 Træ & Byg.
 I medfør af medieansvarslovens § 49  

 pålægges det herefter den ansvarshavende redaktør af  

 Træ & Byg at offentliggøre følgende:
 "Kendelse fra Pressenævnet.
 Træ & Byg bragte i martsnummeret i lederen og i  

 en artikel med overskriften "Østtømrere på spil i ny  

 forklædning" omtale af Kommandørgården på  

 Rømø. Bladet har endvidere bragt omtale i aprilnummeret.  

 Kommandørgårdens ejer, [K], har klaget til Pressenævnet  

 over omtalen, som hun finder var i strid med god presseskik.
Pressenævnet har i anledning af klagen lagt til  

 grund, at lederen og artiklen i martsnummeret blev til, efter at de to  

 bygningsgruppeformænd havde besøgt klagerens arbejdsplads i  

 slutningen af februar 1999. Det fremgår ikke af sagen, om klageren i  

 den forbindelse blev bedt om at udtale sig til de fremmødte alene i  

 deres egenskab af fagforeningsfolk, eller om de tillige anmodede hende om en  

 udtalelse til brug for bladets omtale af forholdene.
Det bemærkes i den  

 forbindelse, at også medier, der repræsenterer en  

 interesseorganisation, skal overholde god presseskik.
 Pressenævnet finder, at bladet i forbindelse med  

 artiklen i aprilnummeret på fornøden måde har indhentet og  

 bragt klagerens synspunkter.
 Da det imidlertid ikke fremgår, at klageren har  

 fået forelagt de oplysninger, bladet er fremkommet med i martsnummerets  

 artikel med overskriften "Østtømrere på spil i ny  

 forklædning", og da disse oplysninger var krænkende eller  

 skadevoldende for hende, har bladet tilsidesat god presseskik i forbindelse  

 med artiklen i martsnummeret.
 Pressenævnet udtaler herefter sin kritik af  

 Træ & Byg.
 København, den 11. juni 1999.
Axel Kierkegaard, Bo Maltesen, Tage Clausen og Ole  

 Askvig." Afsagt den 11. juni 1999.
