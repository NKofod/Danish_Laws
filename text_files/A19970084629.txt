 Herved bekendtgøres lov om statstilskud til dækning af  

 udgifter til kuldioxidafgift i visse virksomheder med et stort energiforbrug,  

 jf. lovbekendtgørelse nr. 850 af 13. november 1995, med de ændringer, der  

 følger af §§ 4 og 5 i lov nr. 1220 af 27. december 1996 og § 7 i lov nr. 444  

 af 10. juni 1997.
§ 1.  Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre energieffektiviseringer, hvis Stk. 2.  Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
Aftaler kan indgås med  

 brancheorganisationer, med grupper af virksomheder eller med enkelte  

 virksomheder.
Aftaler, der indgås med brancheorganisationer eller grupper af  

 virksomheder, skal tiltrædes af den enkelte virksomhed for at udløse tilskud.
 Stk. 3.  De statslige told- og skattemyndigheder yder  

 Miljø- og Energiministeriet bistand ved gennemførelsen af kontrol af  

 oplysninger om refusionsgrundlag m.v., jf. stk. 1, nr. 2. Skatteministeren  

 kan efter forhandling med miljø- og energiministeren fastsætte nærmere regler  

 herom.
 Stk. 4.  Energistyrelsen kan fastsætte nærmere regler om  

 tilskudsordningens gennemførelse, herunder om opgørelse af  

 refusionsgrundlaget m.v. efter stk. 1, nr. 2, om indgåelse af aftale og om  

 energisyn, udarbejdelse og godkendelse af energihandlingsplan, om tilsagn om  

 betinget tilskud samt om godkendelse af energisynskonsulenter.
§ 1 a.  Tilskud, der er omfattet af § 1, stk. 1, nr.  

 1, gives til dækning af udgifter til kuldioxidafgift af det energiforbrug,  

 der er omfattet af § 9, stk. 2, og den del af energiforbruget, som er  

 omfattet af § 9, stk. 10, i lov om kuldioxidafgift af visse energiprodukter.  

 Tilskuddet udgør 22 pct. af afgiften.
For fuelolie og gas- og dieselolie, der  

 anvendes til varmefremstilling, udgør tilskuddet dog henholdsvis 0 øre pr. kg  

 og 1,75 øre pr. l bortset fra olie vedrørende aktiviteter omfattet af § 66,  

 stk. 1, i merværdiafgiftsloven.
Stk. 2.  (Ophævet) § 1 b.  Tilskud, der er omfattet af § 1, stk. 1, nr.  

 2), gives til dækning af kuldioxidafgift omfattet af § 9, stk. 1, i lov om  

 kuldioxidafgift af visse energiprodukter.
Tilskuddet udgør 22 pct. af  

 afgiften vedrørende det energiforbrug, der ikke er ydet tilskud til efter § 1  

 a.
 § 1 c.  Tilskud opgjort efter §§ 1 a og 1 b udbetales  

 med det beløb, der overstiger 20.000 kr., bortset fra væksthusgartnerier, jf.  

 nr. 1 i det i § 1, stk. 1, nr. 1, nævnte bilag, hvor tilskuddet udbetales med  

 det beløb, der overstiger 10.000 kr.
§ 2.  Ansøgning om indgåelse eller tiltrædelse af  

 aftale samt om tilsagn om tilskud indsendes til Energistyrelsen.
Miljø- og  

 energiministeren fastsætter de nærmere regler om ansøgningens indhold.
 Stk. 2.  På grundlag af ansøgningen kan Energistyrelsen  

 meddele tilsagn om tilskud for en nærmere fastsat periode.
Stk. 3.  På grundlag af Energistyrelsens tilsagn  

 udbetales tilskuddet af de statslige told- og skattemyndigheder.
For tilskud  

 til væksthusgartnerier og andre virksomheder, der er omhandlet i § 2, stk. 1,  

 i lov om fremskyndet tilbagebetaling af visse afgifter, finder bestemmelserne  

 i den nævnte lov anvendelse.
Stk. 4.  Energistyrelsen kan træffe afgørelse om, at  

 tilsagn om tilskud bortfalder, hvis ansøgeren har givet urigtige eller  

 vildledende oplysninger eller fortiet oplysninger af betydning for ydelse af  

 tilskud, eller hvis betingelserne for at yde tilskud ikke længere er til  

 stede, herunder ved at aftalen ikke overholdes.
Hvis tilskuddet er udbetalt,  

 kan det kræves tilbagebetalt.
 § 3.  Såfremt de statslige told- og skattemyndigheder  

 konstaterer, at der er ydet for stort et tilskud, afkræves virksomheden det  

 skyldige beløb til betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.
 § 4.  Miljø- og energiministeren kan fastsætte  

 bestemmelser om kontrolforanstaltninger, der er nødvendige til lovens  

 gennemførelse.
§ 5.  Miljø- og energiministeren kan fastsætte  

 bestemmelser om adgangen til at klage over afgørelser efter denne lov,  

 herunder om betaling af gebyr ved klage.
Energistyrelsens afgørelser om  

 ydelse af tilskud kan ikke indbringes for højere administrativ myndighed, jf.  

 dog stk. 3.
Stk. 2.  Miljø- og energiministeren nedsætter et  

 ankenævn bestående af op til 7 medlemmer, der skal repræsentere et alsidigt  

 kendskab til erhvervs- og energimæssige forhold samt besidde teknisk og  

 juridisk sagkundskab.
Nævnets formand udpeges af ministeren.
 Stk. 3.  Afgørelser om, hvorvidt en virksomhed er  

 omfattet af § 1, stk. 1, nr. 2, og efter § 2, stk. 4, om bortfald af tilskud  

 samt om tilbagebetaling af tilskud, kan indbringes for nævnet til endelig  

 administrativ afgørelse.
 Stk. 4.  Nævnets forretningsorden fastsættes af  

 ministeren.
 § 6.  Miljø- og energiministeren kan bemyndige  

 Energistyrelsen og Told- og Skattestyrelsen til at udøve de beføjelser, der i  

 denne lov er tillagt ministeren.
 § 7.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger om  

 grundlaget for udbetaling af tilskud efter loven, straffes med bøde.
 Stk. 2.  I regler, der udstedes i medfør af denne lov,  

 kan der fastsættes straf af bøde for den, der forsætligt eller groft uagtsomt  

 overtræder reglerne.
 Stk. 3.  Den, der begår en af de nævnte overtrædelser  

 med forsæt til uberettiget at få udbetalt tilskud, straffes med bøde, hæfte  

 eller fængsel indtil 2 år.
 Stk. 4.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Skønner de statslige told- og skattemyndigheder  

 eller Energistyrelsen, at der er begået en overtrædelse, der medfører  

 bødeansvar, kan der tilkendegives den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 Stk. 4.  Ransagning i sager om overtrædelse af  

 bestemmelserne i denne lov kan ske i overensstemmelse med retsplejelovens  

 regler om ransagning i sager, som efter loven kan medføre frihedsstraf.
 § 9.  Loven træder i kraft den 1. januar 1993.
Stk. 2  og 3. (Udeladt) § 10.  Loven gælder ikke for Færøerne og Grønland.
 Lov nr. 405 af 14. juni 1995, som vedrører affattelsen af §§ 1, 1 a, 1 b,  

 1 c, 2, 5 og 8, og som er ændret ved § 5 i lov nr. 1220 af 27. december 1996  

 og § 7 i lov nr. 444 af 10. juni 1997, indeholder følgende bestemmelse:
§ 2 Stk. 1.  Miljø- og energiministeren fastsætter  

 tidspunktet for lovens ikrafttræden, dog tidligst den 1. januar 1996 (* 1).
Stk. 2  (* 2). Tilskud efter § 1 a, stk. 1, som affattet  

 ved denne lovs § 1, nr. 2, ydes med følgende procenter af afgiften : I 1996 2  

 pct., i 1997 7 pct., i 1998 12 pct. og i 1999 17 pct.
Tilskud vedrørende gas-  

 og dieselolie anvendt til varmefremstilling udgør dog i 1996-98 0 øre pr. l  

 og i 1999 0,4 øre pr. l.
Bestemmelsen gælder ikke for vækstlys i gartnerier.
 Stk. 3.  Tilskud efter § 1 b som affattet ved denne lovs  

 § 1, nr. 2, ydes med følgende procenter af afgiften : I 1996 0 pct., i 1997  

 10 pct. og i 1998 20 pct.
 Stk. 4.  Tilskuddet opgjort efter § 1 a og 1 b, som  

 affattet ved denne lovs § 1, nr. 2, udbetales med det beløb, som overstiger  

 10.000 kr. i 1996-97 og 15.000 kr. i 1998-99, jf. dog § 1 c, for så vidt  

 angår væksthusgartnerier.
 Stk. 5.  Virksomheder, der har fået tilsagn om  

 statstilskud til dækning af udgifter til kuldioxidafgift efter de hidtil  

 gældende regler, jf. lov om kuldioxidafgift af visse energiprodukter §§ 9 og  

 9 a, og som ikke er omfattet af det i § 1, stk. 1, nr. 1, som affattet ved  

 denne lovs § 1, nr. 1, nævnte bilag, kan dog oppebære tilskuddet  

 tilsagnsperioden ud.
 Lov nr. 1220 af 27. december 1996 om ændring af forskellige  

 energiafgiftslove m.v. (Lempelse af raffinaderiers betaling af afgift,  

 lempelse for vækstlys m.v.), der ændrer affattelsen af §§ 1 a (* 3) og 7,  

 stk. 4, samt § 2, stk. 2, i ændringsloven, lov nr. 405 af 14. juni 1995,  

 indeholder følgende bestemmelse:
§ 6 Stk. 1.  Loven træder i kraft den 1. januar 1997. Dog  

 fastsætter skatteministeren ikrafttrædelsestidspunktet for § 1, nr. 3, 4, 6,  

 7, 9 og 10, § 2, § 3, nr. 5-9, § 4, nr. 1-3, og § 5. Ministeren kan bestemme,  

 at § 1, nr. 7 og 9, § 2, § 4, nr. 1, og § 5 skal have virkning fra den 1.  

 oktober 1996.
Stk. 2-4. (Udeladt) Lov nr. 444 af 10. juni 1997 om ændring af forskellige energiafgiftslove  

 m.v. (Justering af rumvarmeafgiften m.v.), der ophæver § 2, stk. 2, 3. pkt.,  

 i ændringsloven, lov nr. 405 af 14. juni 1995, som ændret ved § 5 i lov nr.  

 1220 af 27. december 1996, indeholder følgende bestemmelse:
§ 8 Stk. 1.  (Udeladt) Stk. 2.  Skatteministeren fastsætter  

 ikrafttrædelsestidspunktet for § 1, nr. 13, 15-17, 19, 20, 23 og 25, § 2, nr.  

 6, 8-10, 12, 13 og 16, § 3, nr. 1, 3-5, 7, 8 og 12, § 4, nr. 3, 4, 6 og 7, og  

 § 7.
Stk. 3-12. (Udeladt) Miljø- og Energiministeriet, den 17.  

 november 1997 Svend Auken / Flemming G.
Nielsen (* 1) Ændringsloven, lov nr. 405 af 14. juni 1995 trådte i kraft den 1.  

 januar 1996, jf. bekendtgørelse nr. 848 af 13. november 1995.
 (* 2) Overgangsbestemmelserne i § 2, stk. 2, i ændringsloven, lov nr. 405  

 af 14. juni 1995, er ændret ved § 5 i lov nr. 1220 af 27. december 1996.  

 Ændringen vedrørte indsættelse af § 2, stk. 2, 4. pkt., om vækstlys i  

 gartnerier og trådte i kraft den 1. oktober 1997 med virkning fra den 1.  

 oktober 1996, jf. bekendtgørelse nr. 755 af 24. september 1997.  

 Overgangsbestemmelserne i § 2, stk. 2, er endvidere ændret ved § 7 i lov nr.  

 444 af 10. juni 1997. Denne ændring vedrørte ophævelse af § 2, stk. 2, 3.  

 pkt., og trådte i kraft den 1. oktober 1997, jf. bekendtgørelse nr. 755 af  

 24. september 1997.
 (* 3) Ændringen af § 1 a vedrørte affattelsen af stk. 1, 1. og 3. pkt.,  

 samt ophævelse af stk. 2. Ændringen af § 1 a trådte i kraft den 1. oktober  

 1997, dog således at ændringen af § 1 a, stk. 1, 1. pkt., har virkning fra  

 den 1. oktober 1996, jf. bekendtgørelse nr. 755 af 24. september 1997.
