 Til samtlige dyrlæger der udøver kødkontrol.
 Bedømmelse og anvendelse af kød fra svin med PSE.
 Efter aftale med landbrugsministeriet meddeles, at følgende skal iagttages  

 ved bedømmelse og anvendelse af PSE-kød, jf. § 34, pkt. 4,b, i  

 landbrugsministeriets instruks af 27. september 1974 om udøvelse af  

 kødkontrol.
Bedømmelsen er afhængig af graden af forandring i den pågældende del af  

 kroppen.
Er graden af forandring forskellig i forskellige dele af kroppen,  

 vil der kunne ske ubetinget godkendelse, godkendelse til produktionsformål  

 eller kassation af forskellige dele af een og samme slagtekrop.
Muskulatur med et kogt og væskedrivende udseende skal kasseres.
Er hele  

 muskulaturen inddraget, skal hele dyret kasseres.
I andre tilfælde mærkes kroppen med rød TILBAGEHOLDT-mærkeseddel og føres  

 hurtigst muligt til nedkøling.
De pågældende kroppe skal holdes behørigt  

 adskilt fra ubetinget godkendte kroppe.
Den endelige bedømmelse foretages den  

 følgende arbejdsdag.
 Såfremt forandringerne i muskulaturen ved den endelige bedømmelse består i  

 en lys farve og nogen væskeudtrædning, kan de pågældende dele godkendes til  

 produktionsformål her i landet.
 Indgår de pågældende dele ikke umiddelbart i produktionen på virksomheden,  

 eller skal de anvendes på en anden virksomhed, skal kødet eller kødbeholderen  

 forsynes med EØF-mærkeseddel for fersk kød (med dato og dyrlægens  

 underskrift) med følgende påtryk:
 PSE-kød til produktion.
 P.V.V.
