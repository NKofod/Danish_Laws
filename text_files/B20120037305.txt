Bekendtgørelse om udsendelse af digitalt genererede skrivelser uden underskrift I medfør af § 35, stk. 3, i skatteforvaltningsloven, jf. lovbekendtgørelse nr. 175 af 23. februar 2011, fastsættes efter bemyndigelse:
 § 1. Nedenstående digitalt genererede skrivelser kan udsendes uden underskrift og vil i retlig henseende være sidestillet med et dokument med personlig underskrift:
1) Årsopgørelser, 2) underretninger efter skatteforvaltningslovens § 20, 3) forskudsopgørelser for fysiske og juridiske personer, 4) underretninger om ændring af forskudsopgørelsen efter skatteforvaltningslovens § 19, 5) ejendomsvurderingsmeddelelser og 6) meddelelser om værdifastsættelse af motorkøretøjer.
 § 2. Bekendtgørelsen træder i kraft den 1. maj 2012.
 Stk. 2. Bekendtgørelse nr. 305 af 28. marts 2012 om udsendelse af digitalt genererede skrivelser uden underskrift ophæves samtidig.
