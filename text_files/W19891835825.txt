Ved opgørelsen af repræsentationsudgifter i en restaurant i form af  

 servering af gratis øl, spiritus og vand skulle indregnes lønudgifter for  

 serveringen.
De nævnte udgifter kunne ikke anses for reklameudgifter, og  

 fradrag i 1986 kun indrømmes med 75%.
 A klagede for indkomståret 1986 over, at de stedlige skattemyndigheder  

 havde forhøjet hans selvangivne indkomst med 12.500 kr., der var fremkommet  

 således:
 Det var oplyst, at klageren drev en restaurant, men ikke selv arbejdede i  

 den.
Ved opgørelsen af restaurantens driftsresultat var vareforbruget reduceret  

 med egne varer til repræsentation eksl. moms, medens udgiften var fratrukket  

 som repræsentation inkl. moms eller i alt med 33.941 kr.
Varerne, i form af  

 øl, spiritus og sodavand, var bortgivet i restauranten.
 Under hensyn til, at repræsentationsudgifter for indkomståret 1986 alene  

 var fradragsberettigede med 75% af udgiften, havde de stedlige  

 skattemyndigheder reduceret fradraget med 25%. Endvidere havde man  

 tilsvarende reduceret fradraget for den andel af lønudgifter, der var medgået  

 til servering af egne varer, opgjort til 16.059 kr.
Klagerens revisor gjorde principalt gældende, at den udøvede  

 repræsentation i restauranten måtte anses for at være reklameudgifter.
Til  

 støtte herfor anførte han, at bortgivning af øl, vand m.v. i en restaurant  

 måtte kunne anses som vare- eller smagsprøver, og således ikke kunne  

 karakteriseres som reelle repræsentationsudgifter.
Revisoren, der ikke rejste indvendinger mod den talmæssige beregning af  

 lønudgifter i forbindelse med serveringen af egne varer, gjorde subsidiært  

 gældende, at fradragsreduktionen alene omfattede den rene indkøbspris for øl,  

 spiritus og sodavand.
Til støtte herfor anførte han, at der ikke var praksis  

 for at indregne lønudgifter i indkøbsprisen.
Landsskatteretten fandt, at udgifter til bortgivning af øl, vand og  

 spiritus i restauranten efter sin karakter ikke kunne anses for omfattet af  

 begrebet reklameudgifter.
Udgifterne måtte anses for repræsentationsudgifter  

 med den følge, at der for 1986 alene var fradragsret for 75% af udgiften  

 efter bestemmelsen i ligningslovens § 8, stk. 4, sammenholdt med § 2 i lov  

 nr. 534 af 13. december 1985 om ændring af ligningsloven.
Retten fandt endvidere, at der ved en korrekt regnskabsmæssig opgørelse af  

 repræsentationsudgifterne skulle medtages et beløb for lønudgifter vedrørende  

 servering og udskænkning i overensstemmelse med princippet i SD-cirkulære  

 1987-19 vedrørende opgørelse af værdien af restauratørers forbrug af egne  

 varer.
Da retten ikke i de foreliggende oplysninger fandt, at der var  

 grundlag for at ændre de ved ansættelsen i overensstemmelse med det nævnte  

 princip opgjorte repræsentationsudgifter, blev den påklagede ansættelse  

 stadfæstet.
 LV 1988, L 4.7.
