Landsskatteretskendelse af 10. august 2001 vedrørende  

 tabsfradrag af andelsbevis til erhvervslokaler Klagen vedrører gaveafgiftsberegningen i anledning af gavegivers  

 overdragelse af ejendommen X, og halvparten af ejendommen Y med bl.a.  

 mælkekvote til gavemodtager.
Gavegiver og modtager er far og søn.
 Overdragelsen har fundet sted ved skøde af 1. februar 2001.  

 Omtvistet er alene den af regionen til brug for gaveafgiftsberegningen  

 foretagne værdiansættelse af mælkekvoten.
 Det fremgår af sagens oplysninger, at gavegiver og -modtager ved  

 den i anledning af overdragelsen indgivne gaveanmeldelse har ansat værdien af  

 den med ejendommene til gavemodtager overdragne mælkekvote  249.372 kg  

 mælk  

 med basisfedtprocent 3,92 - til 700.000 kr.
 Det fremgår videre, at den overtagne kvote på  

 overdragelsestidspunktet var behæftet med en latent Super-afgift  

 på 58.345  

 kr. eller en produktionsbegrænsning på 21.945 kg.
 Det fremgår endelig, at det ved overdragelsen er aftalt, at  

 køber indtræder i sælgers rettigheder og forpligtelser over for ejendommens  

 produktionsaftagere.
 Told- og skatteregionen har ved den påklagede gaveafgiftsberegning  

 medregnet den overdragne mælkekvote til en værdi af 867.814 kr., jf.  

 boafgiftslovens § 27, stk. 2, jf. stk. 1.
 Værdien er af regionen opgjort på grundlag af den på  

 handelstidspunktet senest offentliggjorte ligevægtspris på mælkekvotebørsen,  

 3,59 kr. pr. kg mælk, omregnet til 3,48 kr. pr. kg. ved basisfedtprocent  

 3,92.
 Regionen har som begrundelse for afgørelsen anført, at den pris,  

 mælkekvoter handles til på mælkekvotebørsen, må anses som udtryk for  

 handelsværdien, uanset om gavemodtager som nyetableret landmand kunne søge om  

 en gratis andel ved køb på mælkekvotebørsen.
 Gavegivers og modtagers revisor har over for Landsskatteretten  

 principalt nedlagt påstand om, at værdien af mælkekvoten må ansættes til den  

 mellem parterne aftalte pris,  

    

  

 700.000  

 kr.
 Han har til støtte herfor henvist til flere over for  

 Landsskatteretten fremlagte kopier af skøder vedrørende overdragelse af  

 landbrugsejendomme inklusive mælkekvoter, ved hvilke mælkekvoterne mellem  

 uafhængige parter er overdraget til priser, der ligger under den pris, der  

 kan  

 fastsættes ud fra den korrigerede betalingspris på mælkekvotebørsen.
 Han har videre henvist til, at den gave, der anses for givet til  

 sønnen, må beregnes ud fra sønnens alternative købspris, og ikke ud fra  

 forældrenes salgspris.
 Det er herved bemærket, at faderens salgspris havde kunnet  

 ansættes til 867.814 kr., hvis kvoten havde været udbudt på kvotebørsen i  

 december 2000, men at udgangspunktet for parternes værdiansættelse har været,  

 at sønnen som nyetableret landmand alternativt på kvotebørsen for december  

 2000  

 kunne have fået tildelt en frimængde på 22 % - og altså kunne have købt samme  

 kvote på decemberbørsen til 676.895 kr.
Henset til, at den aftalte overdragelsespris altså ligger 23.105  

 kr. over den pris, som sønnen kunne have købt kvoten til på kvotebørsen, kan  

 der ikke statueres gave fra far til søn ved den aftalte overdragelsespris  

   

 snarere tværtimod.
Sønnens alternative pris forudsætter godt nok, at han  

 havde  

 søgt mælkeudvalget om gratis tildeling  ligesom den af regionen ansætte  

 handelspris forudsætter, at faderen havde meldt sin kvote til salg på børsen  

   

 men betingelserne for tildeling af gratis mælkekvote for mælkekvotebørsen for  

 2000 var opfyldt på købstidspunktet, idet betingelserne var,  

  

 at  

  

 etablering sker senest den 31. marts 2001,  

  

 at  

  

 ansøger er fyldt 26 år, og  

  

 at  

  

 ansøger har landbrug som hovederhverv.
 Der er til støtte for det anførte henvist til et over for  

 Landsskatteretten fremlagt brev af 16. august 2001 fra revisoren til Danske  

 Mejeriers Mælkeudvalg samt til Mælkeudvalgets besvarelse heraf af 22. august  

 2001. Det fremgår af disse breve, at sønnen ville have fået godkendt en  

 ansøgning om tildeling og køb af kvote på grundlag af etablering af bedrift  

 med  

 kvote, idet etableringen skete før den 31. marts 2001  under  

 forudsætning af,  

 at ansøgning på 250.000 kg havde været Mælkeudvalget i hænde senest den 16.  

 oktober 2000  og, at den gratis andel for godkendte ansøgninger om  

 tildeling  

 af gratis kvote og køb af kvote på baggrund af etablering i kvoteåret  

 2000/2001  

 udgjorde 22 % af den godkendte forhøjelse.
 Revisoren har over for Landsskatteretten subsidiært nedlagt  

 påstand om, at den af regionen foretagne værdiansættelse af mælkekvoten må  

 nedsættes med 77.745 kr., mere subsidiært med 58.345 kr.
 Det er til støtte herfor anført, at sønnen ifølge skødets § 6,  

 stk. 2, er indtrådt i faderens rettigheder og forpligtelser over for  

 ejendommens produktionsaftagere, og at mælkekvoten på overtagelsestidspunktet  

 var overskreddet med 8,80 %, svarende til 21.945 kg.
Sønnen måtte således på overtagelsestidspunktet påregne en  

 såkaldt superafgift på 2,6587 kr. pr. kg for hvert af de 21.945  

 kg, som  

 kvoten var overskreddet med,  

    

  

 medmindre  

 der inden kvotens udløb den 31. marts 2000 skete en produktionsreduktion.
Den  

 overtagne kvote var derfor behæftet med en forpligtelse på 58.345 kr. eller  

 en  

 produktionsbegrænsning på 21.945 kg, som det alternative køb på kvotebørsen  

 ikke ville have været behæftet med.
 Betalingen for den overtagne kvote faldt ligeledes kontant på  

 overtagelsesdagen, mens faderen ved et salg via mælkekvotebørsen først ville  

 have modtaget sin salgspris fra kvotebørsen den 15. juni 2001. Faderen har  

 således ved salget til sønnen opnået en øget forrentning, der ved en rente på  

 6  

 % p.a. kan opgøres til 19.400 kr.
 Der er til dokumentation for kvoteoverskridelsen fremlagt to  

 producentmeddelelser, udsendt umiddelbart før og efter den 1. januar 2001.
Der er til dokumentation for, at det ved overdragelse af  

 mælkekvoter har betydning, hvis der til kvoten er knyttet en latent  

 super-afgift, henvist til en over for Landsskatteretten fremlagt kopi af et  

 skøde, ved hvilket en landbrugsejendom med tilhørende mælkekvote m.v. er  

 overdraget mellem uafhængige parter.
Det fremgår af dette skøde, at eventuel  

 strafafgift i forbindelse med overskridelse af mælkekvoten, der relaterer sig  

 til sælgers ejertid, betales af sælger, og at køber for den resterende del af  

 mælkeåret kan disponere over den hertil svarende forholdsmæssige del af den  

 samlede kvote.
 Revisoren har over for Landsskatteretten afslutningsvis  

 bemærket, at han er bekendt med rettens ikke offentliggjorte afgørelse i  

 j.nr.  

 641-1941-0186, men at nævnte afgørelse efter hans opfattelse adskiller sig  

 fra  

 nærværende sag ved, at sønnen i nævnte sag tilsyneladende ikke havde mulighed  

 for at få tildelt frimængde som nyetableret, og ved, at der ikke er taget  

 stilling til konsekvenserne af eventuelle kvoteoverskridelser.
 Landsskatteretten skal  

 udtale:
 En gaves værdi fastsættes i henhold til boafgiftslovens § 27,  

 stk. 1, til dens handelsværdi på tidspunktet for modtagelsen.
Der er med oprettelsen af kvotebørsen i 1997 givet mulighed for  

 handel med mælkekvoter uden samtidig handel med fast ejendom, og værdien af  

 mælkekvoter er under henvisning hertil fra og med vurderingen pr. 1. januar  

 1998 blevet løsrevet fra ejendomsvurderingen, jf. bl.a.
Told- og  

 Skattestyrelsens vejledning om ejendomsvurdering 1998, afsnit Y.2.2., s. 2  

 ff.,  

 samt TSS af 25. juni 1998, 98/99-482-00017, offentliggjort i Tidsskrift  

 for  

 Skatter og Afgifter 1998, nr. 659. Mælkekvoter, der overdrages sammen  

 med fast  

 ejendom, indgår tillige som et selvstændigt aktiv i salgssummen, jf.  

 ejendomsavancebeskatningslovens § 4, stk. 5.
 Retten finder under henvisning hertil, at handelsværdien for den  

 til sønnen overdragne mælkekvote skal ansættes separat med udgangspunkt i den  

 på tidspunktet for overdragelsen senest offentliggjorte ligevægtspris pr. kg  

 mælk på mælkekvotebørsen.
 Det fremgår af den af Danske Mejeriers Mælkeudvalg udarbejdede  

 vejledning vedrørende beregning af børs- og betalingspriser for mælkekvoter,  

 at  

 betalingsprisen ved køb og salg af mælkekvote beregnes under hensyntagen til  

 bedriftens aktuelle basisfedtprocent, idet ligevægtsprisen efter gældende  

 regler er fastsat på grundlag af samtlige indgivne bud- og udbudspriser,  

 omregnet til en pris ved basisfedtprocent på 4,36.
 Retten finder derfor, at regionen med rette ved værdiansættelsen  

 af den her overdragne mælkekvote  249.372 kg mælk - har taget  

 udgangspunkt i  

 den i henhold til den af Danske Mejeriers Mælkeudvalg udarbejdede statistik  

 senest offentliggjorte ligevægtspris på mælkekvotebørsen  3,59 kr. pr.  

 kg mælk  

  omregnet til betalingsprisen ved bedriftens aktuelle basisfedtprocent  

  3,92  

 % - til 3,48 kr. pr. kg mælk efter de i mælkeudvalgets vejledning givne  

 retningslinier.
 Retten finder dog, at handelsværdien af den overdragne  

 mælkekvote ved afgiftsberegningen på grundlag af ovenstående må medregnes til  

 nedrundet 867.000 kr.
Henset imidlertid til, at det af sagens oplysninger tillige  

 fremgår, at den i det her foreliggende tilfælde til sønnen overdragne  

 mælkekvote på tidspunktet for overdragelsen var behæftet med en latent  

 superafgift på 58.345 kr., og til, at denne superafgift i henhold til  

 oplysninger, indhentet hos Danske Mejeriers Mælkeudvalg, i mangel af aftale  

 skal betales af ejeren af mælkekvoten ved mælkeårets udgang, finder retten  

 dog,  

 at værdien af mælkekvoten under de her foreliggende omstændigheder må  

 ansættes  

 til skønsmæssigt 808.655 kr.
Det bemærkes herved, at der mangler holdepunkter  

 for at antage, at der ved indførelsen af boafgiftsloven har været tilsigtet  

 en  

 ændring af hidtidig praksis i gavesager, hvorefter en gave værdiansættes til  

 gavens værdi for modtager.
 Herefter - og da der efter de foreliggende oplysninger ikke  

 findes grundlag for at antage, at handelsværdien af mælkekvoter, der  

 overdrages  

 sammen med fast ejendom, påvirkes af, om køber af mælkekvoten opfylder de for  

 køb af yderligere kvote med frimængde på kvotebørsen opstillede  

 forudsætninger  

 - ændres den påklagede gaveafgiftsberegning således, at mælkekvoten ved  

 gaveafgiftsberegningen medregnes til en værdi af 808.655 kr.
 Den påklagede gaveafgiftsberegning nedsættes derfor i  

 overensstemmelse hermed, idet den talmæssige opgørelse overlades til told- og  

 skatteregionen, jf. § 17, stk. 2, i Landsskatterettens forretningsorden.
