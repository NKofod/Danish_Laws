Skriftlig fremsættelse (30. januar  

 2002) Justitsministeren Herved tillader jeg mig for Folketinget at  

 fremsætte:
 Forslag til lov om ændring af forvaltningsloven.  

 (Digital kommunikation).
(Lovforslag nr.
L 72).
 Lovforslagets formål er at fremme og lette  

 mulighederne for, at borgerne kan benytte den nye informationsteknologi ved  

 kommunikation med den offentlige forvaltning.
 Med lovforslaget indsættes i forvaltningsloven en  

 bemyndigelsesbestemmelse, der giver vedkommende minister adgang til at  

 fastsætte regler om ret til at anvende digital kommunikation ved  

 henvendelser til den offentlige forvaltning og om de nærmere  

 vilkår herfor, herunder fravige formkrav i lovgivningen, der hindrer  

 anvendelsen af digital kommunikation.
 Hermed opnås bl.a. adgang til ved  

 bekendtgørelse at fravige regler i lovgivningen, som i dag stiller  

 krav om, at borgerne i nogle sammenhænge skal anvende papirdokumenter  

 mv. ved henvendelser til en offentlig myndighed.
 Lovforslaget bygger på en betænkning, der blev  

 afgivet i december 2000 af et udvalg nedsat under Justitsministeriet  

 (betænkning nr. 1400/2001 om e-signatur og formkrav i lovgivningen).
 Idet jeg i øvrigt henviser til lovforslaget og de  

 ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
