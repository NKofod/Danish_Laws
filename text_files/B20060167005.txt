Bekendtgørelse  

 om begrænsning af udslip af dampe ved oplagring og distribution af benzin  

 1)  

1) I medfør af § 7, stk. 1, nr. 1 og 2, § 7a,  

 stk. 1, § 14, stk. 2, § 35, stk. 2, § 80,  

 stk. 1 og 2, § 92 og § 110, stk. 3 og 4, i lov om  

 miljøbeskyttelse, jf. lovbekendtgørelse nr. 753 af 25. august 2001, som  

 ændret  

 ved lov nr. 475 af 7. juni 2001, lov nr. 220 af 31. marts 2004, lov nr. 385  

 af  

 25. maj 2005, lov nr. 569 af 24. juni 2005 og lov nr. 1571 af 20. december  

 2006,  

 fastsættes:
Anvendelsesområde § 1.  

  

 Denne  

 bekendtgørelse gælder for arbejdsgange, installationer og køretøjer, som  

 benyttes i forbindelse med oplagring, påfyldning og transport af benzin fra  

 en  

 terminal til en anden eller fra en terminal til en servicestation.
Stk. 2.  

  

 Bekendtgørelsen  

 supplerer bekendtgørelse om godkendelse af listevirksomhed og b  

 ekendtgørelse om kontrol med risikoen for større uheld med  

 farlige stoffer.
For anlæg, der er omfattet af bekendtgørelsen om  

 godkendelse af listevirksomhed, fastsætter miljømyndigheden i  

 miljøgodkendelse  

 eller i påbud vilkår, som mindst svarer til kravene i §§ 3-6.
Definitioner § 2.  

  

 De  

 i bilag 1 anførte definitioner finder anvendelse.
Oplagringsanlæg på terminaler § 3.  

  

 Oplagringsanlæg  

 på terminaler skal konstrueres og benyttes i overensstemmelse med de tekniske  

 forskrifter i bilag 2.
Stk. 2.  

  

 Der kan  

 anvendes andre tekniske foranstaltninger til reduktion af benzintab end dem,  

 der er fastsat i bilag 2, hvis det godtgøres, at disse alternative  

 foranstaltninger er mindst lige så effektive.
Anvendelse af alternative  

 foranstaltninger skal godkendes af Miljøstyrelsen.
 Stk. 3.  

  

 Anlæggets  

 ejer skal over for tilsynsmyndigheden fremlægge dokumentation for, at  

 bestemmelserne  

 i stk. 1 er opfyldt.
Udstyr til påfyldning og tømning af mobile beholdere  

 på terminaler § 4.  

  

 Udstyr  

 til påfyldning og tømning af mobile beholdere på terminaler skal konstrueres,  

 benyttes  

 og kontrolleres i overensstemmelse med de tekniske forskrifter i bilag 3.
Stk. 2.  

  

 Der kan  

 anvendes andre tekniske foranstaltninger til reduktion af benzintab end dem,  

 der er fastsat i bilag 3, hvis det godtgøres, at disse alternative  

 foranstaltninger er mindst lige så effektive.
Anvendelse af alternative  

 foranstaltninger skal godkendes af Miljøstyrelsen.
 Stk. 3.  

  

 Udstyr til  

 påfyldning af tankbiler skal udstyres med en påfyldningsanordning, der  

 opfylder  

 specifikationerne for bundpåfyldningsudstyr i bilag 6.
 Stk. 4.  

  

 Anlæggets  

 ejer skal over for tilsynsmyndigheden fremlægge dokumentation for, at  

 bestemmelserne  

 i stk. 1 og 3 er opfyldt.
Stk. 5.  

  

 Stk. 1-4  

 gælder ikke for terminaler 1)  

 	  

 der var i brug den  

 31. december 1995, og som har en gennemstrømningsmængde på under 10.000 tons  

 om  

 året, eller 2)  

 	  

 terminaler med en  

 gennemstrømningsmængde på under 5.000 tons om året, når disse ligger på en ø,  

 med  

 undtagelse af Bornholm, som ikke via en broforbindelse er forbundet med  

 Jylland, Fyn, Sjælland, Lolland eller Falster.
Mobile beholdere § 5.  

  

 Mobile  

 beholdere skal konstrueres og benyttes i overensstemmelse med de tekniske  

 forskrifter i bilag 4.
 Stk. 2.  

  

 For  

 eksisterende tankbiler, der ombygges, så de kan påfyldes fra bunden i  

 overensstemmelse med specifikationerne i bilag 6, finder stk. 1  

 ligeledes  

 anvendelse.
Påfyldning af oplagringsanlæg på servicestationer § 6.  

  

 Påfyldnings-  

 og oplagringsanlæg på servicestationer skal konstrueres og benyttes i  

 overensstemmelse  

 med de tekniske forskrifter i bilag 5.
Stk. 2.  

  

 Der kan  

 anvendes andre tekniske foranstaltninger til reduktion af benzintab end dem,  

 der er fastsat i bilag 5, hvis det godtgøres, at disse alternative  

 foranstaltninger er mindst lige så effektive.
Anvendelse af alternative  

 foranstaltninger skal godkendes af Miljøstyrelsen.
 Stk. 3.  

  

 Anlæggets  

 ejer skal over for tilsynsmyndigheden fremlægge dokumentation for, at  

 bestemmelserne  

 i stk. 1 er opfyldt.
 Stk. 4.  

  

 Bestemmelserne  

 i stk. 1-3 finder ikke anvendelse for servicestationer med en årlig  

 gennemstrømningsmængde  

 på mindre end  

 100 m3.
Tilsyn og håndhævelse § 7.  

  

 Kommunalbestyrelsen  

 fører tilsyn med, at bestemmelserne i §§ 3-6 overholdes, jf. dog  

 stk. 2.
 Stk. 2.  

  

 Miljøcenter  

 Roskilde, Miljøcenter Odense og Miljøcenter Århus fører tilsyn med, at  

 bestemmelserne  

 i §§ 3-6 overholdes for så vidt angår anlæg på virksomheder omfattet af  

 lovens § 66, stk. 2. Miljøcentrene varetager deres beføjelser inden  

 for de kommunegrænser, som fremgår af bilag 1, afsnit 1, i bekendtgørelse om  

 delegation af miljøministerens beføjelser i miljøbeskyttelsesloven,  

 beredskabsloven og konkurrenceloven til Miljøstyrelsen og de statslige  

 miljøcentre under ministeriet.
Andre bestemmelser § 8.  

  

 Miljøstyrelsen  

 kan efter ansøgning, når særlige forhold foreligger, dispensere helt eller  

 delvis fra reglerne i denne bekendtgørelse.
Administrative bestemmelser § 9.  

  

 Miljøstyrelsens  

 afgørelser efter denne bekendtgørelse kan ikke påklages til højere  

 administrativ  

 myndighed.
Straffebestemmelser § 10.  

  

 Medmindre  

 højere straf er forskyldt efter den øvrige lovgivning, straffes med bøde den,  

 der overtræder §§ 3-6 i denne bekendtgørelse.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 miljøet eller fremkaldt fare derfor, eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttrædelse § 11.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse nr. 852 af 11. november 1995 om begrænsning af udslip af dampe  

 ved oplagring og distribution af benzin ophæves.
Miljøministeriet, den 14. december  

 2006 Connie Hedegaard /Karsten Skov Bilag 1 Definitioner 1)  

 	  

 Benzin: Ethvert  

 mineraloliederivat, med eller uden tilsætningsstoffer, som har et  

 Reid-damptryk  

 (RVP) på 27,6 kPa eller derover, og som benyttes som brændstof i  

 motorkøretøjer, bortset fra flaskegas (LPG).
 2)  

 	  

 Dampe: Enhver  

 luftformig forbindelse som fordamper fra benzin.
3)  

 	  

 VOC: Organisk  

 forbindelse, hvis damptryk ved 293,15 K er mindst 0,01 kPa, eller som har en  

 tilsvarende flygtighed under de særlige anvendelsesforhold.
Den del af  

 kreosot,  

 hvis damptryk ved 293,15 K er mindst 0,01 kPa, anses for at være en flygtig  

 organisk forbindelse.
 4)  

 	  

 Dampgenvindingsanlæg:  

 Udstyr til genvinding af benzin fra dampe, herunder en terminals eventuelle  

 regulerende tanksystemer.
 5)  

 	  

 Gennemstrømningsmængde:  

 Den største samlede årlige benzinmængde, som i de tre foregående år er blevet  

 overført fra et oplagringsanlæg på en terminal eller fra en servicestation  

 til  

 mobile beholdere.
 6)  

 	  

 Midlertidig oplagring  

 af dampe: Oplagring af dampe i en tank med fast tag på en terminal med  

 henblik  

 på efterfølgende overførsel til og genvinding på en anden terminal.  

 Overførsel  

 af dampe fra et oplagringsanlæg til et andet på en terminal anses ikke som  

 midlertidig oplagring af dampe efter denne bekendtgørelse.
 7)  

 	  

 Mobil beholder: Alle  

 former for tanke, som transporteres ad vej eller jernbane med henblik på  

 overførsel af benzin fra en terminal til en anden eller fra en terminal til  

 en  

 servicestation.
 8)  

 	  

 Målreferenceværdi:  

 Den vejledende værdi, der er fastsat med henblik på helhedsvurderingen af, om  

 de tekniske foranstaltninger i bilagene er tilstrækkelige.  

 Målreferenceværdien  

 er ikke en grænseværdi for de enkelte anlæg, terminaler og servicestationer.
 9)  

 	  

 Oplagringsanlæg:  

 Enhver stationær tank på en terminal og på en servicestation, som benyttes  

 til  

 benzinoplagring.
 10)  

 	  

 Påfyldningsanlæg:  

 Ethvert anlæg på en terminal, hvorfra benzin fyldes på mobile beholdere.  

 Påfyldningsanlæg  

 til tankbiler omfatter en eller flere påfyldningsanordninger.
 11)  

 	  

 Påfyldningsanordning:  

 Enhver anordning på en terminal, hvorfra benzin kan fyldes på en tankbil ad  

 gangen.
 12)  

 	  

 Servicestation:  

 Ethvert anlæg, hvor motorkøretøjers brændstoftanke påfyldes benzin fra  

 stationære  

 tanke.
 13)  

 	  

 Terminal: Ethvert  

 anlæg, der benyttes til benzinoplagring og benzinpåfyldning af tankbiler og  

 jernbanetankvogne, herunder samtlige oplagringsfaciliteter på anlægget.
Bilag 2 Forskrifter for oplagringsanlæg på terminaler 1.  

  

 Formålet  

 med de i punkt 2-6 anførte bestemmelser er at reducere det samlede årlige  

 benzintab fra de enkelte oplagringsanlæg i forbindelse med benzinpåfyldning  

 og  

 benzinoplagring på terminaler til under målreferenceværdien 0,01 vægtprocent  

 af  

 gennemstrømningsmængden.
 2.  

  

 Den  

 udvendige væg og taget på tanke, som er anbragt over jorden, skal være malet  

 i  

 en farve med en samlet strålevarmereflektionskoefficient på mindst 70 %.
 Denne bestemmelse gælder ikke for tanke, der er forbundet med et  

 dampgenvindingsanlæg, som opfylder kravene i bilag 3, punkt 3.
3.  

  

 Tanke med  

 udvendigt flydetag skal være forsynet med en primær tætning, som dækker det  

 ringformede mellemrum mellem tankvæggen og flydetagets udvendige omkreds, og  

 med en sekundær tætning oven over den primære.
Tætningerne skal være udformet  

 således, at der tilbageholdes i alt mindst 95 % af dampene i  

 sammenligning  

 med tilsvarende tanke med fast tag, som ikke er forsynet med udstyr til  

 tilbageholdelse af dampe (dvs. en tank med fast tag, der kun er udstyret med  

 én  

 vakuum-/tryksikkerhedsventil).
 4.  

  

 Alle nye  

 oplagringsanlæg på terminaler, hvor der skal ske dampgenvinding i henhold til  

 bekendtgørelsens § 4, skal enten være tanke med fast tag forbundet med  

 et  

 dampgenvindingsanlæg i overensstemmelse med forskrifterne i bilag 3, eller  

 være  

 konstrueret med et udvendigt eller indvendigt flydetæppe med en primær og  

 sekundær tætning, der opfylder kravene i punkt 3.
 5.  

  

 Eksisterende tanke med fast tag skal enten være forbundet med et  

 dampgenvindingsanlæg i overensstemmelse med forskrifterne i bilag 3, eller  

 være  

 forsynet med et indvendigt flydetæppe med primær tætning, der skal være  

 udformet således, at der tilbageholdes i alt mindst 90 % af dampene i  

 sammenligning med tilsvarende tanke med fast tag, som ikke er forsynet med  

 udstyr til tilbageholdelse af dampe.
 6.  

  

 Forskrifterne for udstyr til tilbageholdelse af dampe i punkt 4 og 5 gælder  

 ikke for tanke med fast tag på terminaler, hvor midlertidig oplagring af  

 dampe  

 er tilladt i henhold til bilag 3, punkt 2.
Bilag 3 Forskrifter for påfyldnings- og tømningsudstyr  

 på terminaler 1.  

  

 Den  

 gennemsnitlige VOC-koncentration i emissioner fra dampgenvindingsanlæg må,  

 iberegnet korrektion for fortynding under behandlingen, ikke overstige 0,15  

 g/normal  

2)  

  m3  

 (eksklusive metan)  

3)  

  for en time for anlæg med en  

 gennemstrømningsmængde på over 25.000 tons pr år, og 35 g/normal  

 m3  

 (inklusive metan) for en time for andre anlæg.
 2.  

  

 Formålet  

 med de i punkt 3-4 anførte bestemmelser er at reducere det samlede årlige  

 benzintab i forbindelse med påfyldning og tømning af mobile beholdere på  

 terminaler til under målreferenceværdien på 0,005 vægtprocent af  

 gennemstrømningsmængden.
 3.  

  

 Omladningsdampe fra mobile beholdere, som fyldes, skal gennem en damptæt  

 forbindelsesledning returneres til et dampgenvindingsanlæg og regenereres på  

 terminalen.
 Denne bestemmelse gælder ikke for tankbiler, der påfyldes ovenfra.
 På terminaler med en gennemstrømningsmængde på under 25.000 tons  

 om året kan der anvendes midlertidig dampoplagring i stedet for umiddelbar  

 dampgenvinding på terminalen.
 4.  

  

 Virksomheden skal mindst en gang om året lade et laboratorium, der er  

 akkrediteret af akkrediteringsorganer, der er medunderskrivere af EAs  

 multilaterale aftale (MLA), gennemføre målinger  

4)  

  med henblik på at  

 kontrollere, at dampgenvindingsanlægget fungerer korrekt.
 Målinger skal foretages i løbet af en hel arbejdsdag (mindst syv  

 timer) med normal gennemstrømningsmængde.
Målingerne kan være kontinuerlige eller diskontinuerlige.
Ved  

 diskontinuerlige målinger skal der foretages mindst fire målinger i timen.  

 Resultaterne skal fremgå af virksomhedens driftsjournal.
 5.  

  

 Forbindelsesledninger og rør skal regelmæssigt efterses for utætheder.
Påfyldningen skal afbrydes ved påfyldningsanordningen, hvis der  

 sker udslip af dampe.
Lukkeanordninger til dette formål skal være monteret på  

 påfyldningsanordningen.
 I de situationer, hvor der sker påfyldning af mobile beholdere fra  

 oven, skal påfyldningsarmens munding holdes så nær den mobile beholders bund  

 som muligt for at undgå stænk.
 2)  

 »Normal m³« betyder m³ ved referencetilstanden (0° C, 101,3 kPa og tør  

 gas). I forbindelse med målinger på dampgenvindingsanlæg er det ikke  

 nødvendigt  

 at måle og korrigere for vandindhold, da vandindholdet på denne type anlæg i  

 praksis er forsvindende.
 3)  

 Den fastsatte grænseværdi vil kunne tages op til revision, såfremt der over  

 for  

 Miljøstyrelsen fremlægges dokumentation for, at der er sket væsentlige  

 ændringer i de forudsætninger, der ligger til grund for styrelsens afgørelse,  

 f.eks. vedrørende benzenindholdet i benzin.
 4)  

 Miljøstyrelsens anbefalede metoder kan ses og downloades på www.ref-lab.dk.
Bilag 4 Forskrifter for mobile beholdere 1.  

  

 Mobile  

 beholdere skal konstrueres og benyttes således, at resterende dampe  

 tilbageholdes i beholderen, når benzinen aftappes.
2.  

  

 Mobile  

 beholdere, som leverer benzin til servicestationer og terminaler, skal  

 konstrueres og benyttes således, at de kan modtage og tilbageholde returdampe  

 fra servicestationer eller terminalernes oplagringsanlæg.
For  

 jernbanetankvogne  

 kræves dette kun, hvis de leverer benzin til servicestationer eller til  

 terminaler,  

 hvor dampe oplagres midlertidigt.
 3.  

  

 Bortset  

 fra udslip gennem sikkerhedsventilerne skal de i punkt 1 og 2 omhandlede  

 dampe  

 tilbageholdes i den mobile beholder, indtil ny påfyldning finder sted på en  

 terminal.
Bilag 5 Forskrifter for påfyldningsudstyr og  

 oplagringsanlæg på servicestationer og terminaler, hvor dampe oplagres  

 midlertidigt 1.  

  

 Formålet  

 med de i punkt 2 anførte bestemmelser er at reducere det samlede årlige  

 benzintab i forbindelse med benzinpåfyldning på servicestationers  

 oplagringsanlæg til under målreferenceværdien 0,01 vægtprocent af  

 gennemstrømningsmængden.
2.  

  

 Dampe, som  

 fortrænges ved påfyldning af oplagringsanlæg på servicestationer og af  

 beholdere med fast tag, der anvendes til midlertidig dampoplagring, skal  

 gennem  

 en damptæt forbindelsesledning returneres til den mobile beholder, der  

 leverer  

 benzinen.
Påfyldning må ikke finde sted, medmindre disse anordninger  

 forefindes  

 og fungerer korrekt.
Bilag 6 Forskrifter for bundpåfyldning, dampindsamling  

 samt overløbsbeskyttelse for europæiske tankbiler 1. Koblinger 1.1. Væskekoblingsanordningen på påfyldningsarmen skal  

 være en hunkobling svarende til en 4 tommers (  

 101,6 mm  

 ) A.P.I. hankobling anbragt  

 på køretøjet, som defineret i:
  

 	  

 API RECOMMENDED PRACTICE 1004, SEVENTH  

 EDITION, NOVEMBER 1988 Bottom loading and Vapour Recovery for  

 MC-306 Tank Motor Vehicles (Section 2.1.1.1, Type of Adapter used for Bottom  

 loading).
 1.2. Dampindsamlingskoblingen på påfyldningsanordningens  

 dampindsamlingsslange skal være en hunkobling med tap og not, svarende til en  

 4  

 tommers (  

 101,6 mm  

 )  

 hankobling med tap og not, anbragt på køretøjet, som defineret i:
  

 	  

 API RECOMMENDED PRACTICE 1004, SEVENTH  

 EDITION, NOVEMBER 1988 Bottom loading and Vapour Recovery for  

 MC-306 Tank Motor Vehicles (Section 4.1.1.2, Vapour Recovery Adapter).
2. Påfyldningsbetingelser 2.1. Den normale påfyldningshastighed skal pr. påfyldningsarm  

 være  

 2.300 liter  

 i minuttet (dog højst  

 2.500 liter  

 i minuttet).
 2.2. Når terminalen fungerer under spidsbelastning, må  

 påfyldningsanordningens dampindsamlingssystem, herunder  

 dampgenvindingsanlægget, højst frembringe et modtryk på 55 millibar på  

 køretøjssiden  

 af dampindsamlingskoblingen.
 2.3. Alle godkendte køretøjer med bundpåfyldning skal  

 være forsynet med en identifikationsplade med angivelse af det største  

 tilladte  

 antal påfyldningsarme, der må anvendes samtidig, således at det sikres, at  

 ingen dampe slipper ud gennem sektionernes P- og V-ventiler ved et maksimalt  

 modtryk i anlægget på 55 millibar, jf. punkt 2.2.
3. Tilslutning af  

 køretøjers jordforbindelse og overløbskontrol Påfyldningsanordningen skal være forsynet med en  

 overløbskontrolenhed, som, når den er tilsluttet køretøjet, skal give et  

 fejlsikkert  

 tilladelsessignal, for at påfyldning kan finde sted, såfremt ingen af  

 sektionsoverløbssensorerne registrerer et højt niveau.
3.1. Køretøjet skal tilsluttes kontrolenheden på  

 påfyldningsanordningen via en industriel elektrisk standardforbindelsesdel  

 med  

 ti ben.
Hanforbindelsesdelen skal være påmonteret køretøjet, og  

 hunforbindelsesdelen  

 skal være fastgjort til et bøjeligt kabel, der tilsluttes kontrolenheden på  

 påfyldningsanordningen.
 3.2. Højniveaudetektorerne på køretøjet skal være enten  

 termistorsensorer med to ledere, optiske sensorer med to ledere, optiske  

 sensorer  

 med fem ledere eller et tilsvarende, kompatibelt system, der er fejlsikkert.  

 Termistorerne skal have en negativ temperaturkoefficient.
 3.3. Kontrolenheden på påfyldningsanordningen skal passe  

 til køretøjssystemer med både to og fem ledere.
3.4. Køretøjet skal være forbundet med påfyldningsanordningen  

 via den fælles tilbageledning for overløbssensorerne, der skal være  

 tilsluttet  

 stikben nr. 10 på hanforbindelsesdelen via køretøjets chassis.
Stikben nr. 10  

 på hunforbindelsesdelen skal være tilsluttet kontrolenhedens indkapsling, som  

 skal være tilsluttet påfyldningsanordningens jordforbindelse.
 3.5. Alle godkendte køretøjer med bundpåfyldning skal  

 være forsynet med en identifikationsplade (jf. punkt 2.3.) med angivelse af  

 den  

 anvendte type overløbskontrolsensorer (dvs. to eller fem ledere).
4. Tilslutningernes  

 placering 4.1. Udformningen af påfyldningsanordningens  

 påfyldnings- og dampindsamlingsudstyr skal opfylde følgende betingelser for  

 køretøjstilslutningen.
 4.1.1. Højden på væskekoblingsanordningernes midterakse  

 skal være: højst  

 1,4 meter  

 (tom), mindst  

 0,5 meter  

 (læsset), med en foretrukken højde på mellem 0,7 og  

 1,0 meter.
 4.1.2. Den horisontale afstand mellem koblingsanordningerne  

 skal være mindst  

 0,25 meter  

 (den foretrukne minimumsafstand er  

 0,3  

 meter  

 ).
 4.1.3. Samtlige væskekoblingsanordninger skal være  

 placeret inden for et felt, som højst må være  

 2,5 meter  

 langt.
 4.1.4. Dampindsamlingskoblingsanordningen skal helst  

 placeres til højre for væskekoblingsanordningerne i en højde på højst  

 1,5 meter  

 (tom) og mindst  

 0,5 meter  

 (læsset).
 4.2. Jordforbindelses-/overløbstilslutningen skal  

 placeres til højre for væske- og dampindsamlingskoblingsanordningerne i en  

 højde på højst  

 1,5 meter  

 (tom) og mindst  

 0,5 meter  

 (læsset).
 4.3. Ovennævnte tilslutninger må kun anbringes på den  

 ene side af køretøjet.
5. Sikkerhedsblokeringsmekanismer 5.1. Jordforbindelses-/overløbskontrol Påfyldning må ikke tillades, før den kombinerede  

 jordforbindelses-/overløbskontrolenhed har givet et tilladelsessignal.
 I tilfælde af overløb eller tab af køretøjets jordforbindelse skal  

 kontrolenheden på påfyldningsanordningen lukke påfyldningsanordningens  

 kontrolventil.
5.2. Dampindsamlingskontrol Påfyldning må ikke tillades, før dampindsamlingsslangen  

 er tilsluttet køretøjet, og der er fri passage for de fortrængte dampe,  

 således  

 at de kan flyde fra køretøjet ind i anlæggets dampindsamlingssystem.
1)  

 Denne bekendtgørelse indeholder bestemmelser, der gennemfører  

 Europa-Parlamentets  

 og Rådets direktiv 94/63/EF af 20. december 1994 om forebyggelse af  

 emissioner  

 af flygtige organiske forbindelse (VOC) ved benzinoplagring og  

 benzindistribution fra terminaler til servicestationer (EF-Tidende 1994 nr.
L  

 365, side 24).
