Skriftlig fremsættelse (9.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af ligningsloven m.m. (Justering af  

 reglerne for medarbejderaktier) (Lovforslag nr.
L 56).
Der foreslås en række ændringer af skattereglerne for  

 medarbejderaktieordninger.
Formålet er at smidiggøre reglerne, så de lever op  

 til intentionen med ordningen for beskatning af medarbejderaktier.
De  

 foreslåede  

 ændringer vil være til gavn for både de ansatte og selskaberne og dermed  

 fremme  

 fornyelse og produktivitet i virksomhederne.
 Lovforslaget indeholder primært ændringer af den nye ordning  

 for beskatning af medarbejderaktier fra 2003. Endvidere indeholder forslaget  

 enkelte ændringer af reglerne for de generelle medarbejderaktieordninger og  

 af  

 reglerne for tilbagesalg af aktier m.v. til det udstedende selskab.
Det foreslås, at regulering af udnyttelseskursen for en  

 købe- eller tegningsret og købskursen for en aktie ved en kapitalændring i  

 selskabet ikke skal have betydning for, hvornår udnyttelseskursen m.v.  

 foreligger.
Det foreslås endvidere, at hvis  

 den ansatte får ret til en købe- eller tegningsret eller aktie  

  

 før  

  

 det  

 tidspunkt, hvor udnyttelseskursen m.v. foreligger, kan vurderingen af, om  

 betingelserne for ordningen er opfyldt, udskydes til det tidspunkt, hvor  

 udnyttelseskursen m.v.  

 foreligger.
Det  

 foreslås også, at hvis udnyttelseskursen for en købe- eller tegningsret er  

 fastsat som en fast procentdel af markedskursen for aktien enten ved  

 begyndelsen eller afslutningen af en nærmere fastsat periode, skal  

 vurderingen  

 af, om betingelserne er opfyldt, ske ud fra forholdene på det tidspunkt, hvor  

 udnyttelsen sker.
Endelig foreslås der en regel, der sikrer, at det ikke er  

 nødvendigt at opdele et medarbejderaktieprogram i flere aftaler, når den  

 ansatte erhverver ret til vederlaget over flere år.
Det foreslås at fritage for udbyttebeskatning af  

 afståelsessummen for medarbejderaktier, der kun kan sælges tilbage til det  

 udstedende selskab.
I stedet skal der ske beskatning af fortjeneste og tab  

 efter de almindelige regler for beskatning af aktieavancer.
Det foreslås i reglerne for de generelle  

 medarbejderaktieordninger at lempe definitionen af et datterselskab.
Det  

 foreslås at anvende den samme definition, som i selskabsskatteloven anvendes  

 som betingelse for, at et moderselskab kan modtage udbytte fra et  

 datterselskab  

 skattefrit (fra 2009 kræves en ejerandel på 10 pct.).
 Der foreslås endelig en række udfyldende bestemmelser og  

 lempelser i reglerne om  

 revisorens/advokatens  

 attestation af aftalerne og om den myndighed, som aftalerne og attesterne  

 skal  

 indsendes til.
 Klausulen om lovrevision af den nye ordning i 2006-07  

 ophæves, idet revisionen sker med forslaget.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
