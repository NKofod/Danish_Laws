Ankestyrelsens principafgørelse O-26-92 om SU - uddannelseshjælp - uddannelsesydelse i henhold til arbejdstilbudsloven - uddannelsens færdiggørelse Resume:
Ankestyrelsen fastslog i 3 sager, at der ikke var noget til hinder for, at en uddannelse påbegyndt med støtte efter anden lovgivning, kunne færdiggøres med støtte i form af revalideringsydelse .
at kommunen under hensyn til, at der var iværksat en revalidering i overensstemmelse med en forud fastlagt erhvervsplan ikke var berettiget til at henvise pågældende til at klare sig for SU.
Ankestyrelsen lagde herved yderligere vægt på klagers flerårige tilknytning til arbejdsmarkedet.
 at det ikke var nogen hindring, at pågældende mellem tidspunktet for ansøgningen om bruttorevalideringsydelse og kommunens afgørelse havde søgt om SU.
 at kommunen og nævnet ikke kunne give et bindende tilsagn om revalideringsydelse ,  når tilsagnet først ville få virkning 2 år senere.
1. J.nr. 20759-91 Kassation:
Principafgørelsen er afløst af en nyere afgørelse Love:
Lov om social bistand - lovbekendtgørelse nr. 817 af 6. december 1990 - § 43, stk. 2 Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 16, pkt. 40 Sagsfremstilling:
En 26-årig kvinde havde i flere år haft forskelligt arbejde, og havde påbegyndt en uddannelse, som hun måtte opgive på grund af en eksemlidelse.
I 1988 blev hun anerkendt som revalidend.
 I september 1990 påbegyndte hun en uddannelse til socialpædagog med støtte i form af uddannelsesydelse til de to første år.
 Hun søgte samtidig om bruttorevalideringsydelse til det sidste år af uddannelsen, men fik afslag med den begrundelse, at bruttorevalideringsydelsen er subsidiær i forhold til støtte efter anden lovgivning, herunder Statens Uddannelsesstøtte, og at man vurderede, at hun kunne klare sig for SU, fordi hun ikke havde forsørgerudgifter.
 Ankenævnet tiltrådte kommunens afgørelse og lagde vægt på, at hun havde mulighed for at indrette sig på de ændrede økonomiske forhold efter ophør af uddannelsesydelsen, samt på at hun på det tidspunkt, hvor hun flyttede ind i sin aktuelle bolig, var anerkendt som revalidend og derfor burde have forudset, at hun kunne komme i en situation, hvor udgiften til en bolig ville kunne få indflydelse på hendes mulighed for at klare sig selv.
 Sagen blev antaget til principiel behandling med henblik på yderligere præcisering af Ankestyrelsens praksis vedrørende henvisning til mulighederne for at klare sig for SU samt til afklaring af, om en uddannelse, der påbegyndes med støtte i henhold til reglerne i anden lovgivning, kan færdiggøres med støtte i henhold til bistandslovens § 43, hvis pågældende kan anerkendes som revalidend.
 Afgørelse:
 Ankestyrelsen lagde ved behandlingen af sagen til grund, at kommunen havde anerkendt pågældende som revalidend.
 Ankestyrelsen fandt ikke, at der var noget til hinder for, at en uddannelse, der var påbegyndt med støtte efter anden lovgivning, herunder arbejdstilbudsloven, kunne færdiggøres med støtte efter bistandslovens § 43, forudsat at betingelserne herfor i øvrigt måtte anses for opfyldt.
 Ankestyrelsen fandt under hensyn til, at der var iværksat en revalidering i overensstemmelse med en forud fastlagt erhvervsplan, at hun var berettiget til bruttorevalideringsydelse efter lovens § 43, stk. 2, med virkning fra september 1992, hvor uddannelsesydelsen ophørte.
 Ankestyrelsen lagde herved yderligere vægt på, at pågældende havde haft flere års tilknytning til arbejdsmarkedet.
 Ankestyrelsen ændrede således det sociale ankenævns afgørelse.
