Klage over langvarigt  

 behandlingsforløb Nævnet fandt ikke anledning til kritik af egen læge.  

 Nævnet lagde vægt på, at det fremgik af journalen, at  

 lægen undersøgte for, om der kunne være anden forklaring  

 på knuden, men ikke fandt nogen, og at han en måned senere, da  

 knuden fortsat var til stede, henviste til fysioterapi og  

 speciallæge.
 Nævnet fandt ikke anledning til kritik af, at overlægen  

 på sygehus A henviste kvinden til MR-scanning på hospital B.  

 Nævnet lagde vægt på, at der forelå en aftale om, at  

 en eventuel røntgenundersøgelse af mistænkte  

 bløddelsesvulster kunne foretages uden for hospital C.
 Patientklagenævnet fandt ikke anledning til kritik af  

 overlægen på røntgenafdelingen, hospital B, idet  

 nævnet lagde vægt på, at MR-scanningen blev foretaget om  

 fredagen og blev afsendt mandag.
Patientklagenævnet fandt ikke anledning til kritik af de læger  

 på ortopædkirurgisk afdeling, hospital C, der var involverede i  

 behandlingen.
Nævnet lagde vægt på, at der blev foretaget  

 biopsi, og at der, da der forelå svar på prøven, blev  

 informeret herom og planlagt et armbevarende indgreb med fjernelse af tumor  

 kombineret med indvendig stråling.
Derudover blev der planlagt  

 yderligere MR-scanning.
