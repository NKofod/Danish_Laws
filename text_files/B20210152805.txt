 Bekendtgørelse om ændring af bekendtgørelse om tilskud til kvælstofreducerende virkemidler m.v.
§ 1 I bekendtgørelse nr. 107 af 28. januar 2021 om tilskud til kvælstofreducerende virkemidler m.v. foretages følgende ændringer:
 1. I § 2 indsættes som nr. 17 og 18:
 »17) Blomsterbrak: Braktype, som defineret i bekendtgørelse om direkte støtte til landbrugere efter grundbetalingsordningen m.v., og som overholder de tilknyttede aktivitetskrav for blomsterbrak, som fremgår af samme bekendtgørelse.
18) Bestøverbrak: Braktype, som defineret i bekendtgørelse om direkte støtte til landbrugere efter grundbetalingsordningen m.v., og som overholder de tilknyttede aktivitetskrav for bestøverbrak, som fremgår af samme bekendtgørelse.« 2. § 16, stk. 1, nr. 13, litra c, affattes således:
»c) Opfyldelse af de betingelser for tildeling af op til 230 kg N pr. ha harmoniareal fra organisk gødning, der er fastsat i bekendtgørelse om  anvendelse af gødning, jf. bestemmelserne i § 15, stk. 2, og bilag 2 i bekendtgørelse nr. 1415 af 24. juni 2021 eller senere bestemmelser, der måtte afløse de nævnte bestemmelser.« 3. § 17, stk. 7, affattes således:
»Stk. 7. Arealet med de målrettede efterafgrøder skal efterfølgende i planperioden, jf. § 1, stk. 2, anvendes til dyrkning af en forårssået afgrøde eller udlægges med blomsterbrak eller bestøverbrak.« § 2 Bekendtgørelsen træder i kraft den 1. august 2021.
