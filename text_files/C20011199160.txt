Vejledning om adgangen til intern delegation i  

 kriminalforsorgens institutioner Kapitel 1 Institutionslederens ansvar 1. Straffuldbyrdelseslovens regler om, hvem der  

 skal træffe en afgørelse, er forskellige fra område til  

 område.
På nogle områder er det fastsat i loven, at  

 afgørelse træffes af institutionen (f.eks. § 60, stk. 1, om  

 bl.a. undersøgelse af den indsattes opholdsrum), mens på andre  

 områder er fastsat, at afgørelse træffes af institutionens  

 leder eller den, der bemyndiges dertil (f.eks. § 60, stk. 2, om  

 undersøgelse af den indsattes person). Der er også en del  

 områder, hvor det efter loven er overladt til justitsministeren at  

 fastsætte de nærmere regler om kompetenceforholdene (f.eks. § 30  

 om anbringelse og overførelse).
2. Inden for rammerne af straffuldbyrdelsesloven og  

 de administrative regler i medfør af loven samt eventuelle tjenstlige  

 forskrifter m.v. er det op til institutionens leder selv - under ansvar for  

 Justitsministeriet, Direktoratet for Kriminalforsorgen - nærmere at  

 fastlægge de lokale kompetenceforhold og arbejdsgange.
Det  

 gælder, hvad enten en kompetence er henlagt til institutionen eller til  

 institutionens leder eller den, der bemyndiges dertil.
 Formålet med denne vejledning er navnlig at  

 orientere kriminalforsorgens institutioner om, hvilken betydning det har for,  

 hvordan institutionens leder fastlægger de lokale kompetenceforhold og  

 arbejdsgange, at kompetencen til at træffe konkrete afgørelse er  

 henlagt til institutionen eller til institutionens leder eller den, der  

 bemyndiges dertil.
Kapitel 2 Almindelige kriterier for delegation 3. Lovligheden af en delegation må i  

 almindelighed vurderes på baggrund af oplysninger om, hvem der  

 delegeres fra og til (og herunder kvalifikationerne hos den, der delegeres  

 til, i forhold til hos den, der delegerer), hvorvidt den, der delegerer den  

 pågældende kompetence, udnytter sine eventuelle styrings- og  

 instruktionsbeføjelser over for den, der delegeres til, og hvorvidt  

 delegationen af praktiske og arbejdsmæssige grunde er nødvendig.  

 Den delegeredes kompetences art (f.eks. faktisk forvaltningsvirksomhed,  

 sagsforberedelse, afgørelse af enkle og for borgeren ikke indgribende  

 sager eller afgørelse af sager af indgribende og vidtrækkende  

 betydning) må også tillægges betydning.
 Adgangen til intern delegation af konkret  

 afgørelseskompetence afgrænses især af, om den, der  

 delegeres til, har de faglige forudsætninger for at løse den  

 pågældende opgave forsvarligt, og af opgavens væsentlighed  

 (for en institutionspolitisk betragtning eller eventuelt set fra borgerens  

 side).
 4. Adgangen til at delegere kompetence til at  

 fastsætte regler er undergivet nogle snævrere grænser, end  

 hvis der er tale om konkret afgørelseskompetence.
Kapitel 3 Konkret afgørelsesvirksomhed Sondringen mellem kompetencen hos institutionens leder  

 eller den, der bemyndiges dertil, og kompetencen hos institutionen 5. Ifølge forarbejderne til  

 straffuldbyrdelsesloven har det været afgørende for vurderingen  

 af, hvem der skal træffe en afgørelse, hvor indgribende den  

 pågældende afgørelse er for den indsatte.
I de  

 tilfælde, hvor den pågældende afgørelse er af en vis  

 indgribende karakter, er det således udtrykkeligt fastsat i loven, at  

 afgørelsen skal træffes af institutionens leder eller den, der  

 bemyndiges dertil, mens kompetencen i de mindre indgribende tilfælde er  

 henlagt til institutionen.
 Justitsministeriet, Direktoratet for Kriminalforsorgen,  

 har ved udarbejdelsen af de administrative regler i medfør af loven  

 valgt også at henlægge kompetencen til institutionens leder eller  

 den, der bemyndiges hertil, i de tilfælde, hvor der skønnes at  

 være tale om afgørelsesvirksomhed af en vis indgribende  

 karakter, mens kompetencen i de mindre indgribende tilfælde er henlagt  

 til institutionen.
Kompetencen hos institutionens leder eller den, der  

 bemyndiges dertil 6. Adgangen til intern delegation i  

 kriminalforsorgens institutioner må antages at være undergivet  

 nogle snævrere grænser i de tilfælde, hvor kompetencen er  

 henlagt til institutionens leder eller den, der bemyndiges dertil, i forhold  

 til der, hvor kompetencen er henlagt til institutionen.
 Det betyder, at hvis kompetencen er henlagt til  

 institutionens leder eller den, der bemyndiges dertil, bør  

 institutionens leder ved fastlæggelsen af de lokale kompetenceforhold  

 og arbejdsgange skærpe kravene til modtagerens faglige  

 forudsætninger for at varetage den pågældende opgave, i  

 forhold til de tilfælde, hvor kompetencen er henlagt til  

 institutionen.
7. Der vil normalt ikke være noget til hinder  

 for, at ledende medarbejdere (f.eks. til og med afdelingsledere) bemyndiges  

 til at varetage en opgave.
Hvis den, der delegeres til, bliver særligt  

 instrueret eller uddannet til at varetage den pågældende opgave,  

 eller hvis denne i kraft af sine daglige funktioner allerede er  

 tilstrækkelig kvalificeret, vil der i praksis normalt heller ikke  

 være noget til hinder for at også andre medarbejdere end de  

 ledende bemyndiges til at varetage opgaven.
Institutionens leder (eventuelt  

 vicefængselsinspektør/økonomichef/viceforstander, i  

 arresthusene andet juridisk personale) bør dog under alle  

 omstændigheder inddrages under behandlingen af en sag, hvis den  

 konkrete sag giver anledning til særlig tvivl.
Dette kunne f.eks.  

 være tvivl om, hvad der kan anses bevist og ikke bevist, eller om,  

 hvilke bestemmelser der kan anses for overtrådt (i  

 disciplinærstrafvejledningens pkt. 2 er dette generelle forbehold  

 omtalt udtrykkeligt).
 8. Opmærksomheden henledes på, at der  

 på nogle enkelte områder er fastsat udtrykkelige grænser  

 for, hvem institutionens leder kan delegere en kompetence til (se  

 bekendtgørelse om adgangen til kontakt til medierne for indsatte i  

 kriminalforsorgens institutioner § 3, stk. 1, 2. pkt., og cirkulære om  

 behandling m.v. af sager om udgang til indsatte, der udstår  

 fængselsstraf eller forvaring i kriminalforsorgens institutioner § 3,  

 stk. 2, 2. pkt.).
9. Justitsministeriet, Direktoratet for  

 Kriminalforsorgen, har endvidere på et enkelt område forudsat, at  

 afgørelse træffes af institutionens leder eller den, der  

 bemyndiges dertil, uanset at det ifølge straffuldbyrdelsesloven er  

 institutionen, der træffer afgørelse.
Der henvises til  

 disciplinærstrafvejledningens pkt. 13 og straffuldbyrdelseslovens § 73  

 om konfiskation af ulovlige genstande og penge.
10. For at undgå misforståelser  

 bør de lokale kompetenceforhold og arbejdsgange være fastsat  

 udtrykkeligt i lokale regler i de tilfælde, hvor kompetencen er henlagt  

 til institutionens leder eller den, der bemyndiges dertil.
På de  

 pågældende områder bør det tillige være  

 udtrykkeligt præciseret, hvilke arbejdsgange det drejer sig om.
De  

 lokale regler bør også indeholde nogle arbejdsgange, som  

 gør det muligt for institutionens leder effektivt at udøve sine  

 styrings- og instruktionsbeføjelser.
Bilag 1 til denne vejledning indeholder en opregning af de  

 bestemmelser i straffuldbyrdelsesloven og de administrative regler efter  

 loven, hvor kompetencen til at træffe afgørelse er henlagt til  

 institutionens leder eller den, der bemyndiges dertil.
Bilag 2 indeholder  

 nogle eksempler på, hvordan de lokale kompetenceregler kan  

 udformes.
Kompetencen hos institutionen 11. I de øvrige tilfælde, hvor  

 kompetence alene er henlagt til institutionen, vil det formentlig normalt  

 være tilstrækkeligt, at kompetenceforholdene og arbejdsgangene i  

 højere grad (eller eventuelt alene) afhænger af lokal uskreven  

 praksis.
Kompetence i tilfælde af institutionslederens  

 fravær 12. Stedfortræderen for institutionens leder  

 vil i tilfælde af institutionslederens syge- eller feriefravær -  

 som hidtil  fungere som institutionsleder.
Kapitel 4 Fastsættelse af regler 13. Efter straffuldbyrdelsesloven er kompetencen  

 til at fastsætte (nærmere) regler om lovens gennemførelse  

 med en enkelt undtagelse tillagt ministeren.
Langt de fleste regler om lovens  

 gennemførelse er udstedt af ministeren, men det har i en række  

 tilfælde vist sig at være nødvendigt at overlade dele af  

 denne kompetence til lederne af de enkelte institutioner med henblik  

 på, at institutionslederen fastsætter yderligere regler for  

 institutionen inden for et område.
 Justitsministeriet, Direktoratet for Kriminalforsorgen,  

 har ved udarbejdelsen af de administrative regler i medfør af loven  

 valgt kun at overlade justitsministerens kompetence til at udstede regler til  

 institutionens leder, hvis dette er nødvendigt, f.eks. fordi  

 fastsættelsen af de pågældende regler klart  

 forudsætter kendskab til lokale forhold, som direktoratet ikke er i  

 besiddelse af.
 Bilag 3 indeholder en opregning af de bestemmelser i  

 henholdsvis straffuldbyrdelsesloven og de administrative regler efter loven,  

 hvorefter institutionens leder er bemyndiget til at fastsætte lokale  

 regler.
 14. Som følge af, at adgangen til delegation  

 af kompetence til at udstede regler er undergivet nogle snævre  

 grænser, jf. foran pkt. 4, bør institutionslederens kompetence  

 til at udstede lokale regler normalt ikke delegeres til andre medarbejdere i  

 institutionen.
15. Som anført foran i pkt. 12 om konkret  

 afgørelsesvirksomhed vil stedfortræderen for institutionslederen  

 i tilfælde af dennes syge- eller feriefravær dog fungere som  

 institutionsleder.
Dette gælder også med hensyn til udstedelse af  

 lokale regler i medfør af de administrative regler om lovens  

 gennemførelse, hvis der er tale om udstedelse af lokale regler, som  

 ikke kan afvente ophøret af institutionslederens fravær.
Justitsministeriet, Direktoratet for  

 Kriminalforsorgen, den 29. juni 2001 William Rentzmann /Jakob Schiøler Bilag 1 Afgørelseskompetencen henlagt til institutionens  

 leder eller den, der bemyndiges dertil Udsættelse og benådning Udsættelses- og benådningsbekendtgørelsens § 11, stk.  

 2 Anbringelse og overførsel Anbringelses- og overførselsbekendtgørelsens § 3, stk. 4, §  

 5, stk. 1, § 6, stk. 3, § 11, stk. 1, § 12, stk. 1, § 13, stk. 2, § 15, stk.  

 1, § 17, stk. 1, § 18, stk. 3, § 24, stk. 1, og § 27, stk. 1 Medindflydelse (talsmandsordning) Talsmandsbekendtgørelsens § 4, stk. 2, og § 5, stk. 1 Deltagelse i gudstjeneste Straffuldbyrdelseslovens § 35, stk. 1 Genstande og penge Genstandsbekendtgørelsens § 2, stk. 5, § 4, § 6, stk. 2, og § 13,  

 stk. 1 og 2 Sundhedsmæssig bistand Bekendtgørelse om sundhedsmæssig bistand til indsatte i  

 kriminalforsorgens institutioner § 13, stk. 2, og § 21, stk. 1 Udgang Udgangsbekendtgørelsens § 3, stk. 1, § 4, stk. 1, § 4, stk. 2-4, §  

 5, stk. 1-4, § 6, stk. 1 og stk. 3-5, § 28, stk. 2, § 46, stk. 2, og § 52,  

 stk. 2 Cirkulære om behandling m.v. af sager om udgang til indsatte, der  

 udstår fængselsstraf eller forvaring i kriminalforsorgens  

 institutioner § 3, stk. 2 Besøg Besøgsbekendtgørelsens § 24 Brevveksling Straffuldbyrdelseslovens § 55, stk. 4 Telefonsamtaler Telefonbekendtgørelsens § 4, stk. 1 Kontakt til medier Bekendtgørelse om adgangen til kontakt til medierne for indsatte i  

 kriminalforsorgens institutioner § 3, stk. 1 Undersøgelse af den indsattes person og opholdsrum Straffuldbyrdelseslovens § 60, stk. 2 og stk. 7-8 Magtanvendelse Magtanvendelsesbekendtgørelsens § 4, stk. 2 og § 8, stk. 1 Udelukkelse fra fællesskab, herunder anbringelse i  

 observationscelle Straffuldbyrdelseslovens § 63, stk. 1 Bekendtgørelse om udelukkelse af indsatte fra fællesskab,  

 herunder anbringelse i observationscelle m.v., i fængsler og arresthuse  

 § 13, stk. 1 Sikringsmidler, herunder anvendelse af håndjern Straffuldbyrdelseslovens § 66, stk. 1 Bekendtgørelse om anvendelse af sikringsmidler i fængsler og  

 arresthuse § 2, stk. 1 Disciplinærstraf Straffuldbyrdelseslovens § 67, stk. 1 Disciplinærstrafbekendtgørelsens § 3, stk. 1 Konfiskation Straffuldbyrdelseslovens § 73, jf. disciplinærstrafvejledningens  

 pkt. 13 Strafafbrydelse Bekendtgørelse om tilladelse til strafafbrydelse § 1, stk. 1 Anbringelse af dømte i institution m.v. uden for fængsel  

 eller arresthus Bekendtgørelse om anbringelse af dømte i institution m.v.  

 uden for fængsel eller arresthus § 1, stk. 2 Løsladelse Løsladelsesbekendtgørelsens § 23, stk. 1, og § 27 Bilag 2 Nogle eksempler på udformning af lokale  

 kompetenceregler Overførsel til andet fængsel eller arresthus (det er  

 forudsat, at institutionen er et åbent fængsel) Ifølge anbringelses- og overførselsbekendtgørelsens  

 kapitel 2 træffes afgørelser om overførsel af  

 institutionens leder eller den, der bemyndiges dertil.
 Afdelingsledererne bemyndiges til at træffe afgørelse i  

 følgende sagstyper:
 1)	Overførsel efter undvigelse, jf. straffuldbyrdelseslovens §  

 25, stk. 1, nr. 1.
 2)	Overførsel på grund af besiddelse af en ikke ubetydelig  

 mængde euforiserende stoffer, jf. straffuldbyrdelseslovens § 25, stk.  

 1, nr. 2.
 3)	Midlertidig overførsel til arresthus i de tilfælde, der  

 er nævnt i nr. 1-2, jf. straffuldbyrdelseslovens § 25, stk. 6.
 4)	Overførsel til andet åbent fængsel,  

 Straffuldbyrdelseslovens § 26.
 5)	Overførsel for et bestemt tidsrum af højest 8 uger til  

 arresthus, jf. straffuldbyrdelseslovens § 28, stk. 2.
 6)	Overførsel efter den indsattes eget ønske, jf.  

 straffuldbyrdelseslovens § 25, stk. 6, § 26, nr. 7, og § 28, stk. 3.  

 Afdelingslederne kan i disse tilfælde bemyndige den sagsbehandler, som  

 får overladt behandlingen af en konkret sag, til at træffe  

 afgørelse i sagen.
 Alle andre sagstyper forelægges for  

 vicefængselsinspektøren, der bemyndiges til at træffe  

 afgørelse i sagerne.
Besøg (det er forudsat, at institutionen har er en  

 særlig besøgsafdeling med fast personale) Ifølge besøgsbekendtgørelsens § 24 træffes  

 afgørelser om besøg af institutionens leder eller den, der  

 bemyndiges dertil.
Afdelingslederen for besøgsafdelingen bemyndiges til at  

 træffe afgørelse i alle sagstyper.
Sager om, hvorvidt en indsat  

 kan have sit barn hos sig, skal dog forelægges for  

 vicefængselsinspektøren, der bemyndiges til at træffe  

 afgørelse i sagerne.
Afdelingslederen kan bemyndige fast afdelingspersonale til at træffe  

 afgørelse i alle sagstyper.
Bestemmelse om afbrydelse af besøg  

 kan dog træffes af det tilstedeværende personale, hvis forholdene  

 ikke tillader, at man afventer bestemmelse fra en bemyndiget person.
I  

 sådanne tilfælde skal en efter stk. 1 kompetent person så  

 hurtigt som muligt underrettes om det passerede.
