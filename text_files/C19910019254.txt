 I henhold til lov nr. 294 af 7. juni 1972 om naturgasforsyning har  

 Handelsministeriet den 12. juni 1979 meddelt Dansk Olie & Naturgas A/S  

 eneret til at indføre, forhandle, transportere og oplagre naturgas.
 Eneretsbevillingen er med energiministerens tilladelse af 21. december  

 1984 overdraget til Dansk Naturgas A/S.
 Under henvisning til Energiministeriets skrivelse af 14. december 1989,  

 hvori Energiministeriet understreger pligten efter fællesskabsretten til ikke  

 at forskelsbehandle entreprenører, leverandører m.fl., jfr.  

 eneretsbevillingens § 3, samt efterfølgende drøftelser, skal  

 Energiministeriet hermed meddele, at § 13 i selskabets eneretsbevilling,  

 hvoraf fremgår, at bevillingshaveren ved udøvelsen af alle virksomhedens  

 funktioner er forpligtet til at anvende danske varer og tjenesteydelser, hvor  

 sådanne er teknisk og økonomisk konkurrencedygtige, hermed ophæves.
