Fremsat den 27. oktober 2004 af  

 kulturministeren (Brian Mikkelsen) Forslag til Lov  

 om indhentelse af børneattest i forbindelse med ansættelse  

  

 af personale m.v.
 § 1.  

  

 Loven gælder for offentlige forvaltningsmyndigheder og for private fysiske og  

 juridiske personer.
§ 2.  

  

 Vedkommende minister fastsætter nærmere regler om indhentelse af børneattest,  

 jf. stk. 3, inden myndigheder og private fysiske og juridiske personer  

 ansætter eller beskæftiger personer, der som led i udførelsen af deres  

 opgaver  

 skal have direkte kontakt med børn under 15 år.
Vedkommende minister kan  

 fastsætte regler om tilsyn.
 Stk. 2.  

  

 Vedkommende  

 minister kan tilsvarende fastsætte regler om indhentelse af børneattest for  

 de  

 i stk. 1 nævnte fysiske personers ægtefæller, samlevere og hjemmeboende  

 børn, såfremt disse vil kunne få direkte kontakt med børn under 15 år.  

 Vedkommende  

 minister kan fastsætte regler om tilsyn.
 Stk. 3.  

  

 Ved en  

 børneattest forstås en attest med oplysninger som nævnt i § 36 i  

 bekendtgørelse om behandling af personoplysninger i Det Centrale  

 Kriminalregister (Kriminalregisteret).
Stk. 4.  

  

 I regler  

 fastsat efter stk. 1 og 2 kan det bestemmes, at forsætlig overtrædelse  

 af  

 reglerne straffes med bøde.
Dette gælder dog ikke for offentlige  

 forvaltningsmyndigheders overtrædelser.
Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 3.  

  

 Indhentelse af attest som nævnt i § 2, stk. 1 og 2, skal ske i  

 overensstemmelse med de regler, der gælder for sådanne attester.
 § 4.  

  

 Myndigheder og private fysiske og juridiske personer, som indhenter  

 børneattester på grundlag af regler udstedt i medfør af § 2, stk. 1  

 og 2, skal ikke af denne grund foretage anmeldelse til eller indhente  

 udtalelse  

 eller tilladelse fra Datatilsynet i henhold til persondatalovens kapitel 12  

 eller 13.
 § 5.  

  

 Loven træder i kraft den 1. juli 2005.
 § 6.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget har til formål at skabe grundlag for en  

 yderligere styrkelse af indsatsen over for seksuelle overgreb mod børn.
 Lovforslaget indebærer, at der  på de enkelte relevante  

 områder  vil blive fastsat nærmere regler om, at offentlige myndigheder  

 og  

 private foreninger skal foranledige, at der indhentes en såkaldt børneattest,  

 inden der sker ansættelse m.v. af personer, der som led i udførelsen af deres  

 opgaver skal have direkte kontakt med børn under 15 år.
 Sigtet med denne ordning er  sammen med en revision af det  

 såkaldte indberetningscirkulære, jf. nedenfor pkt. 5  at skabe et bedre  

 grundlag for at sikre, at der ikke i fx dagtilbud eller idrætsforeninger er  

 ansat personer, som er eller har været involveret i sager om seksuelt misbrug  

 af børn.
 Lovforslaget skal bl.a. ses i lyset af det supplerende  

 regeringsgrundlag af 27. august 2003, jf. nedenfor under pkt. 4.1.
2. Generelt om indsatsen i forbindelse med  

 bekæmpelse af seksuelle overgreb mod børn Indsatsen over for seksuelt misbrug af børn har løbende  

 været en stor prioritet for regeringen.
Regeringen har derfor taget en lang  

 række initiativer med henblik på at styrke denne indsats.
 Blandt de væsentligste lovgivningsmæssige initiativer på  

 området kan nævnes:
En  

 arbejdsgruppe  

 under Justitsministeriet afgav i september 2002 betænkning nr. 1420/2002 om  

 gennemførelse af straffesager om seksuelt misbrug af børn.
I betænkningen  

 foretages en gennemgang og vurdering af de særlige spørgsmål, som  

 efterforskningen  

 og gennemførelsen af straffesager om seksuelt misbrug af børn giver anledning  

 til, herunder navnlig de spørgsmål, der knytter sig til afhøring af barnet.
Arbejdsgruppens anbefalinger i relation til reglerne om  

 afhøring af børn blev gennemført ved lov nr. 228 af 2. april 2003 om ændring  

 af  

 straffeloven, adoptionsloven og retsplejeloven.
Andre af arbejdsgruppens  

 anbefalinger  

 er gennemført administrativt.
 Ved vedtagelsen af disse lovændringer blev der skabt  

 grundlag for, at Danmark kan ratificere en tillægsprotokol til FNs  

 børnekonvention om salg af børn, børneprostitution og børnepornografi og for,  

 at Danmark kan deltage i vedtagelsen af EU-rammeafgørelsen om bekæmpelse af  

 seksuel udnyttelse af børn og børnepornografi.
Herudover indebar loven en ændring af straffelovens  

 § 223 a hvorefter den, der som kunde har samleje med en person under 18  

 år, der helt eller delvis ernærer sig ved prostitution, straffes.
Med loven  

 er  

 kravet om, at personen under 18 år ernærer sig ved prostitution, ophævet,  

 således  

 at det i alle tilfælde nu er strafbart mod betaling eller løfte om betaling  

 at  

 have samleje med en person under 18 år.
Endvidere blev straffelovens  

 § 235  

 om børnepornografi ændret, bl.a. således at den strafferetlige beskyttelse i  

 § 235, stk. 1, om udbredelse af børnepornografi er udvidet fra kun  

 at  

 omfatte børn til at omfatte alle personer under 18 år.
Loven indebar også en forhøjelse af strafferammen, således  

 at udbredelse af børnepornografi under skærpende omstændigheder kan straffes  

 med fængsel indtil 6 år, mens strafferammen i § 230 om brug af  

 pornomodeller  

 under 18 år blev forhøjet, således at overtrædelse af bestemmelsen under  

 skærpende omstændigheder straffes med fængsel indtil 6 år.
Endelig er  

 straffen  

 for besiddelse af børnepornografi forhøjet til fængsel i op til 1 år.
 Ved lov nr. 380 af 6. juni 2002 blev strafferammen for  

 bl.a. voldtægt hævet fra fængsel indtil 6 år til fængsel indtil 8 år, under  

 skærpende omstændigheder fra fængsel indtil 10 år til fængsel indtil 12 år.
Herudover blev der med loven indsat en ny bestemmelse i  

 straffelovens § 262 a.
Med indsættelsen af denne bestemmelse er  

 menneskehandel,  

 herunder handel med børn, kriminaliseret som en selvstændig forbrydelse.  

 Efter  

 den nye bestemmelse straffes menneskehandel med henblik på udnyttelse af den  

 pågældende  

 bl.a. ved kønslig usædelighed med fængsel indtil 8 år.
Hvis den forurettede  

 er  

 under 18 år, stilles der ikke krav om, at der skal have været anvendt  

 tvangsmidler i forbindelse med lovovertrædelsen.
 Ud over lovgivningsinitiativer er der gennemført ny  

 forskning og vidensindsamling og udarbejdet en lang række rapporter og  

 publikationer vedrørende seksuelt misbrug af børn.
 Blandt de væsentligste af disse initiativer kan nævnes:
 Der er udsendt en revideret udgave af Vejledning om hjælp  

 til børn og unge gennem dialog og samarbejde med forældrene  gennemgang  

 af  

 reglerne om tavshedspligt (Dialogvejledningen). Målgruppen  

 for Dialogvejledningen  

 er fagpersoner, der har kontakt med børn og unge i hverdagen.
Vejledningen indeholder  ud over en vejledning til voksne,  

 der beskæftiger sig med børn, om hjælp til børn og unge gennem dialog og  

 samarbejde  

 med forældrene  et særligt afsnit med en udførlig beskrivelse af  

 hensigtsmæssige procedurer i sager om seksuelt misbrug af børn.
I  

 vejledningen  

 anbefales kommunerne at udarbejde retningslinjer for, hvordan personalet skal  

 håndtere mistanker om seksuelle overgreb på børn, så sagerne sikres den mest  

 hensigtsmæssige  og for barnet mest omsorgsfulde  behandling.  

 Dialogvejledningen  

 indeholder endvidere en række anbefalinger om, hvad sådanne retningslinjer  

 bør  

 indeholde.
Herudover har Videnscentret SISO (Sociale indsatser ved  

 seksuelle overgreb mod børn) fået til opgave at udarbejde et  

 idékatalog om udarbejdelse af skriftlige instrukser og beredskabsplaner til  

 brug for det lokale arbejde med at forebygge og håndtere mistanker om  

 seksuelle  

 overgreb og at udarbejde  

 undervisningsmateriale om forebyggelse og håndtering af mistanker om  

 seksuelle  

 overgreb til personale, der arbejder med børn og unge.
SISO har endvidere  

 fået  

 til opgave at tilbyde øget rådgivning og vejledning af bl.a. kommuner og  

 personer, der arbejder professionelt med børn.
Endvidere er et projekt for ambulant behandling af unge med  

 seksuelt krænkende adfærd (JANUS) iværksat.
Projektet tilbyder  

 bl.a.  

 psykologisk, social og pædagogisk behandling til unge og deres familier samt  

 rådgivning af kommuner og professionelle.
 Herudover har regeringen i august 2003 fremlagt  

 Regeringens handlingsplan om bekæmpelse af seksuelt misbrug af  

 børn.
I handlingsplanen omtales en række nyere undersøgelser og  

 publikationer m.v. vedrørende seksuelt misbrug af børn samt etableringen af  

 videnscentre på området og disses opgaver og funktion.
Endvidere gennemgås de  

 enkelte indsatsområder vedrørende bekæmpelse af seksuelt misbrug af børn:
forebyggelsen myndighedernes  

 håndtering af en mistanke retsforfølgningen støtten til barnet  

 og familien indsatsen over for  

 gerningsmændene den internationale  

 indsats mod seksuelt misbrug af børn.
 Handlingsplanen indeholder bl.a. omtale af og henvisning  

 til retningslinjer, vejledninger, anbefalinger og publikationer m.v., hvor  

 der  

 kan indhentes yderligere information til brug for indsatsen mod seksuelt  

 misbrug  

 af børn.
I handlingsplanen er der gjort status over de initiativer,  

 der er taget på området, således at det kan vurderes, på hvilke områder der  

 kan  

 være et særligt behov for at følge eller styrke indsatsen.
Handlingsplanen  

 kan  

 samtidig tjene som praktisk arbejdsredskab for alle, der er beskæftiget med  

 forebyggelse og håndtering af sager om seksuelt misbrug af børn.
3. De gældende regler om indhentelse af børneattester 3.1. Bekendtgørelsen om Det Centrale  

 Kriminalregister Nye regler om Det Centrale Kriminalregister blev fastsat  

 ved bekendtgørelse nr. 218 af 27. marts 2001 om behandling af  

 personoplysninger  

 i Det Centrale Kriminalregister (Kriminalregisteret).
 I den forbindelse blev der i bekendtgørelsens § 36  

 indsat følgende bestemmelse om såkaldte børneattester:
 § 36. Rigspolitichefen kan efter  

 begæring til brug for ansættelse eller beskæftigelse af personer, der som led  

 i  

 ansættelsen eller beskæftigelsen har en direkte kontakt med børn under 15 år,  

 videregive oplysninger fra efterforskningsdelen om afgørelser, som er eller  

 har  

 været optaget i afgørelsesdelen, og som omfatter overtrædelse af  

 straffelovens  

 § 222, § 222, jf. §§ 224 og 225, og § 235 samt om  

 overtrædelse af § 210 og 232, hvis forholdet er begået mod et barn under  

 15 år.
 Stk. 2.  

  

 Videregivelse af  

 oplysninger efter stk. 1 kan kun ske efter samtykke fra den,  

 oplysningerne  

 angår. § 16, stk. 2 og 3, finder tilsvarende anvendelse.
 Stk. 3.  

  

 I forbindelse med Rigspolitichefens  

 videregivelse af oplysninger efter stk. 1 skal det tydeligt fremgå, at  

 en  

 uberettiget videregivelse af oplysningerne kan straffes.
Stk. 4.  

  

 Ved skriftlig henvendelse til Rigspolitichefen kan en person få meddelelse om  

 oplysninger, der er videregivet om den pågældende efter stk. 1. De omhandlede børneattester omfatter oplysninger om  

 afgørelser (dvs. fældende domme m.v.) om overtrædelse af en række af  

 straffelovens bestemmelser vedrørende sædelighedsforbrydelser mod børn.  

 Børneattesten  

 indeholder oplysning om følgende typer af straffelovsovertrædelser:
Incest, samleje  

 eller anden kønslig omgang med børn under 15 år Udbredelse eller  

 besiddelse af børnepornografi Blufærdighedskrænkelse  

 over for børn under 15 år.
 Til forskel fra almindelige private og offentlige  

 straffeattester  hvor sådanne afgørelser kun vil fremgå i en vis  

 kortere  

 årrække  vil oplysningerne i børneattesten fremgå i al den tid, hvor  

 oplysningerne findes i Kriminalregisteret (det vil efter omstændighederne  

 sige  

 indtil den, som oplysningerne angår, fylder 80 år).
 En børneattest kan ikke udstedes til vedkommende person  

 selv, men alene til den pågældende offentlige myndighed eller private  

 forening.  

 Det er derfor myndigheden eller foreningen, der over for Rigspolitiet skal  

 godtgøre, at den pågældende ansættelse eller beskæftigelse har en sådan  

 karakter, at betingelserne for videregivelse af de omhandlede oplysninger  

 (dvs.  

 udstedelse af en børneattest) er opfyldt.
Den person, som oplysningerne angår, skal efter  

 bestemmelsen samtykke i, at der udstedes en børneattest.
Samtykket skal være  

 skriftligt, og det bortfalder efter et år, jf. bekendtgørelsens § 16,  

 stk. 2 og 3 (som der er henvist til i § 36, stk. 2).
Der har i meget betydeligt omfang været gjort brug af  

 ordningen med børneattester.
I perioden fra den 1. april 2001 til den 1.  

 oktober 2004 er der således udstedt i alt 124.924 børneattester, hvoraf der i  

 21 tilfælde blev videregivet oplysninger om domme om seksuelle overgreb mod  

 børn.
3.2. Pligt til indhentelse af børneattester Efter de nævnte regler i bekendtgørelsen om Det Centrale  

 Kriminalregister er det op til den myndighed eller forening m.v., der skal  

 ansætte eller beskæftige den pågældende medarbejder, at bestemme, om der  

  med  

 fornødent samtykke  skal indhentes en børneattest.
Bekendtgørelsen  

 indeholder  

 således ikke en pligt til for myndigheder eller institutioner at indhente  

 børneattesten.
Der er heller ikke andre steder i lovgivningen fastsat  

 almindelige regler om, at myndigheder eller foreninger er forpligtet til at  

 gøre  

 brug af ordningen med indhentelse af en børneattest.
Særregler er dog fastsat  

 på enkelte områder, jf. fx Kirkeministeriets cirkulære af 4. maj 2004 om  

 indhentelse af særlige oplysninger fra Det Centrale Kriminalregister ved  

 førstegangsansættelse i præstestillinger.
 En almindelig pligt for bl.a. private foreninger til at  

 gøre brug af den nævnte ordning forudsætter således, at der tilvejebringes et  

 lovgrundlag herfor.
4. Regeringens overvejelser 4.1. Det supplerende regeringsgrundlag I det supplerende regeringsgrundlag af 27. august 2003 er  

 der under overskriften Mere tryghed og øget retssikkerhed anført  

 en række  

 initiativer med henblik på fastholdelse og videreførelse af en klar og  

 konsekvent  

 retspolitik.
 I den forbindelse anføres bl.a. følgende:
Seksuelt misbrug af børn hører til  

 de mest afskyelige overgreb, der kan tænkes.
Regeringen vil styrke indsatsen  

 for at forebygge, opdage og retsforfølge sådanne overgreb og sikre støtten  

 til  

 barnet og familien.
Muligheden for at få relevante oplysninger om dømte  

 pædofile og undgå, at de får mulighed for at beskæftige sig med børn, skal  

 selvsagt bruges i alle tilfælde.
Det gælder ikke alene i forbindelse med  

 ansættelsen i f.eks. skolen og tilknytningen til foreningen, men der må også  

 løbende følges op, så der kan reageres, hvis en ansat senere begår overgreb.  

 Regeringen vil derfor bl.a. sikre nye retningslinier om indberetning og  

 videregivelse af oplysninger om overgreb mod børn. Under afsnittet Idræt i det supplerende regeringsgrundlag  

 anføres bl.a., at der for at beskytte børn mod seksuelle overgreb i  

 lovgivningen skal stilles krav om, at de frivillige foreninger indhenter  

 oplysninger om nye ledere i Det Centrale Kriminalregister.
4.2. Behovet for lovgivning Som det fremgår af pkt. 2 ovenfor, er der gennem de senere  

 år  både i Danmark, i FN og på EU-plan  gennemført en lang række  

 initiativer  

 med henblik på forebyggelse og bekæmpelse af seksuelle overgreb mod børn.
Det er i den forbindelse ikke muligt at angive et enkelt  

 initiativ, som i sig selv vil indebære den fornødne forebyggelse og  

 bekæmpelse  

 af sådanne overgreb.
Indsatsen mod overgreb må således være bredspektret og  

 bl.a. omfatte såvel strafferetlige som pædagogiske, præventive og  

 behandlingsmæssige foranstaltninger.
Det er også væsentligt at fremhæve, at antallet af anmeldte  

 overgreb mod børn begået af ansatte med opgaver i forhold til børn er meget  

 begrænset.
Efter regeringens opfattelse er det imidlertid afgørende, at der  

 gøres  

 alt, hvad der er muligt, for at sådanne overgreb kan undgås.
Set i denne sammenhæng finder regeringen det væsentligt, at  

 den mulighed for at indhente børneattester, som følger af reglerne om Det  

 Centrale Kriminalregister, i videst muligt omfang udnyttes af offentlige  

 myndigheder  

 og private foreninger m.v., der har ansatte, som i udførelsen af deres  

 opgaver  

 har direkte kontakt med børn under 15 år.
Det kan fx dreje sig om vuggestuer,  

 børnehaver, skoler, fritidsklubber og idrætsforeninger.
 Som anført ovenfor under pkt. 3.2 indebærer lovgivningen  

 ikke i dag nogen almindelig pligt for offentlige myndigheder eller private  

 foreninger til at gøre brug af ordningen med en børneattest, når der fx  

 ansættes personale.
 Regeringen har i den forbindelse overvejet, om det kunne  

 anses for tilstrækkeligt fx at udsende vejlednings- og informationsmateriale  

 til myndigheder, institutioner og foreninger for på denne måde yderligere at  

 anspore til, at der i relevante sammenhænge gøres brug af den nævnte ordning.  

 I  

 disse overvejelser er det også indgået, at der selvsagt ikke bør gennemføres  

 lovinitiativer, som ikke er nødvendige, og som eventuelt kunne risikere at  

 give  

 indtryk af, at problemet med seksuelle overgreb mod børn i foreninger m.v.  

 har  

 et omfang og en karakter, som ikke stemmer med de faktiske forhold.
Dette er imidlertid ikke regeringens opfattelse.
Efter en  

 samlet vurdering finder regeringen  i overensstemmelse med det, der er  

 anført  

 i det supplerende regeringsgrundlag  at det må anses for  

 hensigtsmæssigt at  

 indføre en egentlig pligt for offentlige myndigheder og private foreninger  

 m.v.  

 til i relevante sammenhænge at gøre brug af ordningen med børneattester.
I  

 denne vurdering er det bl.a. indgået, at etablering af en egentlig pligt må  

 anses for bedst egnet til at sikre anvendelsen af børneattester og derfor  

 også  

 bedst egnet til at sikre, at befolkningen  herunder ikke mindst  

 forældrene   

 også på dette område kan have tillid til de institutioner m.v., som danske  

 børn  

 tilbringer en væsentlig del af deres tid i.
Det er i den forbindelse centralt at fremhæve, at den  

 samlede indsats mod seksuelt misbrug af børn aldrig alene eller i første  

 række  

 vil kunne bygge på anvendelse af børneattester.
Såvel i institutioner som  

 foreninger m.v. må ordningen således suppleres af bl.a. oplysninger og  

 referencer vedrørende de pågældende medarbejderes tidligere ansættelsesforløb  

 m.v., ligesom der må være opmærksomhed om spørgsmålet i den almindelige  

 daglige  

 omgang med børnene.
Den foreslåede ordning indebærer, at der på de enkelte  

 relevante områder fastsættes nærmere regler om, at offentlige myndigheder og  

 private foreninger m.v. skal foranledige, at der indhentes en børneattest,  

 inden der sker ansættelse m.v. af personer, der som led i udførelsen af deres  

 opgaver skal have direkte kontakt med børn under 15 år.
Der henvises til  

 lovforslagets § 2, stk. 1, og bemærkningerne hertil.
Det foreslås endvidere, at indhentelse af børneattest skal  

 ske i overensstemmelse med de regler, der gælder for sådanne attester.
Det  

 betyder bl.a., at børneattest kun kan indhentes, såfremt den, som  

 oplysningerne  

 angår, giver samtykke.
Der henvises til lovforslagets § 3 og  

 bemærkningerne hertil.
Ordningen vil indebære, at myndigheder, institutioner og  

 foreninger m.v. inden for rammerne af de fastsatte regler vil få pligt til,  

 inden de ansætter eller beskæftiger personale, at indhente en børneattest.  

 Det  

 afgørende i den forbindelse er selve ansættelsesforholdets begyndelse; der er  

 ikke noget i vejen for at træffe beslutning om ansættelse eller beskæftigelse  

 med forbehold for børneattestens oplysninger.
I tilfælde, hvor den pågældende  

 ansøger ikke måtte ønske at give det nødvendige samtykke  og hvor  

 børneattest  

 derfor ikke kan indhentes  vil den pågældende således ikke kunne  

 ansættes i  

 stillingen.
Sker det alligevel, vil den ansvarlige efter omstændighederne  

 kunne  

 straffes, men der gribes ikke ind i selve ansættelsesaftalen.
 Den foreslåede ordning tilsigter således at skabe øget  

 sikkerhed for, at det ved ansættelse m.v. af personale i de omhandlede  

 stillinger så vidt muligt klarlægges, om den pågældende er eller har været  

 involveret i sager om seksuelt misbrug af børn.
Spørgsmålet om, hvorvidt den pågældende myndighed m.v. er  

 berettiget til at ansætte en person, der er eller på et tidspunkt har været  

 involveret i sager af den pågældende karakter, er ikke reguleret i  

 lovforslaget.
Afgørelsen af dette spørgsmål vil  på samme måde som i  

 dag   

 skulle træffes af ansættelsesmyndigheden i overensstemmelse med de regler og  

 principper, der gælder på området.
Ordningen skal ses i sammenhæng med en forestående revision  

 af det såkaldte indberetningscirkulære.
Der henvises herom til pkt. 5  

 nedenfor.
4.3. Særligt om sanktions- og afgrænsningsspørgsmål Den foreslåede ordning indebærer som nævnt, at der  

 fastsættes regler om, at offentlige myndigheder og private foreninger m.v.  

 skal  

 foranledige, at der indhentes en børneattest, inden der sker ansættelse eller  

 beskæftigelse  

 af personer, der som led i udførelsen af deres opgaver skal have direkte  

 kontakt med børn under 15 år.
Reglerne vil blive fastsat administrativt  

 gennem  

 bekendtgørelser m.v. på de enkelte ministerområder.
 Når sådanne regler er fastsat, vil der være tale om en  

 overtrædelse, såfremt de omfattede myndigheder, institutioner og foreninger  

 m.v. foretager ansættelse m.v. af medarbejdere, uden at der forinden er  

 indhentet  

 en børneattest.
Regeringen har overvejet, om ordningen i relation til det  

 ikke-offentlige område skulle afgrænses således, at alene foreninger m.v.,  

 der  

 modtager økonomisk tilskud fra det offentlige, skal omfattes.
Det har  

 imidlertid under høringen vist sig, at en sådan afgrænsning ville skabe  

 utilsigtede huller i lovgivningen, eftersom institutioner og foreninger m.v.  

 på  

 navnlig undervisnings- og socialområdet, som ellers omfattes af ordningens  

 målgruppe, i en række tilfælde ikke modtager offentlige tilskud.
På den  

 baggrund finder regeringen ikke grundlag for alene at medtage foreninger  

 m.v.,  

 der modtager tilskud fra det offentlige.
Med hensyn til spørgsmålet om, hvordan sådanne eventuelle  

 overtrædelser nærmere bør sanktioneres, bemærkes for det første, at der ikke  

 for så vidt angår  

  

 offentlige  

 forvaltningsmyndigheder  

  

  fx kommunale børnehaver eller skoler m.v.  vil  

 være behov for særskilte regler herom.
Det skyldes, at der for disse  

 myndigheders  

 vedkommende vil være tale om tilsidesættelse af tjenestepligter, som kan  

 sanktioneres efter almindelige regler om offentligt ansatte.
Der vil således  

 efter omstændighederne kunne blive tale om tjenstligt ansvar og i grove  

 tilfælde eventuelt strafansvar, jf. straffelovens §§ 155-157.
 For  

  

 private  

 foreninger  

  

 m.v. er der ikke et tilsvarende generelt regelsæt, der giver  

 mulighed for at sanktionere eventuelle overtrædelser.
 På denne baggrund finder regeringen, at det i  

 bekendtgørelserne bør fastsættes, at forsætlig overtrædelse af reglerne for  

 så  

 vidt angår private institutioner og foreninger m.v. kan straffes med bøde.  

 Navnlig i lyset af, at de omhandlede institutioner og foreninger m.v.  

 generelt  

 må forventes at være interesseret i positivt at medvirke til overholdelse af  

 reglerne  og at eventuelle overtrædelser derfor formentlig i første  

 række vil  

 skyldes forglemmelser eller misforståelser m.v.  forventes det, at der  

 vil  

 blive et meget begrænset antal politisager på dette område.
 Der henvises til den foreslåede bestemmelse i § 2,  

 stk. 4, og bemærkningerne til denne bestemmelse.
4.4. Forholdet til persondataloven I forbindelse med høringen over et lovudkast har  

 Datatilsynet i brev af 11. oktober 2004 gjort gældende, at myndigheder og  

 foreninger m.v., der indhenter børneattester i medfør af de nye regler om  

 obligatorisk indhentelse af disse attester, vil være forpligtede til at  

 foretage anmeldelse til tilsynet.
Datatilsynet anfører følgende:
 Ifølge persondatalovens § 43, stk. 1, skal der  

 forinden iværksættelsen af en behandling af oplysninger, der foretages for  

 den  

 offentlige forvaltning, af den dataansvarlige eller dennes repræsentant  

 foretages anmeldelse til Datatilsynet, jf. dog § 44.
 Det følger yderligere af § 45, at forinden behandling,  

 som er omfattet af anmeldelsespligten i § 43, iværksættes, skal der  

 indhentes en udtalelse fra Datatilsynet, når behandlingen bl.a. omfatter  

 oplysninger, der er omfattet af persondatalovens § 7 og § 8.
Efter Datatilsynets opfattelse indhentes børneattester med  

 henblik på at behandle oplysninger om strafbare forhold.
Der vil således  

 efter  

 Datatilsynets opfattelse ikke være tale om, at følsomme oplysninger af  

 tilfældige  

 årsager optræder.
 Det er derfor Datatilsynets opfattelse, at  

  

 offentlige myndigheder  

  

 , der indhenter  

 børneattester, og opbevarer svarene i et manuelt register, f.eks. i et  

 ringbind, efter persondatalovens kapitel 12, har pligt til at foretage  

 anmeldelse til Datatilsynet, samt pligt til at indhente tilsynets forudgående  

 udtalelse efter § 45, stk. 1, nr. 1.
De private modtageres indsamling og opbevaring af  

 redegørelserne fra Rigspolitiet om tilførsler omfattet af § 36 vil  

 indebære behandling af følsomme oplysninger.
Det er Datatilsynets opfattelse,  

 at private dataansvarlige, der indhenter børneattester, må siges  

  

 at have til hensigt  

  

 at foretage  

 behandling af oplysninger om strafbare forhold.
 Det er således Datatilsynets opfattelse, at de  

  

 private modtagere  

  

 vil være omfattet af  

 persondatalovens pligt til at foretage anmeldelse til og indhente forudgående  

 tilladelse fra  

 Datatilsynet, jf. persondatalovens  

 § 50, stk. 1, nr. 1. Efter persondatalovens § 63, stk. 2,  

 nr. 2, betales et gebyr på 1.000 kr. for en tilladelse i henhold til  

 § 50.
Navnlig under hensyn til, at det må antages at blive i et  

 meget lille antal tilfælde, at der rent faktisk videregives oplysninger om  

 strafbare forhold som følge af ordningen, har Datatilsynet overvejet, om  

 ordningen kan omfattes af en af undtagelserne fra anmeldelses- og  

 tilladelseskravet,  

 som er fastsat i persondatalovens § 49 og bekendtgørelsen om undtagelse  

 fra pligten til anmeldelse af visse behandlinger, som foretages for en privat  

 dataansvarlig.
Datatilsynet har imidlertid ikke fundet, at der er mulighed  

 herfor.
Datatilsynet skal samtidig gøre opmærksom på, at  

 anmeldelser fra et så stort antal private organisationer, foreninger mv., som  

 lovforslaget omfatter, vil medføre en sådan ekstraordinær belastning for  

 Datatilsynet, at tilsynet ikke vil kunne overkomme opgaven inden for de  

 nuværende  

 ressourcemæssige rammer.
Datatilsynet finder det endvidere klart uholdbart,  

 hvis anmeldelsespligten ikke i et rimeligt omfang kan følges op af  

 inspektioner.  

 Datatilsynet må derfor tage forbehold for at stille krav om tilførelse af  

 yderligere ressourcer som følge af lovforslaget.
Det er således ikke rigtigt,  

 når Kulturministeriet om de negative økonomiske konsekvenser alene anfører,  

 at  

 der vil være begrænsede udgifter forbundet med at indhente  

 børneattester.
Hvis Kulturministeriet ønsker at overveje muligheden for at  

 undtage modtagernes behandling helt eller delvist fra anmeldelsesordningen,  

 skal Datatilsynet gøre opmærksom på bestemmelserne i  

 databeskyttelsesdirektivets  

 artikel 8, stk. 5, artikel 18 samt artikel 20, som må tages i  

 betragtning. På baggrund af denne udtalelse fra Datatilsynet  herunder  

 vurderingen af, at en undtagelse fra anmeldelsesreglerne på dette område  

 kræver  

 særskilt lovhjemmel  finder regeringen, at børneattestloven bør  

 indeholde en  

 undtagelse fra persondatalovens regler om pligt til at foretage anmeldelse  

 til  

 og indhente en udtalelse fra Datatilsynet.
I denne konklusion i er indgået  

 følgende overvejelser:
Der er ingen tvivl  

 om, at positive børneattester (dvs. børneattester med oplysninger fra  

 Rigspolitiet om overtrædelser af pædofilibestemmelserne i straffeloven, jf.  

 kriminalregisterbekendtgørelsens § 36, stk. 1) indeholder følsomme  

 personoplysninger.
Dette skal imidlertid sættes i det perspektiv, dels at den  

 pågældende person selv giver samtykke til indhentelse af børneattesten, dels  

 at  

 reglerne har til formål at bidrage til at opfylde et særdeles væsentligt  

 samfundsmæssigt formål, nemlig at undgå seksuelle overgreb mod børn begået af  

 personer, som specifikt søger børnerelaterede job.
En pligt til  

 anmeldelse m.v. til Datatilsynet ville være administrativt besværligt, både  

 for  

 fx foreninger med frivillige ledere og for Datatilsynet.
Anmeldelsespligten  

 ville eksempelvis omfatte ca. 15.000 foreninger.
De fleste offentlige  

 myndigheder er i forvejen anmeldt til Datatilsynet.
Dette  

 administrative besvær skal sættes i forhold til det beskedne antal positive  

 børneattester, der vitterlig udstedes.
Som nævnt i pkt. 3.1 er der indtil den  

 1. oktober 2004 udstedt 124.924 attester, hvoraf kun de 21 var positive.
Når  

 det som konsekvens af nærværende forslag til børneattestlov bliver  

 obligatorisk  

 at indhente børneattest ved nyansættelse i børnerelaterede job, vil der  

 utvivlsomt blive udstedt betydeligt flere børneattester årligt.
Der vil  

 imidlertid ikke nødvendigvis blive udstedt flere positive attester.
Det  

 skyldes, at pædofile som følge af de obligatoriske regler må forventes af  

 blive  

 mere opmærksomme på eksistensen af børneattester og konsekvenserne heraf.  

 Efter  

 gennemførelsen af de administrative forskrifter om indhentelse af børneattest  

 agter regeringen at styrke informationsindsatsen på området; dette forventes  

 at  

 bidrage yderligere til regeringens målsætning om, at der bliver udstedt så få  

 positive børneattester som overhovedet muligt.
Det administrative  

 besvær ville således være uforholdsmæssigt stort i betragtning af de få  

 positive børneattester, der vil blive udstedt.
Hertil kommer, at lovforslaget  

 omfattes af lovovervågning, jf. pkt. 8 nedenfor; det betyder, at  

 konsekvenserne  

 af loven vil blive evalueret inden for en tre års periode.
Evalueringen vil  

 omfatte antallet af positive børneattester og forholdet til  

 persondatalovgivningen.
 Der henvises til den foreslåede bestemmelse i § 4 og  

 bemærkningerne hertil.
5. Revision af indberetningscirkulæret Retningslinjer om indberetning og videregivelse af  

 oplysninger om bl.a. sigtelser og domme i sager af den omhandlede karakter er  

 indeholdt i det såkaldte indberetningscirkulære (cirkulære nr. 36 af 18.  

 februar 1966 angående indberetning om straffesager mod personer ansat under  

 staten  

 m.m.).
Hvis en offentligt ansat person bliver fængslet eller  

 tiltalt for et strafbart forhold, skal politiet i medfør af cirkulæret som  

 udgangspunkt underrette Rigsadvokaten herom, ligesom Rigsadvokaten  

 efterfølgende skal underrettes om sagens udfald.
Underretningen sker med  

 henblik på, at Rigsadvokaten kan underrette vedkommende  

  

 offentlige  

  

 ansættelsesmyndighed (statslige og kommunale myndigheder  

 m.v.), når kendskab til sagen må antages at have betydning for  

 ansættelsesforholdet.
Det følger endvidere af cirkulæret, at hvis en person  

  

 sigtes  

  

 for overtrædelse af straffelovens  

 bestemmelser om sædelighedsforbrydelser, og den sigtede er lærer eller en  

 person ansat ved et børne- og ungdomshjem m.v., skal politiet straks  

 indberette  

 dette til Rigsadvokaten, således at Rigsadvokaten har mulighed for allerede  

 på  

 dette tidspunkt (dvs. ved sigtelsen) at underrette ansættelsesmyndigheden.
Indberetningscirkulæret indeholder ikke regler om  

 indberetning og videregivelse af oplysninger til  

  

 private  

  

 foreninger m.v.
Cirkulæret tager heller ikke højde for de  

 virksomheds- og institutionstyper, der i dag findes i den offentlige  

 forvaltning eller udfører opgaver herfor, eller for de betydelige  

 straffeprocessuelle  

 og forvaltningsretlige regelændringer, der er kommet til siden cirkulærets  

 udstedelse i 1966.
I regeringens handlingsplan fra august 2003 om bekæmpelse  

 af seksuelt misbrug af børn (se pkt. 2 ovenfor) er det  i  

 overensstemmelse med  

 det supplerende regeringsgrundlag  bl.a. anført, at de forholdsregler,  

 der kan tages i forbindelse med ansættelse eller beskæftigelse, bør følges  

 op,  

 hvis en voksen, der er ansat eller beskæftiget med børn, senere begår  

 strafbare  

 forhold, og at regeringen  

 derfor vil sikre, at der ved udarbejdelse af et nyt indberetningscirkulære  

 tilvejebringes samlede og ensartede retningslinjer for indberetningen og  

 videregivelsen af oplysninger om seksuelle overgreb mod børn.
 Det har i den forbindelse været hensigten i cirkulæret at  

 indarbejde en mere samlet fremstilling af de gældende regler om videregivelse  

 af oplysninger, således at cirkulæret ikke alene tager sigte på en  

 videregivelse  

 med henblik på vurdering af et offentligt ansættelsesforhold, men også i  

 øvrigt  

 tager sigte på at vejlede om reglerne om videregivelse af oplysninger til  

 varetagelse af relevante interesser, herunder også til private foreninger  

 m.v.
 Det nye indberetningscirkulære forventes at være udarbejdet  

 i løbet af efteråret 2004.
Justitsministeriet har oplyst, at man i forbindelse med  

 cirkulærets udstedelse vil udarbejde en cirkulæreskrivelse til politi og  

 anklagemyndighed, der kort beskriver indholdet af det nye cirkulære.
I  

 cirkulæreskrivelsen vil man understrege vigtigheden af, at det i sager om  

 seksuelle  

 overgreb mod børn på et tidligt tidspunkt i efterforskningen  fx i  

 forbindelse  

 med afhøring af den mistænkte eller sigtede eller dennes omgangskreds   

 søges  

 klarlagt, om den pågældende har ansættelses- eller beskæftigelsesforhold, der  

 indebærer en direkte kontakt med børn, således at der i medfør af cirkulæret  

 skal ske indberetning herom til Rigsadvokaten.
6. Økonomiske og administrative konsekvenser m.v.  

 af lovforslaget Udgifterne for stat, kommuner og amtskommuner ved at skulle  

 indhente børneattester vurderes at være meget begrænsede, bl.a. fordi  

 indhentelse af børneattester i et vist omfang allerede finder sted.
Der er  

 tale  

 om en beskeden øget sagsbehandling hos de ansættende myndigheder, ligesom  

 Kriminalregisteret vil skulle udstede flere børneattester, end det hidtil har  

 været tilfældet.
De samlede offentlige økonomiske merudgifter er skønnet til  

 at  

 beløbe sig til ca. 5 mio. kr.
Heraf udgør de 3,6 mio. kr.
Rigspolitiets  

 udgifter i forbindelse med indhentelse af oplysninger fra Det Centrale  

 Kriminalregister.
 Eventuelle forhandlinger med de kommunale myndigheder vil  

 først være aktuelle, når lovens regler udmøntes i administrative forskrifter  

 i  

 de enkelte ministerier.
 Der vurderes at være begrænsede administrative konsekvenser  

 for stat, kommuner og amtskommuner, idet loven vil pålægge de respektive  

 ansættende myndigheder at indhente børneattester i forbindelse med  

 nyansættelse  

 af personer, der skal have direkte kontakt med børn under 15 år.
 Lovforslaget indeholder såvel administrative som økonomiske  

 konsekvenser for foreningslivet, som selv skal forestå sagsbehandlingen og  

 afholde administrative udgifter forbundet med indhentelse af børneattester.
 Det bemærkes, at der i dag ikke skal betales gebyr eller  

 andre afgifter for at få udstedt en børneattest hos Rigspolitiet.
 Lovforslaget indeholder ikke økonomiske konsekvenser for  

 erhvervslivet.
 Lovforslaget har ikke miljømæssige konsekvenser og  

 indeholder ikke EU-retlige aspekter.
 7. Hørte myndigheder og organisationer m.v.
 Et lovudkast blev sendt i bred høring den 23. september  

 2004. En liste over høringsinstanserne er optrykt som  

  

 bilag 1  

  

 til lovforslaget.
8. Lovovervågning Lovforslaget omfattes af regeringens  

 lovovervågningsprogram.
Kulturministeriet vil senest tre år efter lovens  

 ikrafttræden udarbejde en redegørelse til Folketinget om, hvordan loven har  

 virket.
Rapporten vil blive udarbejdet på grundlag af en bred høring hos  

 berørte institutioner, organisationer m.v.
9. Samlet vurdering af konsekvenser af lovforslaget Positive  

 konsekvenser Negative konsekvenser Økonomiske konsekvenser for stat, kommuner og amtskommuner Ingen Der vil være begrænsede udgifter forbundet med at  

 indhente og udstede børneattester.
Disse skønnes at udgøre i alt ca. 5 mio.  

 kr. årligt.
Administrative konsekvenser for stat, kommuner og amtskommuner Ingen Ved ansættelse skal der indhentes samtykke fra ansøgeren  

 og efterfølgende indhentes børneattest hos Kriminalregisteret.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Økonomiske konsekvenser for foreningslivet Ingen Omkostningerne ved indhentelse af børneattest for  

 ansøgere i frivillige foreninger skal afholdes af foreningerne selv.
Konsekvenser for foreningslivet Ingen Ved ansættelse skal der indhentes samtykke fra ansøgeren  

 og efterfølgende indhentes børneattest hos Kriminalregisteret.
Miljømæssige konsekvenser Ingen Ingen Administrative konsekvenser for borgerne Ingen Borgerne skal efter begæring fra en myndighed eller  

 forening m.v. omfattet af lovforslaget give samtykke til indhentelse af  

 børneattest  

 for at kunne opnå ansættelse eller beskæftigelse.
Forholdet til EU-retten Ingen Bemærkninger til lovforslagets enkelte bestemmelser Til § 1 I bestemmelsen fastsættes lovens anvendelsesområde.  

 Betydningen af, at en myndighed eller privat fysisk eller juridisk person er  

 omfattet af loven, er, at der med virkning for vedkommende kan fastsættes  

 regler efter den foreslåede bestemmelse i § 2. I disse administrative  

 forskrifter vil der blive fastsat en præcis afgrænsning af den personkreds,  

 der  

 omfattes at pligten til at indhente børneattest.
Det foreslås, at loven skal gælde for 1)  

 	  

 offentlige  

 forvaltningsmyndigheder 2)  

 	  

 private fysiske og  

 juridiske personer.
 For så vidt angår den offentlige forvaltning gælder loven  

 således både for statslige og kommunale myndigheder, institutioner m.v..  

 Eftersom de regler, der kan fastsættes i medfør af loven (jf. § 2),  

 knytter sig til tilfælde, hvor der sker ansættelse eller beskæftigelse af  

 personer, der som led i udførelsen af deres opgaver skal have direkte kontakt  

 med børn under 15 år, vil den foreslåede ordning imidlertid i det væsentlige  

 have praktisk betydning for den kommunale forvaltning, fx for kommunale  

 skoler,  

 dag- og døgninstitutioner og sygehuse m.v.
Det er kun offentlige forvaltningsmyndigheder, der er  

 omfattet af loven.
Loven indeholder således ikke hjemmel til at fastsætte  

 regler for så vidt angår fx domstolene eller institutioner med tilknytning  

 til  

 Folketinget.
Endvidere gælder loven for private fysiske og juridiske  

 personer.
Der vil navnlig være tale om institutioner som fx privatskoler og  

 idrætsforeninger, men der vil efter omstændighederne også kunne være tale om  

 enkeltpersoner,  

 der udfører opgaver på fx det sociale område, og som til brug herfor ansætter  

 eller beskæftiger andre.
Ud over foreninger m.v. omfattes også private  

 virksomheder, der udfører opgaver for det offentlige, fx ved at drive  

 daginstitutioner.
Der henvises nærmere til beskrivelsen af afgrænsningen i  

 bemærkningerne til lovforslagets § 2, stk. 1.
 Med hensyn til de omhandlede foreninger m.v. er det uden  

 betydning, om de modtager økonomisk tilskud fra det offentlige.
Til § 2 Til stk. 1-3 Det foreslås i stk. 1, at vedkommende minister  

 fastsætter nærmere regler om, at myndigheder og foreninger m.v. som nævnt i  

 § 1 skal foranledige, at der indhentes en børneattest, inden der sker  

 ansættelse eller beskæftigelse af personer, der som led i udførelsen af deres  

 opgaver skal have direkte kontakt med børn under 15 år.
En pligt for de nævnte myndigheder, institutioner og  

 foreninger m.v. til at sørge for, at der indhentes børneattester, følger  

 således ikke af selve den foreslåede bestemmelse, men vil gælde i det omfang,  

 der fastsættes nærmere administrative regler herom.
Baggrunden for denne  

 ordning er, at forholdene på de enkelte områder kan være så forskellige, at  

 det  

 ikke er hensigtsmæssigt i selve loven at fastsætte fælles regler om  

 indhentelse  

 af børneattester.
Den foreslåede bestemmelse indebærer derfor, at der på de  

 enkelte områder  og i lyset af de forhold og omstændigheder, der her  

 gør sig  

 gældende  fastsættes nærmere regler om myndigheders, institutioners og  

 foreningers m.v. pligt til at indhente børneattester.
Reglerne skal efter  

 bestemmelsen fastsættes af vedkommende minister, dvs. af den minister, som  

 det  

 pågældende område henhører under, således at fx regler om indhentelse af  

 børneattester i forbindelse med ansættelse eller beskæftigelse på  

 idrætsområdet  

 fastsættes af kulturministeren; eventuelle tvivlsspørgsmål i den forbindelse  

 forventes afklaret mellem de involverede ministerier.
Det er tanken, at de  

 enkelte ministerier koordinerer udstedelsen af de administrative forskrifter,  

 således at der opnås en så høj grad af ensartethed som muligt.
Af hensyn til  

 den praktiske håndtering af udstedelse af børneattester skal Rigspolitiet  

 orienteres om fastsættelse af bestemmelser om indhentelse af børneattest.
Bestemmelsen indebærer, at der fastsættes nærmere regler om  

 indhentelse af børneattest.
Heri ligger, at der på områder, som for så vidt  

 er  

 omfattet af bestemmelsen, men hvor det  i lyset af de konkrete forhold  

 på det  

 pågældende område  må anses for uhensigtsmæssigt at indføre en egentlig  

 pligt  

 til indhentelse af børneattester, er mulighed for ikke at fastsætte regler.  

 Det  

 forudsættes imidlertid, at der som hovedregel fastsættes regler indenfor  

 rammerne af den foreslåede bestemmelse.
Kun hvis særlige omstændigheder gør  

 sig  

 gældende, kan ministeren undlade at fastsætte nærmere administrative  

 forskrifter på det pågældende område.
 Med udtrykket beskæftiger i stk. 2, 1. pkt., sigtes  

 der navnlig til ulønnede frivillige og lignende.
Det følger af forslaget til § 2, stk. 1,  

  

 2. pkt.  

  

 , at vedkommende minister tillige  

 kan fastsætte regler om tilsyn.
Formålet med denne bestemmelse er at sikre en  

 hjemmel til, at myndigheder, der i forvejen fører tilsyn med eksempelvis  

 tilskudsmodtagende foreninger, kan udvide tilsynet til også at omfatte  

 spørgsmål om børneattester.
Det er fuldt ud op til de enkelte ministerområder  

 at træffe beslutning om eventuelt tilsyn.
Lovforslaget lægger således ikke op  

 til særskilt tilsyn med overholdelsen af forpligtelsen til indhentelse af  

 børneattest.
 Om de rammer, der følger af den foreslåede bestemmelse,  

 bemærkes i øvrigt:
 Der kan kun fastsættes regler med virkning for de  

 myndigheder, institutioner og foreninger m.v., der er nævnt i § 1. Der  

 henvises nærmere til bemærkningerne til denne bestemmelse.
 Efter bestemmelsen kan der fastsættes regler om  

 myndigheders og foreningers pligt til at indhente børneattester.
 Hvad der skal forstås ved børneattester, er nærmere angivet  

 i bestemmelsen i forslaget til § 2,  

  

 stk. 3.  

  

 Det fremgår heraf, at der sigtes til attester med oplysninger som nævnt i  

 § 36 i bekendtgørelse nr. 218 af 27. marts 2001 (med evt. senere  

 ændringer) om behandling af personoplysninger i Det Centrale Kriminalregister  

 (Kriminalregisteret). Om denne bestemmelse  og om det nærmere indhold  

 af en  

 børneattest  henvises til pkt. 3 ovenfor i de almindelige bemærkninger.
 Endelig fremgår det af bestemmelsen i  

  

 stk. 1  

  

 , at pligt til at indhente børneattester skal vedrøre  

 tilfælde, hvor der sker ansættelse eller beskæftigelse af personer, der som  

 led  

 i udførelsen af deres opgaver skal have direkte kontakt med børn under 15 år.  

 Denne afgrænsning knytter sig til den nævnte bestemmelse i § 36 i  

 bekendtgørelsen om Det Centrale Kriminalregister, hvorefter børneattester kan  

 udleveres til brug for ansættelse eller beskæftigelse af personer, der  

 som led  

 i ansættelsen eller beskæftigelsen har en direkte kontakt med børn under 15  

 år.
 Det må bero på en vurdering inden for det enkelte område,  

 hvilke nærmere tilfælde af ansættelse og beskæftigelse m.v. en pligt til  

 indhentning  

 af børneattester bør vedrøre.
I den forbindelse vil der bl.a. skulle tages stilling til,  

 om de fastsatte regler både skal gælde for lønnet og ulønnet personale,  

 ligesom  

 der må tages stilling til, om alene mere varige ansættelser skal være  

 omfattet,  

 eller om reglerne omvendt også skal gælde ved fx kortvarige vikariater m.v.  

 Udgangspunktet bør her være, at det ikke gør nogen forskel, om der er tale om  

 lønnet eller ulønnet beskæftigelse, eller om ansættelsen m.v. er mere eller  

 mindre varig.
I lyset af forholdene på de enkelte områder bør der dog være  

 mulighed for at anlægge en anden vurdering.
 Tilsvarende må der i de fastsatte regler bl.a. tages  

 stilling til, i hvilket omfang der på ny skal indhentes børneattest, såfremt  

 en  

 medarbejder overgår fra en stilling til en anden inden for samme  

 ansættelsesmyndighed (fx fra en kommunal børnehave til en skolefritidsordning  

 inden for samme kommune). Det almindelige udgangspunkt vil formentlig være,  

 at  

 der ikke i disse tilfælde er behov for på ny at indhente børneattest, men i  

 det  

 omfang det anses for relevant og hensigtsmæssigt, vil der kunne fastsættes  

 regler om indhentelse også i disse tilfælde.
I medfør af kriminalregisterbekendtgørelsen kan der alene  

 udstedes børneattester vedrørende personer, der som led i deres opgaver skal  

 have en direkte kontakt med børn under 15 år.
I forbindelse med afgrænsningen  

 af, hvilke persongrupper der  i medfør af administrative forskrifter  

  skal  

 være omfattet af ordningen om indhentelse af børneattester, vil det derfor  

 skulle indgå i vurderingen, hvorvidt de pågældende personer i forbindelse med  

 varetagelsen af deres opgaver opnår en sådan direkte kontakt med børn under  

 15  

 år.
 Målgruppen vil navnlig være personer, der i foreninger og  

 organisationer m.v.  herunder sportsklubber og spejderforeninger   

 har en  

 direkte kontakt med børn, samt i forhold til ansatte og beskæftigede inden  

 for  

 uddannelses- og omsorgssektoren i skoler og daginstitutioner m.v.
Kontakt af enkeltstående og kortvarig karakter omfattes som  

 udgangspunkt ikke.
Ordningens vigtigste anvendelsesområde er tilfælde, hvor  

 ansættelsen eller beskæftigelsen skaber grundlag for et tillidsforhold mellem  

 den voksne og et barn, men ordningen er ikke begrænset hertil.
Tilfælde, hvor  

 kontakten med børn alene sker, mens børnene er ledsaget af deres forældre  

 eller  

 lærere, pædagoger eller lignende  dvs. hvor børnene ikke er alene med  

 den  

 ansatte eller beskæftigede  omfattes ikke.
Studerende i praktik  

 omfattes på  

 lige fod med uddannede lærere, pædagoger m.fl.; det samme gælder vikarer og  

 lignende.
 Som eksempel på persongrupper, der vil kunne være omfattet  

 af ordningen  i det omfang, der fastsættes administrative forskrifter  

 herom   

 kan følgende nævnes:
Pædagoger og  

 pædagogmedhjælpere i daginstitutioner (vuggestuer, børnehaver, fritidshjem,  

 fritidsklubber og lignende) Pædagoger og  

 pædagogmedhjælpere i skolefritidsordninger (SFO) Dagplejere og  

 plejefamilier Personale på  

 døgninstitutioner og socialpædagogiske opholdssteder for børn, herunder  

 børneasylcentre Lærere og pedeller  

 i alle typer af skoler med elever under 15 år (også bl.a. musik-, ballet- og  

 rideskoler) Praktiserende  

 børnepsykiatere, børnepsykologer og børnelæger Skolesundhedsplejersker Læger og  

 plejepersonale på børneafdelinger på hospitaler m.v.
Såkaldte  

 voksenvenner og medlemmer af sorggrupper for børn Repræsentanter for  

 såkaldt uledsagede asylansøgere under 15 år Præster, organister  

 og andre kirkelige medarbejdere, der underviser eller vejleder børn Trænere,  

 instruktører og holdledere i idrætsklubber og lignende Ledere på  

 fodboldskoler og lignende Personale i  

 svømmehaller Spejderledere Personale på  

 børnebiblioteker Personale på  

 museers særlige børneafdelinger.
Forældre, der modtager fx børnehavebesøg i anledning af  

 fødselsdag, eller som hjælper ved en turneringsdag i klubben eller ved at  

 køre  

 børn til sportskampe, omfattes ikke.
Det samme gælder forældre, der deltager  

 i  

 spejderlejre, fodboldskoler og lignende, når børnene er ledsaget af trænere,  

 ledere m.fl.
 Personer, hvis kontakt med børn består i at modtage  

 erhvervspraktikanter eller være ledere for børn i ansættelsesforhold,  

 herunder  

 fx børn, der er beskæftiget i supermarkeder eller med udbringning af blade,  

 eller som medvirker i film, omfattes ikke af ordningen.
 Når forældre og værger (indehavere af forældremyndigheden)  

 ansætter eller beskæftiger fx spillelærere, dagplejere eller babysittere til  

 at  

 undervise eller passe deres børn i privatsfæren, omfattes forholdet ikke af  

 lovforslaget.
I almindelighed vil der alene være behov for at indhente  

 børneattest vedrørende den person, som ønskes ansat eller beskæftiget.
Det  

 kan  

 dog ikke udelukkes, at der kan være tilfælde, hvor det vil kunne være  

 relevant  

 at fastsætte regler om indhentelse af børneattest vedrørende  

  

 andre  

  

 personer, fx ægtefæller m.fl. til dagplejere.
Der er ikke i dag hjemmel i kriminalregisterbekendtgørelsen  

 til at udstede en børneattest til en person, der ikke som led i ansættelsen  

 eller  

 beskæftigelsen har en direkte kontakt med børn under 15 år.
Der kan således  

 ikke udstedes en børneattest for ægtefæller m.fl. til dagplejere.
 Justitsministeriet har oplyst, at ministeriet overvejer i  

 forbindelse med en nært forestående revision af  

 kriminalregisterbekendtgørelsen,  

 om der i § 36 bør indsættes hjemmel til udstedelse af børneattester for  

 ægtefæller, samlevere og hjemmeboende børn, der vil kunne få direkte kontakt  

 til børn under 15 år.
I det omfang, overvejelserne ender ud i en ændring af bestemmelsen,  

 vil der herefter være hjemmel i børneattestloven til at gøre det obligatorisk  

 at indhente børneattester for de nævnte personer.
Det følger af lovforslagets  

 § 2,  

  

 stk. 2. Såfremt det må  

 anses for hensigtsmæssigt, vil der således i de administrative forskrifter  

 kunne indsættes bestemmelse om pligtmæssig indhentelse af børneattester også  

 vedrørende sådanne andre personer.
Udtrykket hjemmeboende børn  

 omfatter i  

 praksis børn over den kriminelle lavalder, dvs. 15 år.
Lovforslaget omhandler alene nyansættelser m.v., ikke  

 spørgsmålet om indhentelse af børneattest i forhold til personer, der  

 allerede  

 er ansat eller beskæftiget i myndigheden, foreningen m.v.
Her er det som  

 hidtil  

 frivilligt, om myndigheden eller foreningen m.v. ønsker at indhente  

 børneattest.
Det løbende tilsyn med, at vedkommende myndigheds eller  

 forenings medarbejdere ikke er involveret i sager af den omhandlede karakter,  

 vil således ikke skulle ske på grundlag af regler fastsat i medfør af den  

 foreslåede  

 børneattestlov, men på grundlag af indberetninger fra politi og  

 anklagemyndighed.
Der henvises til pkt. 5 ovenfor i de almindelige  

 bemærkninger  

 om den forestående revision af det såkaldte indberetningscirkulære.
Til stk. 4 Efter den foreslåede bestemmelse i stk. 4 kan det i  

 regler fastsat efter stk. 1 og 2 bestemmes, at der i tilfælde af  

 forsætlig  

 overtrædelse af reglerne kan fastsættes bødestraf.
Det vil på sædvanlig vis  

 være op til politiet, på basis af en anmeldelse, og i sidste ende domstolene  

 at  

 vurdere grundlaget for en sådan sanktion.
Ifølge forslaget til stk. 4, 2. pkt., omfatter  

 sanktionsbestemmelsen ikke overtrædelser begået af offentlige  

 forvaltningsmyndigheder.  

 Det skyldes, at overtrædelse af pligterne i denne lov allerede kan straffes i  

 medfør af straffeloven.
Der henvises til pkt. 4.3 i de almindelige  

 bemærkninger.
Regler om ydelse af økonomisk tilskud til institutioner,  

 foreninger m.v. vil i almindelighed findes i den pågældende særlovgivning, og  

 det må antages, at der her efter omstændighederne vil kunne være hjemmel til  

 at  

 lade tilskud bortfalde eller reducere i tilfælde af overtrædelse af regler  

 fastsat i medfør af lovgivningen.
Det vil være op til de enkelte  

 ministerområder og myndigheder at træffe beslutning om, hvorvidt overtrædelse  

 af reglerne skal kunne medfør helt eller delvist bortfald af økonomisk  

 tilskud.
I det omfang, der fastsættes sådanne regler, følger det af  

 almindelige forvaltningsretlige principper, at sanktionen skal stå i et  

 rimeligt forhold til karakteren og omfanget af den pågældende overtrædelse af  

 reglerne.
Det betyder, at myndigheden efter omstændighederne i første omgang  

 bør nøjes med at indskærpe reglerne over for den pågældende forening m.v., og  

 at fx valget mellem bortfald og reduktion af tilskud  og den nærmere  

 størrelse  

 af en eventuel tilskudsreduktion  må bero på en konkret vurdering af de  

 nærmere omstændigheder.
 Ansvaret for tilsyn og kontrol med de foreninger m.v., der  

 omfattes af forpligtelsen til at indhente børneattester, ligger hos de  

 myndigheder, der administrerer det pågældende område; der henvises herved til  

 bemærkningerne  

 til forslaget § 2, stk. 1, 2. pkt., ovenfor.
 Der henvises til pkt. 4.3 i de almindelige bemærkninger  

 ovenfor.
Til § 3 I bestemmelsen præciseres det, at indhentelse af attest som  

 nævnt i § 2, stk. 1 og 2, skal ske i overensstemmelse med de  

 regler,  

 der gælder for sådanne attester.
 Der sigtes med bestemmelsen til de regler, der er fastsat i  

 § 36 i bekendtgørelse om behandling af personoplysninger i Det Centrale  

 Kriminalregister (Kriminalregisteret). Reglerne er nærmere omtalt under pkt.  

 3  

 ovenfor i de almindelige bemærkninger.
 Det anførte indebærer bl.a., at der alene kan indhentes  

 børneattest, såfremt den, som oplysningerne angår, giver samtykke, jf.  

 § 36, stk. 2, i den nævnte bekendtgørelse.
 I de regler, der fastsættes efter den foreslåede  

 bestemmelse i § 2, stk. 1 og 2, skal det imidlertid bestemmes, at  

 der  

  indenfor de anførte rammer  skal indhentes børneattest, før der  

 sker  

 ansættelse m.v. af de pågældende medarbejdere.
Det betyder, at de relevante myndigheder og foreninger m.v.  

 må søge at indhente det fornødne samtykke fra den pågældende.
Det må antages,  

 at dette i almindelighed ikke vil give anledning til vanskeligheder.
I  

 tilfælde, hvor den pågældende undtagelsesvis ikke vil give det fornødne  

 samtykke,  

 vil børneattest imidlertid ikke kunne indhentes, og konsekvensen heraf vil  

 være, at den pågældende myndighed m.v. ikke er berettiget til at ansætte  

 vedkommende.
En børneattest for en dansk statsborger vil indeholde  

 oplysninger om udenlandske afgørelser vedrørende sædelighedsforbrydelser mod  

 børn i det omfang, udenlandsk politi eller justitsmyndighed har indberettet  

 oplysninger herom til dansk politi.
Såfremt en udlænding i Danmark er dømt  

 for  

 overtrædelse af straffelovens bestemmelser om sædelighedsforbrydelser mod  

 børn,  

 vil en børneattest indeholde oplysninger herom.
Det samme er ikke tilfældet,  

 såfremt en udlænding i udlandet er dømt for sædelighedsforbrydelser mod børn.
 Det kan derfor ikke på forhånd udelukkes, at der er  

 registreret oplysninger om en ansøgende udlænding i Kriminalregisteret.
Pligten til at forsøge at indhente samtykke  og  

 efterfølgende at indhente en børneattest  gælder derfor også i forhold  

 til  

 udenlandske ansøgere.
Myndigheden, institutionen, foreningen m.v. er således  

 heller ikke i den situation berettiget til at ansætte vedkommende, hvis den  

 pågældende ikke vil give det fornødne samtykke.
Til § 4 I bestemmelsen foreslås det, at myndigheder og foreninger  

 m.v., jf. lovforslagets § 1, som indhenter børneattester på grundlag af  

 regler udstedt i medfør af § 2, stk. 1 eller 2, ikke af denne grund  

 skal foretage anmeldelse til eller indhente udtalelse fra Datatilsynet i  

 henhold til persondatalovens kapitel 12 eller 13.
Der er tale om en specifik undtagelse fra bestemmelserne i  

 persondatalovens § 43 og § 45,  

 stk. 1, nr. 1, for så vidt angår den offentlige forvaltning § 48 og  

 § 50, stk. 1, nr. 1, for så vidt angår private foreninger m.v.
§§ 43 og 48 handler om, at dataansvarlige skal  

 foretage anmeldelse til Datatilsynet før iværksættelse af behandlinger af  

 visse  

 oplysninger, mens § 45, stk. 1, nr. 1, og § 50, stk. 1,  

 nr.  

 1, handler om indhentelse af tilladelse fra Datatilladelse før behandlinger  

 af  

 visse personfølsomme oplysninger, herunder om strafbare forhold.
Der er  

 således  

 beskyttelseshensyn at tage til den registrerede, dvs. til den person,  

 børneattesten vedrører.
 Om baggrunden for forslaget henvises til pkt. 4.4 i de  

 almindelige bemærkninger.
Under hensyntagen til databeskyttelsesdirektivet (direktiv  

 95/46/EF, jf.
EF-Tidende  

 1995 L  

 281, s. 31), navnlig art. 8, stk. 5, samt art. 18 og 20, forudsættes  

 det,  

 at lovændringen følges op af mere præcis information i form af en vejledning  

 til modtagerne, når positive børneattester udstedes.
Vejledningen vedlægges  

 børneattesterne.  

 Det skal fremgå af vejledningen, at attesten straks efter modtagelsen bør  

 destrueres, medmindre andre regler, fx på det ansættelses- og  

 forvaltningsretlige område, kræver opbevaring af attesten og i så fald kun i  

 det omfang, sådanne regler kræver det.
Når det gælder private foreninger  

 m.v.,  

 skal attesten som hovedregel destrueres straks.
Vejledningen skal også  

 omhandle  

 den videre opbevaring af børneattester med henblik på at sikre, at attesterne  

 ikke behandles i strid med persondataloven.
Når der udstedes en positiv  

 børneattest,  

 skal den modtagende myndighed, institution, forening m.v. udpege en person,  

 der  

 har ansvaret for beskyttelsen af personoplysningerne i børneattesten inden  

 for  

 rammerne af persondataloven og databeskyttelsesdirektivet.
 Regler om tavshedspligt følger allerede af § 36,  

 stk. 3, i kriminalregisterbekendtgørelsen.
Justitsministeriet har oplyst, at ministeriet agter at  

 ændre kriminalregisterbekendtgørelsen således, at det fastsættes, at  

 anmodninger om udstedelse af børneattest skal ske ved udfyldelse af en af  

 Rigspolitiet udarbejdet blanket.
Denne blanket vil indeholde angivelse af,  

 hvilke oplysninger der skal afgives, for at Rigspolitiet kan behandle en  

 anmodning om udstedelse af en børneattest, herunder at der skal indhentes  

 samtykke til udstedelsen og den videre opbevaring af børneattesten.
Endvidere  

 vil blanketten indeholde et krav om, at den modtagende myndighed,  

 institution,  

 forening m.v. angiver, hvem der har ansvaret for beskyttelsen af  

 personoplysninger,  

 hvis der udstedes en positiv børneattest.
Blanketten vil endelig indeholde  

 oplysning om, at Rigspolitiet i tilfælde af, at børneattesten er positiv, vil  

 fremsende attesten til den pågældende person.
Blanketten gøres tilgængelig  

 via  

 politiets hjemmeside, hvorfra den kan downloades, udfyldes og fremsendes med  

 posten.
 Datatilsynet kan i medfør af persondatalovens § 55,  

 stk. 1, føre tilsyn med, at behandlingen af børneattester sker i  

 overensstemmelse  

 med persondataloven.
 Da det på denne baggrund ikke er sandsynligt, at de  

 registreredes rettigheder krænkes som følge af indhentelse, modtagelse og  

 behandling af børneattester hos myndigheder, foreninger m.v. , er undtagelsen  

 i  

 overensstemmelse med databeskyttelsesdirektivet.
Til § 5 Det foreslås, at loven træder i kraft den 1. juli 2005,  

 således at der på de enkelte ministerområder bliver god tid til at udfærdige  

 de  

 nærmere administrative forskrifter.
 Lovens ordning vil først blive udmøntet i praksis, når der  

 på de enkelte områder er fastsat nærmere regler i medfør af forslaget til  

 § 2.
I overensstemmelse med almindelige principper vil de  

 regler, der fastsættes, alene kunne have virkning for ansættelse eller  

 beskæftigelse af personer, der finder sted efter, at reglerne er trådt i  

 kraft.  

 Der vil således ikke være hjemmel til i medfør af denne lov at fastsætte  

 regler  

 om indhentelse af børneattester for så vidt angår personer, der er ansat  

 eller  

 beskæftiget før dette tidspunkt.
Som nævnt i bemærkningerne til lovforslagets  

 § 2, stk. 1 og 2, er det som hidtil frivilligt, om myndigheder og  

 foreninger m.v. ønsker at indhente børneattest for allerede ansatte eller  

 beskæftigede  

 personer.
Til § 6 Det foreslås, at loven ikke gælder ikke for Færøerne og  

 Grønland, da spørgsmålet om indhentelse af børneattester henhører under de  

 respektive hjemmestyreordninger.
