§ 1.  Skolens formål er at uddanne klinikassistenter  

 og tandplejere i overensstemmelse med de til enhver tid gældende bestemmelser  

 herom og i så snæver koordination med tandlægeuddannelsen som muligt.
Skolen  

 kan endvidere medvirke ved efteruddannelse af disse grupper.
 § 2.  Skolen ledes af en skolechef i forbindelse med  

 et skoleråd og et undervisningsudvalg for hver af de 2 uddannelser.
 Stk. 2.  Til sikring af koordinationen mellem  

 klinikassistentuddannelsen, tandplejeruddannelsen og tandlægeuddannelsen  

 oprettes et koordinationsudvalg.
 § 3.  Skolen har administrationskontor fælles med  

 tandlægehøjskolen både i økonomiske og undervisningsmæssige forhold.
§ 4.  Ved besættelse af stillingen som skolechef  

 nedsætter tandlægehøjskolens konsistorium et sagkyndigt udvalg til bedømmelse  

 af de indkomne ansøgninger.
Bedømmelsesudvalgets indstilling forelægges  

 skolerådet til udtalelse, hvilken udtalelse indsendes til ministeriet tillige  

 med indstillingen og en udtalelse fra konsistorium.
§ 5.  Skolechefen repræsenterer skolen udadtil og  

 underskriver på skolens vegne.
Afgangsbeviser, skrivelser om optagelse af  

 studerende og skrivelser til overordnede myndigheder medunderskrives af  

 administrator eller den, han bemyndiger hertil.
Stk. 2.  Skolechefen er ansvarlig for den daglige  

 ledelse af skolen.
Han træffer afgørelse i sager, der ikke er henlagt til  

 afgørelse i skolerådet.
Skolechefen kan dog også afgøre sådanne sager, hvis  

 de er af hastende karakter og ikke kan afvente behandling i rådet.
Afgørelsen  

 forelægges snarest rådet til efterretning.
 § 6.  Skolerådet består af skolechefen, der er formand  

 for rådet, 4 medlemmer valgt af og blandt lærerne, heraf mindst 2  

 fuldtidsansatte, 1 repræsentant for det teknisk-administrative personale, 1  

 repræsentant for de klinikassistentstuderende og 2 repræsentanter for de  

 tandplejerstuderende.
Stk. 2.  Repræsentanterne vælges for 1 år ad gangen, og  

 der vælges tillige suppleanter for disse.
Valgperioden skal så vidt muligt  

 følge undervisningsåret.
Afgår et medlem af skolerådet i valgperioden,  

 indtræder suppleanten som medlem, og der vælges en ny suppelant.
 Stk. 3.  Rådet fastsætter selv sin forretningsorden.
 Stk. 4.  Ved afstemninger i rådet har skolechefen  

 dobbelt stemme.
 Stk. 5.  Administrator deltager i rådets møder uden  

 stemmeret.
 Stk. 6.  Rådet har følgende opgaver:
 Stk. 7.  Ved behandling af de i stk. 6, punkt 4) anførte  

 sager kan rådet supplere sig med repræsentanter for tandlægernes,  

 tandplejernes og klinikassistenternes faglige organisationer.
 § 7.  Hvert undervisningsudvalg består af skolechefen,  

 en repræsentant for de fuldtidsansatte lærere og en repræsentant for de  

 deltidsansatte lærere samt 3 repræsentanter for de studerende inden for  

 vedkommende uddannelse.
Stk. 2.  Repræsentanterne vælges for 1 år ad gangen, og  

 der vælges suppleanter for disse.
Valgperioden skal såvidt muligt følge  

 undervisningsåret.
Afgår et medlem i valgperioden, indtræder suppleanten som  

 medlem, og der vælges en ny suppleant.
Stk. 3.  Undervisningsudvalgene skal have lejlighed til  

 at udtale sig om forslag til ændringer i gældende uddannelsesbekendtgørelser  

 og studieordninger, såfremt initiativet hertil ikke kommer fra udvalget selv,  

 om de pædagogiske kvalifikationer ved ansættelse af lærere, om dispensationer  

 og om eksamensskemaer og andre forhold af væsentlig betydning for  

 undervisningen.
Undervisningsudvalgene skal underrettes om skolens  

 budgetforslag.
Stk. 4.  Hvert undervisningsudvalg udarbejder forslag om  

 den fremgangsmåde, der skal følges ved udvælgelse af det antal studerende,  

 der svarer til antallet af ledige studiepladser.
Hvert undervisningsudvalg  

 vælger hvert år 1 lærer og 1 studerende, som sammen med skolechefen foretager  

 den endelige udvælgelse.
§ 8.  Koordinationsudvalget består af  

 tandlægehøjskolens rektor, en lærer valgt af og blandt studienævnets lærere  

 ved tandlægestudiet, en studerende valgt af og blandt studienævnets  

 tandlægestuderende, skolechefen ved skolen for klinikassistenter og  

 tandplejere, en lærer valgt af og blandt lærerne i undervisningsudvalgene og  

 2 repræsentanter for skolens studerende, idet der vælges en repræsentant af  

 og blandt de studerende i hvert undervisningsudvalg.
Ved Århus  

 Tandlægehøjskole består koordinationsudvalget tillige af 2 repræsentanter for  

 den kliniske tandteknikeruddannelse valgt af og blandt henholdsvis lærerne og  

 de studerende i undervisningsudvalget ved denne uddannelse.
Stk. 2.  Repræsentanterne vælges for 1 år ad gangen, og  

 der vælges suppleanter for disse.
Valgperioden skal så vidt muligt følge  

 undervisningsåret.
Afgår et medlem i valgperioden, indtræder suppleanten som  

 medlem, og der vælges en ny suppleant.
 Stk. 3.  Rektor for tandlægehøjskolen er formand for  

 udvalget, og skolechefen er næstformand.
 Stk. 4.  Administrator deltager i møderne uden  

 stemmeret.
 Stk. 5.  Udvalget holder mindst et møde pr. semester.
Stk. 6.  Udvalget har til opgave at tilvejebringe den  

 fornødne koordination mellem tandlægeuddannelsen, tandplejeruddannelsen og  

 klinikassistentuddannelsen.
Koordinationsudvalget ved Århus Tandlægehøjskole  

 skal også varetage koordinationen af den kliniske tandteknikeruddannelse med  

 de øvrige odontologiske uddannelser.
Udvalget skal til udtalelse have  

 forelagt forslag om nye uddannelsesbekendtgørelser og studieordninger og  

 andre sager af betydning for udvalgets virke.
Udvalget kan selv optage sager  

 til behandling.
§ 9.  De studerendes råd er den af skolen anerkendte  

 repræsentation for skolens studerende.
Dets opgave er at forhandle med skolen  

 om sager, der vedrører de studerendes interesser og at repræsentere dem  

 udadtil.
Valgret og valgbarhed til de studerendes råd har enhver studerende  

 ved skolen.
De nærmere regler for rådets indre forhold fastsættes af dette.
 Stk. 2.  De almindelige regler for rådets forhandling  

 med skolen fastsættes af skolechefen og de studerendes råd i forening.
 Stk. 3.  De studerendes råd udpeger de studerendes  

 repræsentanter til skoleråd og undervisningsudvalg samt til  

 tandlægehøjskolens konsistorium (for så vidt angår Københavns  

 Tandlægehøjskole).
 § 10.  Foranstående er en sammenskrivning af regulativ  

 af 19. maj 1976 (ikrafttrådt 1. september 1976) og tilføjelse hertil af 19.  

 marts 1984.
 P.d.v.
