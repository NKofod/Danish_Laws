GODKENDELSESBETINGELSER 0.1 Gældende forskrifter Bygningsreglementet, 1972 DIF's forskrifter vedrørende vandinstallationer, 1962 Vandinstallationer skal udføres således, at vandet ikke kan komme i  

 forbindelse med sådanne faste, flydende eller luftformige stoffer, som kan  

 forårsage eller medvirke til kemisk, fysisk eller bakteriologisk forurening  

 af vandet på en sådan måde, at kravene til drikkevandsbeskaffenhed ikke kan  

 opfyldes.
Herved skal risikoen for tilbagesugning, indstrømning samt extern  

 og intern blanding iagttages.
En vacuumventil skal normalt monteres direkte på en vandførende ledning  

 således, at afstanden mellem højeste vandstand i underliggende  

 installationsgenstand og vacuumventilens indløb i den vandførende ledning er  

 mindst 300 mm.
Vacuumventiler, der er fast indbygget i et apparat eller  

 armatur som en del af dette, tillades dog monteret i en højde på mindst 200  

 mm over højeste vandstand i underliggende installationsgenstand. Åbne  

 vacuumventiler, herunder vacuumventiler efter ejektorprincippet, skal  

 anbringes mindst 20 mm over højeste vandoverflade i underliggende  

 installationsgenstand.
Da sikringseffekten er stærkt afhængig af den  

 konstruktive udførelse, må der i vandinstallationer kun anvendes godkendte  

 vacuumventiler.
1.0 Funktion og udførelse En vacuumventil er en tilbagesugningssikring, som ved undertryk i  

 vandledningen åbner forbindelse til yderluften, så udstrømmet væske hindres i  

 at blive suget tilbage i systemet.
Opstår undertryk i rørsystemet åbner  

 vacuumventilen og slipper luft ind i systemet, hvorved væskesøjlen brydes.
 Vacuumventiler skal være konstrueret og udført med en sådan bestandighed  

 over for normalt forekommende påvirkninger af mekanisk, kemisk og termisk  

 art, at en tilfredsstillende funktion og hygiejne kan påregnes i et rimeligt  

 udskiftningsinterval.
 Vacuumventilens indvendige overflader skal være glatte og fri for  

 ujævnheder, grater o.lign.
 Indsugningsåbningerne for luften skal være udformet og placeret således,  

 at forurening og tilstoppelse undgås.
 Materialer, der kommer i berøring med det gennemstrømmende vand, må ikke  

 give anledning til forurening af vandet.
 Vacuumventiler med bevægeligt svømmerlegeme og konstrueret således, at  

 luften ved åbning af vacuumventilen frit kan strømme igennem, skal være  

 udført således, at der gennem vacuumventilen kan indstrømme mindst de i  

 nedenstående tabel angivne luftmængder med et trykfald over vacuumventilen på  

 maks. 225 mm VS (ca. 2,2 kN/kvadratmeter).
 Vacuumventiler - fast indbygget i et apparat eller armatur som en del af  

 dette - der installeres i den i henhold til forskrifterne angivne  

 monteringshøjde på 200 mm, skal præstere de ovenfor angivne mindste  

 luftmængder med et trykfald over vacuumventilen på maks. 150 mm VS (ca. 1,5  

 kN/kvadratmeter).
 Tilbagesugningssikringer, hvor en eventuel vacuumventilfunktion virker i  

 forbindelse med en kontraventilfunktion, afprøves efter »Foreløbig  

 prøvningsmetode for indbyggede, specielle tilbagesugningssikringer, august  

 1974«.
2.0 Prøvning Vacuumventiler afprøves i henhold til nedenstående prøvningsbetingelser på  

 en af boligministeriets va-godkendelsesudvalg anerkendt prøvningsinstitution.  

 Den udarbejdede prøveattest eller prøverapport må ved ansøgningen om  

 godkendelse normal højst være 1 år gammel.
Prøvningsresultatet indgår i en  

 samlet vurdering af vacuumventilens egnethed til godkendelse.
3.0 Kontrol Fabrikanten (indehaveren af godkendelsen) er forpligtet til at levere  

 vacuumventiler, der er i overensstemmelse med de vacuumventiler, der er  

 afprøvet som grundlag for godkendelsen.
 Typegodkendte vacuumventiler underkastes en kontrol, der udføres enten som  

 en »egenkontrol« eller som en »løbende kontrol«.
Forinden tilladelse til egenkontrol gives, skal fabrikanten (importøren)  

 oprette aftale med et af va-godkendelsesudvalget anerkendt, uvildigt  

 laboratorium eller prøvningsinstitution.
For tiden er Jydsk Teknologisk  

 Institut (JTI) anerkendt.
Der skal til såvel va-godkendelsesudvalget som til JTI afleveres 1 stk.  

 vacuumventil som norm for den godkendte.
Den skal være mærket som angivet  

 under pkt. 4.0.
a.
Egenkontrol Egenkontrol udføres som en intern produktionskontrol samt en statistisk  

 kvalitetskontrol udført af JTI efter følgende retninglinier.
1 Intern kontrol (produktionskontrol) Hver enkel vacuumventil skal, inden den forlader fabrikken, underkastes en  

 afprøvning for tæthed ved et vandtryk på højst 10 kN/kvadratmeter (ca. 1 m  

 VS) i mindst 20 sekunder.
Prøvningen udføres med koldt vand.
Den skal ved en sådan prøve være tæt.
Der skal føres protokol over prøvningerne.
Protokoller skal findes  

 tilgængelige og kontrolleres af JTI ved nedennævnte eksterne kontrol.
2 Ekstern kontrol (kvalitetskontrol) Fabrikkens prøvearrangement skal godkendes af JTI, forinden tilladelse til  

 egenkontrol gives.
Prøvearrangementet skal normal endvidere kontrolleres  

 mindst een gang om året.
 JTI udfører endvidere statistisk kvalitetskontrol af fabrikationen.  

 Udtagning af stikprøver foretages på fabrikken (hos importøren) og/eller fra  

 grossist- eller agenturlager.
 Antallet af stikprøver pr. år fremgår af nedenstående skema, som er et  

 uddrag af MIL-STD-105D (Military standard). Den såkaldte AQL-værdi er sat til  

 1% (maks. fejlprocent), med stikprøveplan efter niveau II, enkelt prøveplan.
 Stikprøveemnernes udførelse kontrolleres og sammenlignes med det  

 typegodkendte normeksemplar.
Samtlige stikprøveemner afprøves for luftmængdekapacitet i  

 overensstemmelse med pkt. 6.3 og tæthedsprøvning ved et vandtryk på 10  

 kN/kvadratmeter (ca. 1 m VS) på udløbssiden.
Trykket fastholdes mindst 20  

 sekunder.
Prøvningerne udføres med koldt vand af ca. 10 grader C og kun 1  

 gang på hvert prøveemne.
b.
Løbende kontrol Hver enkelt vacuumventil skal indsendes til JTI for afprøvning af  

 luftmængdekapacitet i overensstemmelse med pkt. 6.3 og tæthedsprøvning ved et  

 vandtryk på 10 kN/kvadratmeter (ca. 1 m VS) på udløbssiden.
Begge prøvninger  

 udføres med koldt vand af ca. 10 grader C, og trykkene skal fastholdes mindst  

 20 sekunder.
 Prøvningerne udføres kun 1 gang på hvert prøveemne.
 JTI udarbejder i begge tilfælde prøverapport som tilsendes  

 va-godkendelsesudvalget.
Såfremt det ved kontrollen eller stikprøveudtagningen konstateres, at  

 vacuumventilerne eller fabrikkens prøvearrangement ikke opfylder de stillede  

 krav, kan godkendelsen tilbagekaldes.
Misbrug af godkendelsesmærket til  

 stempling af ikke-typegodkendte armaturer medfører tilbagekaldelse af  

 tilladelsen til egenkontrol.
4.0 Mærkning Vacuumventiler skal være forsynet med et uforgængeligt mærke, der muliggør  

 identifikation efter, at vacuumventilen er monteret.
De enkelte vacuumventiler, der løbende afprøves med tilfredsstillende  

 resultat af en anerkendt prøvningsinstitution eller fabrikanten selv, som  

 angivet i pkt. 3,0 kontrol, stemples med godkendelsesudvalgets mærke - va Højden af bogstaver og tal skal være mindst 3 mm for de mindste  

 dimensioner og kan forøges for de større dimensioners vedkommende.
Mærket kan  

 enten være istøbt huset eller være istemplet.
5.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
 Gebyr for såvel prøvning som egenkontrol eller løbende kontrol betales  

 særskilt til den pågældende prøvningsinstitution.
PRØVNINGSBETINGELSER 6.0 Alment Prøvningerne udføres på et antal af 4 vacuumventiler, der udtages af et  

 repræsentativt udsnit af den pågældende produktion.
Udtagelsen sker efter  

 nærmere aftale.
 Efter deres funktionsmåde skelnes der ved prøvningerne mellem følgende  

 konstruktionsformer:
Åben vacuumventil Luftindsugningsåbningen står til stadighed åben. Åbne vacuumventiler  

 installeres efter tapventilen og har direkte vandudstrømning gennem det med  

 luftindsugningsåbning forsynede rør.
Lavtryksvacuumventil Luftindsugningsåbningerne er lukket, når ledningen står under tryk.  

 Lavtryksvacuumventiler er vacuumventiler, der ikke til stadighed påregnes  

 udsat for fuldt ledningstryk.
Lavtryksvacuumventiler installeres derfor  

 mellem en ventil og den derefter følgende rørlednings frie udløb.
Højtryksvacuumventil Luftindsugningsåbningerne er lukket, når ledningen står under tryk.  

 Højtryksvacuumventiler er vacuumventiler, der kan tåle fuldt ledningstryk og  

 installeres derfor før tapventilen.
6.1 Udførelse Prøveemnernes overensstemmelse med beskrivelse, tegninger og eventuelle  

 standards kontrolleres.
6.2 Tæthed og trykholdbarhed Udføres for højtryks- og lavtryksvacuumventiler.
a.
Prøveemnerne prøves for tæthed i grænseområdet tryk/undertryk.  

 Vacuumventilerne monteres i et vandfyldt system og bringes i funktion ved at  

 variere trykket fra et overtryk på ca. 500 mm VS til et undertryk på ca. 500  

 mm VS.
 Ved en vilkårlig hastighed for dette trykskifte skal vacuumventilen være  

 tæt for vandudtrængning, dog tillades udtrængning af enkelte dråber ved  

 skiftet mellem overtryk og undertryk.
 Prøvningerne udføres 10 gange for hvert prøveemne, og kravet om tæthed  

 skal i alle tilfælde være opfyldt.
 Et eksempel på en godtagen prøveopstilling er vist i bilag 1.
b.
Prøveemnerne udsættes i 10 minutter for et vandtryk på 1600  

 kN/kvadratmeter (16 kp/kvadratcentimeter). Under prøvningen skal  

 vacuumventilen forblive tæt for vandudtrængning.
Deformationer eller andre  

 uregelmæssigheder må ikke forekomme.
6. Luftmængdekapacitet Udføres for højtryks- og lavtryksvacuumventiler.
 For samtlige prøveemner bestemmes trykfaldet over vacuumventilen for den i  

 forskrifterne angivne luftmængde.
Trykfaldet over vacuumventilen kan bestemmes ved at måle sugehøjden i et  

 prøvearrangement som beskrevet i bilag 2, idet trykfaldet svarer til  

 sugehøjden.
Prøvningen udføres 3 gange for hvert prøveemne.
Den største  

 sugehøjde (svarende til største trykfald over vacuumventilen) for samtlige  

 prøver må maks. være 225 mm.
Tilsvarende prøvning udføres på vacuumventiler, der ifølge forskrifterne  

 kan tillades monteret i en højde af 200 mm.
Den største sugehøjde må her  

 højst være 150 mm.
Åbne vacuumventiler monteres 20 mm over vandoverfladen.
Ved de angivne  

 luftmængder må vandet ikke nå vacuumventilen.
6.4 Igangsætningshøjde Udføres for højtryks- og lavtryksvacuumventiler.
For samtlige prøveemner bestemmes det undertryk, som åbner vacuumventilen  

 for luftindstrømning.
Undertrykket kan bestemmes ved at måle sugehøjden  

 (igangsætningshøjden) i et prøvearrangement som beskrevet i bilag 2.
 Ved langsomt at øge undertrykket bestemmes den maksimale højde, vandsøjlen  

 stiger til, inden den igen falder, når vacuumventilen åbner.
Prøvningen udføres 3 gange på hvert prøveemne.
Den største højde må maks.  

 være 100 mm.
6.5 Langtidsprøvning Højtryksvacuumventiler Prøveemnerne 1 og 2 monteres i et vandfyldt system således, at  

 rørafbryderen er påvirket af et overtryk på ca. 500 mm VS.
Prøveemne 3  

 monteres i et vandfyldt system således, at vacuumventilen er påvirket af et  

 overtryk på 60 m VS.
 Prøveemne 4 monteres i et varmtvandssystem.
a.
Prøveemne 1 bringes ikke i funktion i 30 dage.
b.
Prøveemne 2 bringes i funktion 6 gange dagligt i 30 dage.
c.
Prøveemne 3 monteres i en koldtvandsledning og holdes konstant påvirket  

 af et tryk på 60 m VS i 30 dage.
 d. prøveemne 4 monteres i en varmtvandsledning og påvirkes i 30 dage af 90  

 grader C varmt vand.
e.
Efter udløbet af 30-dagesperioden gentages prøvning af  

 igangsætningshøjde for alle prøveemnerne.
Igangsætningshøjden må ikke afvige  

 mere end 20 mm fra den oprindelige værdi og største højde må maks. være 100  

 mm.
f.
Til sidst gentages prøvning af kapaciteten.
Kravene skal alle være  

 opfyldt.
Lavtryksvacuumventiler Prøvning som for højtryksrørafbrydere, dog undlades c.
I stedet udføres d.  

 for prøveemne 3.
Bilag 1 Opstilling til afprøvning af tæthed Vandtilstrømningen indreguleres således, at vacuumventilen ved sænkning af  

 den gennemsigtige slange træder i funktion.
Bilag 2 Opstilling til afprøvning af kapacitet Fra en vacuumpumpe suges luft gennem den ledning, hvorpå vacuumventilen,  

 som skal prøves, monteres.
Ledningen ender med et glasrør neddykket i en  

 beholder med vand.
I ledningen er indskudt en luftmængdemåler og desuden er  

 ledningen forsynet med en afgrening med afspærringsventil anbragt før  

 måleren.
Ved at regulere på denne ventil, hvorved der suges mere eller mindre  

 luft ind direkte fra atmosfæren, kan man således få forskellige luftmængder  

 gennem vacuumventilen og måleren, og de tilsvarende tryktab (sugehøjder)  

 aflæses ved glasrøret.
I stedet for en luftmængdemåler kan der f.eks.  

 anvendes måleblende og differensmanometer.
