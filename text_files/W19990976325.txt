Kendelse fra Pressenævnet i sag nr.  

 39/1999 Provinsforlaget A/S har ved advokat Poul Meldgaard klaget  

 til Pressenævnet over to artikler bragt i bladet HK/Industri for marts  

 1999, idet firmaet mener, at god presseskik er tilsidesat.
 Den ene artikel havde overskriften "Hvor er det dejligt  

 du er glad igen, mor" og følgende indhold:
"På Provinsforlaget i Randers lever de ansatte  

 dagligt med psykisk terror, og mange er nedbrudte flygtet fra  

 virksomheden - De første år var det en almindelig og  

 dejlig arbejdsplads.
Så kom ejerskiftet og dermed skiftende  

 direktører.
Fra da af blev tilværelsen på Provinsforlaget  

 et sandt helvede.
Sådan fortæller den 31-årig  Helle fra  

 Randers, der holdt ud i virksomheden i otte år.
Undervejs var hun  

 sygemeldt i tre uger på grund af den konstante psykiske chikane.
 Tre uger hvor hun bare græd døgnet rundt.
Hendes beretning om arbejdsmiljøet i virksomheden  

 kan sende kuldegysninger gennem enhver, og hun er ikke en specielt sart  

 kvinde.
Mindst fem af hendes kollegaer har også været gennem  

 sygemeldinger på grund af den rædselsfulde hverdag.
Adskillige er  

 flygtet nervenedbrudte fra virksomheden, der gennem de senere år har  

 måttet betale erstatninger til flere forskellige faggruppers ansatte  

 på grund af mishandlingen af de ansatte i stort set samtlige  

 afdelinger.
 Helle hedder ikke  Helle i virkeligheden, men hun har  

 valgt anonymt at fortælle sin historie, fordi den måske kan virke  

 som støtte og opbakning til andre i lignende situationer.
SKJULT BÅNDOPTAGER På virksomheden var det ildeset, at de ansatte  

 på kontoret talte sammen om private ting i arbejdstiden, og på et  

 tidspunkt skjulte chefen en båndoptager på kontoret for ulovligt  

 at optage deres samtale, når han ikke selv var til stede.
- Vi opdagede båndoptageren ved en  

 tilfældighed, og da han kom tilbage, spurgte vi ham i fælles  

 flok, hvad det var for noget svineri.
Han grinede bare og slog det hen med,  

 at han bare ville afspille det for os, så vi selv kunne høre,  

 hvordan vores indbyrdes snak lød.
Da vi spurgte ham, om vi også  

 kunne risikere skjult videoovervågning grinede han igen og sagde, at  

 det kunne man da aldrig vide, fortæller Helle, der erkender, at  

 kontorpersonalet nu og da talte sammen om private emner.
 - Når en kollega kommer stortudende ud fra chefens  

 kontor efter en kæmpe skideballe, går man altså hen og  

 trøster hende lidt   så kan man altså ikke bare hviske til  

 hende, at dette her må vi tale om til fyraften, siger  Helle.
GIK AMOK Det går som en rød tråd gennem hele  

  Helles beretning, at stort set samtlige ansatte har levet en  

 tilværelse knuget af frygt for, hvad chefen i dag kunne finde  

 på.
- Vi tænkte over det hver morgen, når vi  

 mødte.
Hvordan mon hans humør nu var i dag? Han kunne gå  

 helt grassat over de mindste ting.
Engang smed han i et af sine mange  

 raserianfald en potteplante ud ad vinduet.
En anden gang havde en kollega i  

 produktionen trykt noget forkert.
Da tog chefen sine briller af, smed dem  

 på gulvet og hoppede på dem af bare raseri.
Den slags episoder  

 var slemme for os på kontoret at se på, og der skulle ikke  

 så meget til.
Kaffekanden kunne være tom, eller  

 rengøringsdamen kunne have puttet for meget smør på en  

 rundstykke.
Det var nok, fortæller  Helle.
 I sommeren 1997 havde hun fået nok og sagde sin  

 stilling op.
BØRN VAR ILDESET Han hadede børn og omtalte dem konsekvent som  

 yngel.
Han gjorde et stort nummer ud af at fortælle, at han "sateme  

 ikke håbede, hans egne døtre ville få børn". Da en  

 af kollegaerne blev gravid, omtalte han konsekvent og ringeagtende hendes  

 barn som yngel.
Måske skyldtes det frygt for barnets første  

 sygedag, eller at man skulle få fravær i forbindelse med  

 moderskabet.
I hvert fald var det meget, meget ildeset, hvis man en dag var  

 nødt til at gå kl. 17 for at hente sit barn fra  

 børnehaven, siger  Helle.
 I dag fortryder hun, at hun blev så længe  

 på virksomheden.
- Selv her halvandet år efter kan jeg tude, hvis jeg  

 skal tænke på min tid der, men det var først 14 dage  

 efter, jeg med flossede nerver havde sagt op, at det for alvor gik op for  

 mig, hvor stor en pris jeg havde betalt for at forsøge at blive  

 på min arbejdsplads.
Da hoppede min dengang fireårige datter en  

 dag op på mit skød.
Puttede sig ind til mig og sagde "Mor, hvor  

 er det bare dejligt, at du er blevet glad igen". Da tudede jeg igen,  

 fortæller  Helle.
 Trods sine vanskeligheder ved at tale om sin tid på  

 Provinsforlaget har hun besluttet sig for, at hun gennem HK vil trække  

 sin tidligere arbejdsgiver i retten med krav om erstatning for sin tid i  

 helvede.
DER SKAL RYDDES OP - Min tidligere arbejdsgiver har tilbudt mig en erstatning  

 på 10.000 kroner for den behandling, jeg har været udsat for, i  

 form af et forlig, men det har jeg sagt nej tak til.
Det er ikke sikkert, vi  

 vinder sagen i retten, men jeg er fuldstændig ligeglad med, om jeg  

 får fem kroner eller en halv million.
Selv om det stadig gør  

 ondt langt ind i sjælen, hver gang jeg skal tænke på  

 Provinsforlaget, vil jeg stå smerterne ved en retssag og den konstante  

 ribben op i såret igennem.
Der skal bare ryddes op på den  

 virksomhed, så mennesker ikke i al fremtid skal døje med den  

 behandling.
Det er den eneste grund til, at jeg insisterer på at  

 gennemføre en retssag, fortæller  Helle, der siden har  

 fået et godt fast job.
- Jeg blev tilbudt job i et par andre grafiske  

 virksomheder, men jeg besluttede mig for bare at skifte branche.
Den ene af  

 dem havde samme leverandører som Provinsforlaget, og jeg ved, at jeg i  

 meget lang tid fremover vil blive trist, bare jeg hører eller ser  

 noget, der kan minde mig om den arbejdsplads, siger  Helle." Den anden artikel havde overskriften "Spændende  

 prøvesag om psykisk terror" og følgende indhold:
 "En meget spændende prøvesag omkring  

 erstatning for dårligt psykisk arbejdsmiljø er af HK  

 begæret startet ved Sø- og Handelsretten, hvorfra den meget let  

 går videre til en endelig afgørelse i Højesteret.
 Sagen er i juridisk forstand ganske "tricky", idet den  

 drejer sig om den nu 31-årig kvinde fra Randers " Helle", der i  

 sommeren 1997 selv opsagde sit job på en grafisk virksomhed på  

 grund af et utroligt dårligt psykisk arbejdsmiljø.
 Alligevel kræver HK nu på hendes vegne  

 erstatning for usaglig afskedigelse efter funktionærlovens paragraf 2b  

 og torterstatning   den såkaldte paragraf om liv, ære og  

 velfærd.
- Det er en atypisk sag, men vi rejser den på denne  

 måde, fordi forholdene i firmaet er meget særprægede.  

 Arbejdsgiveren placerede blandt andet en skjult båndoptager på  

 kontoret, han chikanerede konstant de ansatte og spillede dem ud mod  

 hinanden.
F.eks. skulle de to gange dagligt ringe til kollegaer, der var  

 sygemeldte, for at sikre sig, at de nu også var syge og til stede i  

 hjemmet, siger  Hanne  Christensen fra HKs juridiske afdeling.
 Begrundelsen for at kræve erstatning for usaglig  

 afsked, skønt medlemmet selv har sagt op, er, at chefens  

 opførelse simpelthen har været så grel, at der efter HKs  

 mening er tale om en misligholdelse af ansættelsesforholdet.
- Rent juridisk er det en endog meget spændende sag,  

 og vi har bedt om, at sagen fra begyndelsen starter i Sø- og  

 Handelsretten, så den uden videre kan ankes til Højesteret.  

 Anlæggelse af sagen på denne måde er for vort vedkommende  

 et forsøg på at få et endeligt gennembrud i sager om  

 psykisk chikane.
Det er et forsøg på at flytte hegnspæle  

 omkring et juridisk område, hvor det er meget svært at  

 trænge igennem   specielt fordi psykisk arbejdsmiljø i sin natur  

 er så abstrakt et begreb og derfor meget vanskeligt konkret at bevise,  

 siger  Hanne  Christensen.
 En arbejdsgruppe i HK har gennem nogen tid arbejdet med  

 problemerne omkring det psykiske arbejdsmiljø, som man ønsker  

 anerkendt på linje med anden misligholdelse og seksuel chikane.
- I den konkrete sag fra Randers, hvor der på  

 kontoret blandt andet var opsat skillevægge, så de ansatte ikke  

 kunne tale privat sammen, kræver vi erstatning for løn i  

 opsigelsesperioden svarende til fem måneders løn samt erstatning  

 for usaglig afsked svarende til tre måneders løn.
Hertil kommer  

 25.000 kr. i tort-erstatning.
Samlet mere end 150.000 kroner, fortæller  

  Hanne  Christensen." Artiklerne blev ledsaget af modelfotos af henholdsvis en  

 grædende dukke, en diktafon blandt nogle bøger og et par  

 briller, der blev mast af en herrefod.
 Klageren har anført, at en række af de  

 oplysninger, der er anført i artiklen, er forkerte.
 Klageren har videre anført, at det er stærkt  

 kritisabelt, at artiklen giver indtryk af, at der verserer en principiel sag  

 om psykisk terror på et tidspunkt, hvor retten i Randers har truffet  

 afgørelse om, at den omtalte sag på ingen måder har  

 principiel karakter og derfor ikke skal behandles ved Sø- og  

 Handelsretten i København.
 Klageren har i den forbindelse anført, at artiklen  

 inden dens udgivelse burde have været forelagt for klageren, der herved  

 kunne have korrigeret direkte fejloplysninger i artiklen, og at emnet psykisk  

 arbejdsmiljø ikke har en sådan aktualitet i den almindelige  

 samfundsdebat, at dette i sig selv kan begrunde den manglende  

 forelæggelse for klageren.
Klageren har herudover anført, at det anvendte  

 billedmateriale er misvisende og er fremskaffet på en måde, der  

 må anses for stridende mod god presseskik.
Klageren har herved  

 nærmere anført, at billedet af en moderne diktafon skjult i en  

 papirholder giver indtryk af, at der er foretaget aflytning hos klageren,  

 hvilket aldrig har været tilfældet.
 Klageren har yderligere anført, at artiklerne har  

 medført store ordretab, hvilket i økonomisk henseende andrager  

 et stort sekscifret beløb.
 Klageren har endelig anført, at bladet kunne have  

 rettet oplysningerne om, at sagen søgtes overført til  

 Sø- og Handelsretten, inden bladet udkom, og at bladet i hvert fald i  

 det følgende nummer burde have oplyst om afgørelsen fra Retten  

 i Randers, der blev truffet den 19. februar 1999.
 Bladet har i en udtalelse anført, at bladet har  

 talt med en række kilder, som samstemmende har berettet om  

 virksomhedens dårlige psykiske arbejdsmiljø. Bladet har blandt  

 andet talt med faglige sekretærer i afdelingerne og har talt med  

 jurister i HK forbundet.
Bladet har videre anført, at man på den  

 baggrund ikke var i tvivl om, at historien kunne bære igennem, men  

 historien skal udelukkende betragtes som en subjektiv, menneskelig historie,  

 der er med til at forklare, hvorfor HK har lagt sag an mod virksomheden for  

 usaglig afskedigelse.
Bladet valgte bevidst ikke at tale med  

 repræsentanter fra ledelsen på Provinsforslaget på grund af  

 sagens/historiens karakter, idet historien handler om, hvordan en kvinde har  

oplevet at være ansat på virksomheden, og hvorfor hun har  

 sagt op.
En sådan oplevelse bør ikke altid imødegås  

 af modparten, da en oplevelse af det psykiske arbejdsmiljø hverken kan  

 være sand eller falsk.
Bladet har herudover anført, at bladet som  

 krævet i de presseetiske regler har efterprøvet oplysningerne i  

 særlig grad, men ikke har fundet det relevant at forelægge  

 virksomhedens ledelse sagen.
Dette er ikke bladets pligt som fagblad eller  

 som fagforening, når der foreligger så megen dokumentation i  

 sagen, at HK rejser en principiel sag ved domstolene.
 Bladet har yderligere anført, at klageren ikke har  

 påpeget konkrete faktuelle fejl i artiklerne, og at klageren ikke inden  

 for 4 uger efter offentliggørelsen har krævet genmæle over  

 for bladet.
 Bladet har vedrørende billederne anført, at  

 der er tale om modelbilleder, taget i et studie og er fotografens frie og  

 kunstneriske fortolkning af kvindens og hendes barns  

 følelser/oplevelser.
Bladet har desuden anført, at bladet på  

 tidspunktet, hvor marts nummeret gik i trykken, ikke kendte byrettens  

 afgørelse om, at sagen ikke skulle henvises til Sø- og  

 Handelsretten.
Bladet har imidlertid anset spørgsmålet om, hvor  

 sagen skulle behandles, som juridiske spidsfindigheder uden væsentlig  

 interesse for læserne, og det var derfor ikke nødvendigt at  

 komme med en rettelse i det følgende nummer.
 Bladet har i den forbindelse anført, at sagen  

 må anses som principiel uanset hvor i retssystemet, den  

 kører.
 Bladet har endelig anført, at det psykiske  

 arbejdsmiljø siden midten af 90'erne har været det mest  

 sprængfarlige arbejdsmiljøemne, og det optager i høj grad  

 HK's medlemmer.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 medier, der repræsenterer interesseorganisationer, ikke kan  

 påberåbe sig en speciel standard for god presseskik.
 Pressenævnet finder ikke grundlag for at kritisere  

 de billeder, der illustrerede artiklerne.
Pressenævnet finder, at bladet burde have  

 ændret oplysningen i martsnummeret om, ved hvilken domstol, sagen blev  

 behandlet, såfremt det var muligt.
Da oplysningen om stedet for  

 retssagens afholdelse imidlertid ikke har været af væsentlig  

 betydning for omtalen af sagen, finder nævnet ikke, at der af denne  

 grund er sket en tilsidesættelse af god presseskik.
Pressenævnet finder, at artiklernes oplysninger kan  

 være skadelige, krænkende eller virke agtelsesforringende for  

 klageren, og at de derfor burde være efterprøvet ved  

 forelæggelse for klageren, før de blev bragt.
Endvidere  

 bør angreb og svar bringe i sammenhæng.
Da dette ikke er sket,  

 har bladet tilsidesat god presseskik.
 Det bemærkes i den forbindelse, at  

 efterprøvelse af oplysninger hos forskellige personer og  

 organisationer ikke kan erstatte forelæggelse for den omtalte selv i en  

 situation, hvor der   som i det foreliggende tilfælde   bringes  

 stærkt kritiske oplysninger om den pågældende.
 Pressenævnet udtaler på dette grundlag sin  

 kritik af bladet HK/Industri.
 I medfør af medieansvarslovens § 49  

 pålægges det herefter den ansvarshavende redaktør af  

 HK/Industri at offentliggøre følgende:
 "Kendelse fra Pressenævnet:
HK/Industri bragte i marts-nummeret to artikler om  

 arbejdsforholdene på Provinsforlaget i Randers.
I den ene artikel  

 beskrev en 31-årig kvinde sin oplevelse af arbejdspladsen og i den  

 anden artikel oplyste bladet, at den pågældende kvindes  

 erstatningssag af HK forsøges henvist fra Retten i Randers til  

 Sø- og Handelsretten.
 Provinsforlaget i Randers har klaget over artiklerne, som  

 firmaet finder er i strid med god presseskik.
 Pressenævnet har i anledning af klagen udtalt, at  

 medier, der repræsenterer interesseorganisationer, ikke kan  

 påberåbe sig en speciel standard for god presseskik.
Pressenævnet finder, at artiklernes oplysninger kan  

 være skadelige, krænkende eller virke agtelsesforringende for  

 klageren, og at de derfor burde være efterprøvet ved  

 forelæggelse for klageren, før de blev bragt.
Endvidere  

 bør angreb og svar bringe i sammenhæng.
Da dette ikke er sket,  

 har bladet tilsidesat god presseskik.
 Det bemærkes i den forbindelse, at  

 efterprøvelse af oplysninger hos forskellige personer og  

 organisationer ikke kan erstatte forelæggelse for den omtalte selv i en  

 situation, hvor der   som i det foreliggende tilfælde   bringes  

 stærkt kritiske oplysninger om den pågældende.
 Pressenævnet udtaler på dette grundlag sin  

 kritik af bladet HK/Industri.
 København, den 16. juni 1999.
Per Sørensen, Bo Maltesen, Ulrik Holmstrup og  

 Preben Sørensen." Afsagt den 16. juni 1999.
