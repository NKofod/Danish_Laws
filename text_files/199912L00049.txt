Fremsat den 26. oktober 1999 af Kristen Touborg (SF),  

 Margrete Auken (SF) og Jes Lunde (SF) Forslag til Lov om ændring af  

 dyreværnsloven (Forbud mod slagtning og aflivning af dyr uden  

 forudgående bedøvelse) § 1 I dyreværnsloven, lov nr. 386 af 6. juni 1991, som senest  

 ændret ved lov nr. 80 af 9. februar 1999, foretages følgende  

 ændring:
 1. I § 13, stk. 2, indsættes efter 1. pkt. som nyt  

 punktum:
» § 2 Loven træder i kraft den 1. juli 2000.
Bemærkninger til lovforslaget I dyreværnslovens § 13, stk. 2,  

 bemyndiges justitsministeren til at fastsætte nærmere regler for  

 aflivning af dyr.
Denne bemyndigelse er udnyttet i bekendtgørelse nr.  

 1037 af 14. december 1994 om slagtning og aflivning af dyr, som ændret  

 ved bekendtgørelse nr. 550 af 24. juni 1997 og bekendtgørelse  

 nr. 849 af 19. november 1997.
Bekendtgørelsen fastslår, at produktionsdyr  

 som hovedregel skal bedøves inden slagtning eller aflives  

 omgående.
Imidlertid er det efter § 7 tilladt at slagte husdyr uden  

 forudgående bedøvelse, når slagtningen foretages efter  

 jødisk eller islamisk ritus, og når betingelserne i § 7 er  

 opfyldt.
Reglerne administreres af Fødevaredirektoratet, og  

 slagterier, der ønsker at foretage slagtning uden forudgående  

 bedøvelse, skal forud anmelde dette til direktoratet.
 Dette lovforslag har til hensigt at fjerne ministerens  

 mulighed for at give tilladelse til aflivning og slagtning af dyr uden  

 forudgående bedøvelse, således at der fremover kun findes  

 ét regelsæt i landet om slagtning og aflivning af dyr.  

 Bekendtgørelsen om slagtning og aflivning af dyr skal  

 efterfølgende ændres i overensstemmelse hermed, således at  

 bekendtgørelsens § 7 bortfalder.
I folketingsåret 1996-97 fremsatte  

 Fremskridtspartiet lovforslag om forbud mod slagtning og aflivning af dyr  

 uden bedøvelse (L 93). Efter behandlingen af dette lovforslag  

 ændrede justitsministeren bekendtgørelsen, således at  

 slagtning af kvæg uden forudgående bedøvelse herefter skal  

 ske på den måde, at dyret skal bedøves ved skydning med en  

 ikke-penetrerende boltpistol umiddelbart efter, at halssnittet er foretaget  

 (Bekendtgørelse nr. 550 af 24. juni 1997). Endvidere er slagtnings- og  

 aflivningsbekendtgørelsen ændret således, at fjerkræ  

 (dog ikke strudsefugle), der slagtes uden forudgående bedøvelse,  

 skal fastholdes manuelt, når halssnittet er lagt, og indtil  

 døden er indtrådt.
Denne type slagtninger skal overvåges  

 af en embedsdyrlæge (Bekendtgørelse nr. 849 af 19. november  

 1997).
Imidlertid mener forslagsstillerne, at det bør  

 være et krav, at dyret lider mindst muligt ved slagtning.
Det betyder,  

 at hvis smerte kan undgås, skal dette sikres, og dette krav er efter  

 forslagsstillernes opfattelse ikke opfyldt med de nye regler.  

 Forslagsstillerne finder derfor, at dyreværnslovens § 13, som siger, at I 1980 godkendte Islamisk Kulturcenter, at der ved rituel  

 slagtning af kreaturer efter islamisk ritus kunne foretages bedøvelse  

 med ikke-penetrerende boltpistol, således at dyret forud for  

 slagtningen blev bedøvet med et kraftigt slag på panden, uden at  

 der opstod beskadigelse af dyrets hjerne.
Denne slagtemetode er efter  

 tilladelse fra Veterinærdirektoratet anvendt på en række  

 kreaturslagterier i Danmark ved slagtning af kreaturer.
I 1986 accepterede  

 Islamisk Kulturcenter endvidere, at der ved slagtning af dyr efter islamisk  

 ritus foretages bedøvelse ved hjælp af et  

 el-bedøvningsapparat forud for slagtningen.
Denne metode har siden  

 være anvendt i vid udstrækning ved slagtning af kyllinger.  

 Størstedelen af de dyr, der i dag slagtes efter islamisk ritus  

 (halal-slagtning), slagtes efter en metode, hvor dyret bedøves  

 umiddelbart inden slagtningen.
Denne slagtemetode accepterer Den Danske  

 Dyrlægeforening.
I forbindelse med behandlingen af lovforslag nr.
L 93 i  

 folketingsåret 1996-97 kom Det Dyreetiske Råd i en udtalelse fra  

 april 1997 (L 93, bilag 19, folketingsåret 1996-97) om rituelle  

 slagtninger med følgende henstillinger omkring minimumskrav til  

 rituelle slagtninger uden bedøvelse: Ved slagtning af kvæg uden  

 forudgående bedøvelse skal dyrene skydes med en boltpistol  

 omgående efter, at halssnittet er lagt.
Et mindretal af rådet  

 fandt også, at dette burde gælde ved slagtning af får og  

 lam, mens flertallet mente, at der ikke var grund til at ændre  

 reglerne, således at får og lam fortsat fastholdes manuelt og  

 får overskåret halspulsåren uden forudgående  

 bedøvelse.
Endelig henstillede rådet, at hver kylling skal  

 fastholdes manuelt, når halssnittet lægges, og indtil  

 døden nogle sekunder efter med sikkerhed er indtrådt.
Udgangspunktet for Det Dyreetiske Råds indstilling  

 er, at hensynet til menneskerettighederne må gå forud for  

 hensynet til dyrene.
Med hensynet til menneskerettighederne menes der her  

 jøders og muslimers religionsudøvelse.
Forslagsstillerne finder  

 også, at hensynet til andre trossamfunds religionsudøvelse er af  

 stor betydning, og at skikke, der knytter sig til denne  

 religionsudøvelse, kun i meget sjældne tilfælde vil kunne  

 gøres til genstand for diskussion endsige restriktioner.
Kun hvor  

 udøvelsen af religionen skader sagesløse, må vi sige fra.
Problematikken er kendt fra Jehovas Vidners nægtelse  

 af at modtage blodtransfusion, hvilket forslagsstillerne for børnenes  

 vedkommende ikke mener at kunne acceptere.
Den kendes også som argument  

 for pigeomskæring, og selv om den religiøse begrundelse for  

 dette lemlæstende indgreb er vanskeligere at spore, har det dog  

 været fremført i debatten.
For forslagsstillerne er det  

 indlysende, at en sådan religiøs begrundelse aldrig vil kunne  

 bruges som et overbevisende argument, idet hensynet til barnet går  

 først, og idet det er lovgivningen, der afgør, hvad hensynet  

 til barnet indebærer.
For så vidt angår slagtning uden  

 bedøvelse, er det dyrene, der skal værnes af lovgivningen, fordi  

 de er den svageste part.
Kun hvis man kan dokumentere, at slagtning uden  

 forudgående bedøvelse er dyreværnsmæssigt  

 acceptabel, kan den tillades efter dansk lovgivning.
Her har Den Danske  

 Dyrlægeforening sagt fra.
Den afvejning af hensynet til respekten for  

 muslimers og jøders religiøse overbevisning over for hensynet  

 til dyrene, som Dyreetisk Råd foretager i sin udtalelse fra april 1997,  

 finder forslagsstillerne ikke etisk forsvarlig.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 dyreværnsloven. (Forbud mod slagtning og aflivning af dyr uden  

 forudgående bedøvelse).
(Lovforslag nr.
L 49).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
