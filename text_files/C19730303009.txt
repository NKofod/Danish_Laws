 Arbejdsformidlingskontorerne.
 I forbindelse med meddelelse af 30/11/1973 om en delvis suspension af de  

 af ministeriet den 29/6 1973 fastsatte regler om arbejdstilladelse til  

 fremmedarbejdere skal direktoratet på henstilling fra arbejdsministeriet  

 anmode arbejdsformidlingskontorerne om indtil videre at behandle spørgsmål om  

 arbejdstilladelser som nedenfor angivet.
 1. Førstegangstilladelser.
 1.1. De i 1973 fastsatte kvoter for udstedelse af arbejdstilladelser er  

 bortfaldet i det omfang, disse ikke allerede er udnyttet ved godkendelse i  

 arbejdsformidlingen af konkrete kontrakter før den 29/11 1973. De af  

 arbejdsformidlingskontoret før den 29/11 1973 godkendte kontrakter  

 ekspenderes som angivet i reglerne af 29/6 1973.
 1.2. Der vil fortsat være adgang til efter reglerne af 29/6 1973 at  

 anbefale udstedelse af arbejdstilladelse til personer med uddannelse eller  

 færdigheder, som ikke kan skaffes her i landet, såfremt de pågældende skal  

 udføre arbejde af ganske særegen karakter, men adgangen hertil er yderligere  

 indskrænket til tilfælde, hvor helt afgørende produktionshensyn taler herfor.
 2. Specielt vedrørende ægtefæller og børn.
 Fremmedarbejderes ægtefæller og børn under 20 år, der har fået  

 opholdstilladelse efter den 29/11 1973 kan ikke opnå arbejdstilladelse.
 Til brug for fremmedarbejderes ægtefæller og børn under 20 år, der har  

 opnået opholdstilladelse senest den 29/11 1973 uden dog at have opholdt sig  

 lovligt her i landet i 2 år, kan der fortsat udleveres kontraktsæt med  

 anbefaling om arbejdstilladelse på de i reglerne af 29/6 1973 afsnit III, 3.3  

 angivne betingelser, hvorved man særlig skal henlede opmærksomheden på  

 betingelsen om, at der til pågældende arbejde ikke inden for 4 uger fra  

 udleveringens dato skønnes at kunne anvises egnet dansk eller udenlandsk  

 arbejdskraft med en gyldig arbejdstilladelse.
 Det tilføjes, at arbejdstilladelse til ægtefæller og børn som hidtil kan  

 ekspederes af arbejdsformidlingskontorerne uden forelæggelse for  

 arbejdsmarkedsnævnet, medmindre der herved for kontoret foreligger  

 tvivlsspørgsmål, som gør sådan forelæggelse rimelig.
 3. Skiftetilladelser.
 For fremmedarbejdere, der har opnået arbejdstilladelse før 15/8 1973  

 gælder stadig de i arbejdsformidlingscirkulære nr. 207/72 af 31/5 1972  

 omhandlede regler for skiftetilladelser inden for arbejdstilladelsens  

 gyldighedsperiode.
 For fremmedarbejdere, der har opnået arbejdstilladelse efter 15/8 1973,  

 vil regler om eventuel skiftetilladelse senere fremkomme.
P.
D.
V.
