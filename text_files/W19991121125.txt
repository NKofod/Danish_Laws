Der blev klaget over, at akupunkturbehandlingen forårsagede bylder,  

 lungebetændelse, tarminfektion med blodig diarré, kolik samt  

 betændelse i et øje.
Der blev endvidere klaget over, at en  

 følenerve i låret skulle være beskadiget i forbindelse med  

 behandlingen den seneste behandling.
Klager over behandling med akupunktur Nævnet vurderede, at akupunkturbehandling,  

 udført med sterile nåle i de omtalte dimensioner, er risikofri.  

 Nålene er ikke skærende og efterlader minimal vævsskade.  

 Hvis et kar eller en nerve rammes ved et uheld, vil dette højest  

 medføre kortvarige og ikke helbredstruende gener.
Endvidere var det nævnets opfattelse, at  

 infektionsrisikoen er helt ubetydelig, hvis der iagttages simple hygiejniske  

 foranstaltninger, der indebærer, at behandleren har foretaget  

 almindelig håndvask.
Der hersker ikke enighed fra mikrobiologisk side  

 om, hvorvidt huddesinfektion er påkrævet, men det fremgår  

 af sagens akter, at lægen foretog en sådan.
 Nævnet kunne oplyse, at infektion med  

 sygdomsfremkaldende stafylokokker (stafylococcus aurius) er relativt hyppigt  

 forekommende på hospitaler og derudover optræder sporadisk i  

 befolkningen, uden at man har nogen entydig forklaring herpå.  

 Forekomsten af stafylokokker er formentlig ret udbredt, men det er uklart,  

 hvorfor nogle og ikke andre i perioder af deres liv inficeres hermed, med f.  

 eks. bylddannelse til følge.
Nævnet fandt således ikke grundlag for at  

 antage, at patientens hudinfektion skulle være påført  

 hende ved akupunkturbehandlingerne.
De øvrige sygdomstilstande  

 (lungebetændelse, tarminfektion, kolik og infektion i øje),  

 kunne efter nævnets opfattelse ikke sættes i forbindelse med  

 akupunkturbehandlingen under nogen omstændigheder.
Endvidere fandt nævnet, at de omtalte  

 akupunkturpunkter ikke giver anledning til betænkeligheder i relation  

 til underliggende nerver.
Om der er ramt en lille atypisk forløbende  

 nervegren, er umuligt at afgøre, men må i givet fald betragtes  

 som et hændeligt uheld, der efter nævnets opfattelse er uden  

 helbredsmæssig betydning.
