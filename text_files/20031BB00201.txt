Fremsat den 29. april 2004 af Louise Frevert (DF),  

 Kristian Thulesen Dahl (DF), Jette Jespersen (DF),  

 Pia Kjærsgaard (DF),  

 Poul Nødgaard (DF) og Peter Skaarup (DF) Forslag til folketingsbeslutning om forbud mod at bære kulturbestemt hovedbeklædning Folketinget pålægger regeringen i folketingsåret 2004-05 at  

 fremsætte forslag til lov om forbud mod at bære kulturbestemt  

 hovedbeklædning.  

 Lovforslaget skal have virkning senest fra 1. juli 2005.
Bemærkninger til forslaget Baggrund for forslaget Forslagsstillerne er af den opfattelse, at det ikke skal  

 være tilladt at bære kulturbestemt hovedbeklædning, hvis man er offentligt  

 ansat og har kontakt med borgerne.
Beslutningsforslaget er fremsat på baggrund af, at  

 hovedbeklædning, specielt tørklæder, er blevet et stigende problem, der  

 virker  

 stødende på mange almindelige mennesker.
Hovedbeklædningen fastholder unge  

 muslimske piger i et kulturmønster, som mange selv helst er fri for.
Et  

 forbud  

 mod tørklæder vil derfor være en hjælp og en håndsrækning til de mange  

 muslimske  

 piger, der ønsker at blive velintegrerede i det danske samfund.
 Forslaget indebærer, at enhver offentligt ansat, der har  

 kontakt med borgerne, f.eks. som dagplejer, pædagog, skolelærer i  

 folkeskolen,  

 underviser i den øvrige undervisningssektor, plejer på et plejehjem,  

 sygeplejerske, bibliotekar, buschauffør, servicemedarbejder med borgerkontakt  

 og lignende, ikke må være iklædt et kulturbestemt tørklæde under udøvelsen af  

 sine professionelle forpligtelser for det offentlige.
Med kulturbestemt tørklæde menes enhver form for tørklæde  

 eller hovedbeklædning, der falder uden for den kristne-jødiske kultur, der  

 historisk har rod her i landet.
Det vil sige, at hovedbeklædningsgenstande,  

 der  

 bæres af f.eks. jøder og katolikker, ikke skal være omfattet af forbuddet.  

 Forbuddet skal heller ikke gælde for mindre smykker, såfremt disse ikke  

 virker  

 stødende på andre.
Forbuddet skal derimod omfatte tørklæder, der i de seneste  

 årtier har fundet udbredelse i Danmark, og som har oprindelse i kulturer, der  

 ligger fjernt fra kulturopfattelsen i Danmark.
Tørklæder, der bæres af f.eks.  

 tyrkiske kvinder af traditionshensyn, palæstinensiske kvinder af politiske  

 hensyn, somaliske kvinder af religiøse hensyn, skal alle være omfattet af  

 forbuddet.
Forbuddet er ikke en krænkelse af retten til at have en bestemt  

 religion.
Enhver kan frit og uden indskrænkninger udøve sin religion under  

 alle  

 de lovlige former, det enkelte menneske vælger.
Men det er helt naturligt, at  

 loven forlanger, at mennesker, der er ansat af det offentlige, og som  

 repræsenterer det offentlige i forholdet til borgerne, ikke samtidig med  

 udførelsen af arbejdet kan praktisere religioner, der er stærkt afvigende fra  

 de traditioner, der gælder i vores del af verden.
Religionsdyrkelse,  

 forkyndelse m.v. må i sådanne tilfælde ske uden for arbejdstiden.
Alle i det danske samfund har krav på at kunne få en  

 neutral betjening hos det offentlige.
Der har altid hersket fornuftige  

 uskrevne  

 regler for påklædning for offentligt ansatte, f.eks. at ingen bærer synlige  

 politiske symboler som partiemblemer, rygmærker med agitation for bestemte  

 politiske eller holdningsmæssige opfattelser m.v.  


  

 På samme måde er det et rimeligt ønske, at borgerne kan forvente,  

 at de ikke bliver mødt med stærke religiøse signaler, der for mange kan virke  

 stødende,  

 når de betjenes af en person, der optræder på det offentliges vegne.
Udformning af regelsæt Forbuddet skal udformes på en sådan måde, at det skal  

 påhvile arbejdsgiverne for offentlige arbejdspladser at udforme regler, der  

 sikrer, at ansatte ikke bærer tørklæde eller anden påklædning, der udsender  

 stærkt religiøse signaler eller kan opfattes som religiøs propaganda.
Der kan  

 henvises til de saglige kriterier, som gælder for ansatte med kundekontakt i  

 den privatejede detailhandelsvirksomhed Føtex.
Forbuddet skal udformes således, at det tillige gælder for  

 personer, der i udførelsen af offentligt hverv eller ved udøvelsen af  

 pligter,  

 der påhviler dem i medfør af offentligretlige forskrifter, er samlet i en  

 gruppe.
Det betyder f.eks., at elever i en skoleklasse i folkeskolen ikke kan  

 bære tørklæde, idet alle i klassen er samlet for at kunne modtage den  

 undervisning, som det påhviler det offentlige at tilbyde.
Der skal tages  

 hensyn  

 til de andre elever i klassen og på skolen.
Forældre til skolesøgende børn  

 har  

 et berettiget krav på, at deres børn ikke udsættes for indoktrinering eller  

 urimelig påvirkning ved, at læreren eller andre skolebørn bærer tørklæde.  

 Skolerne skal derfor være frie for såvel religiøse som politiske symboler.
 Forbuddet skal gælde enhver offentlig  

 undervisningsinstitution og steder, hvor man er nødt til at være sammen i  

 offentligt regi, f.eks. børnehaver, institutioner og kurser, der udbydes af  

 det  

 offentlige eller med økonomisk tilskud fra det offentlige.
Overtrædelse af forbuddet og de af arbejdsgiveren  

 opstillede regler skal være ledsaget af sanktioner, der kan understøtte  

 regelsættet.
I første omgang kan en sanktion f.eks. være en advarsel, mens  

 der  

 ved flere eller gentagne overtrædelser må være tale om videregående  

 arbejdsretlige, disciplinære eller strafferetlige sanktioner.
Afsluttende bemærkninger Regler som de her foreslåede kan i princippet udformes på  

 mange forskellige måder.
I Frankrig er i 2004 introduceret en lovgivning, der  

 skal modvirke brugen af kulturbestemt hovedbeklædning.
En fransk  

 ekspertkommission offentliggjorde i december 2003 en længe ventet rapport,  

 der  

 var kulminationen på adskillige måneders forudgående folkelig debat om  

 muslimske tørklæder.
Anbefalingen fra eksperterne lød, at »iøjnefaldende tegn på  

 politisk eller religiøst tilhørsforhold i forskellige udtryksformer bør  

 forbydes i offentlige skoler.
Diskrete medaljoner og lignende kan tillades.«  

 Ekspertkommissionens forslag er efterfølgende udmøntet i lovgivning.
Den tidligere socialdemokratiske indenrigsminister Karen  

 Jespersen udtalte til Jyllands-Posten den 19. oktober 2003: »Jeg mener ikke,  

 at  

 man skal kunne bære meget synlige religiøse symboler, når man repræsenterer  

 en  

 institution som folkeskolen.
Det gælder, hvad enten det er religiøst tørklæde  

 eller andre meget synlige religiøse symboler, der kan virke missionerende,  

 sådan som en dom ved Den Europæiske Menneskeretsdomstol også har fastslået  

 det.  

 Det demokratiske og pluralistiske samfund bygger på, at  

 samfundsinstitutionerne  

 fungerer uafhængigt af religiøse normer.
Det bør også gælde normer, der er  

 forbundet med religiøs påklædning.« Karen Jespersen tilføjer i artiklen, »at  

 det alene er brugen af tørklæde blandt lærerne, der bør forbydes, og at  

 spørgsmål om elevernes brug af tørklæde stadig bør afgøres lokalt af den  

 enkelte skole«, samt at der er tale om hendes personlige holdning.
 Forslagsstillerne kan endvidere henvise til bogen »I  

 krigens hus  Islams kolonisering af Vesten« af Helle Merete Brix,  

 Torben  

 Hansen og Lars Hedegaard, Forlaget Hovedland, specielt kapitel 6, »Det  

 begynder  

 med tørklædet«.
 Forslagsstillerne har med dette forslag valgt at foreslå en  

 mere afgrænset lovgivning end den franske, men vil under udvalgsbehandlingen  

 være lydhøre over for, hvilke synspunkter der bedst kan samle flertal.
Det er for forslagsstillerne afgørende, at et forbud mod at  

 bære kulturbestemte tørklæder kan sikre, at alle borgere i det danske samfund  

 vil føle, at de modtager den samme neutrale service hos det offentlige, sådan  

 som alle har krav på.
Derved vil en lovgivning kunne bidrage til, at den  

 enkelte oplever samfundet som mere samlet, end tilfældet er i dag.  

 Kulturbestemt hovedbeklædning kan ikke undgå at føre til en problematisk  

 opdeling, opsplitning og polarisering af samfundet, som det er i alles  

 interesse at undgå.
Skriftlig fremsættelse Louise Frevert  

  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod at bære kulturbestemt hovedbeklædning.
(Beslutningsforslag nr.
B 201).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
