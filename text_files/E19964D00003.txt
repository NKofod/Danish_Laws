D.C.1 Ligningslovens § 33 D.C.2 Ligningslovens § 33 A D.C.3 Lempelsesberegning LL § 33 og § 33 A er interne lempelsesregler.
Disse regler finder  

 anvendelse, når der ikke foreligger en DBO mellem Danmark og det pågældende  

 land, eller hvis det er mere fordelagtigt at benytte de interne  

 lempelsesregler i stedet for en DBO.
 Det fremgår af det efterfølgende afsnit D.C.3, hvordan opgørelsen af  

 lempelsesberettiget udenlandsk indkomst skal foretages, samt hvordan  

 lempelsesberegningen skal foretages efter credit- og exemptionsmetoden,  

 uanset om lempelsen sker i henhold til nationale lempelsesregler eller i  

 henhold til en DBO.
D.C.1 Ligningslovens § 33 Hvis en skattepligtig har betalt skat i »udlandet« af en i  

 udlandet, herunder i Grønland eller på Færøerne, erhvervet indkomst, har vedkommende krav på et  

 nedslag svarende til:
- Den i »udlandet« betalte skat - dog højst - Den forholdsmæssige andel af den danske skat, som falder på den  

 »udenlandske« indkomst.
 Der henvises til pkt. 5.1 ff i skm.cirk. nr. 72 af 17. apr. 1996.
Beregningen foretages i praksis i langt de fleste tilfælde på samme måde  

 som nedslag i henhold til en creditoverenskomst.
Der er dog i LL § 33, stk.  

 2, en yderligere begrænsning, idet nedslaget aldrig må blive større end det,  

 det pågældende andet land efter overenskomsten har et ubetinget krav på at  

 oppebære.
Som eksempel herpå kan nævnes tysk aktieudbytte, som beskattes i Tyskland med 25%, men hvor Tyskland i henhold til overenskomsten kun må  

 beskatte med 15%, hvorfor der i den danske skat kun gives LL § 33-nedslag med  

 de 15%, uanset om de resterende 10% refunderes fra Tyskland eller ej.
Nedslaget er betinget af, at skatteyderen begærer nedslaget, samt at han  

 dokumenterer størrelsen af den i udlandet betalte skat.
Det er ikke en  

 betingelse, at den udenlandske skat er betalt i det indkomstår, den vedrører.  

 En »senere« påligning af skat til udlandet med deraf følgende  

 indbetaling vil berettige skatteyderen til nedslaget i det indkomstår, hvor  

 den udenlandske indkomst er erhvervet.
I Saudi Arabien opkræves selskabsskatter som en forskudsskat beregnet på  

 grundlag af en skattepligtig indkomst, der er opgjort som en procentvis andel  

 af selskabets omsætning.
Skatterne reguleres efterfølgende, idet der  

 foretages en opgørelse af den skattepligtige indkomst på grundlag af de  

 faktiske indtægter og udgifter.
De skatter, der endeligt betales i Saudi  

 Arabien, kan i overensstemmelse med LL § 33 medføre lempelse i de danske  

 skatter, jf. skd. 73.231.
Uanset om der i udlandet er betalt skat af en indkomst, kan der kun  

 indrømmes lempelse, såfremt den udenlandske indkomst opgjort efter danske  

 regler er positiv, jf.
LSR. 1984.174.
 Hvis den udenlandske indkomst ikke er skattepligtig efter danske regler,  

 kan der således ikke indrømmes lempelse, medmindre der i den danske  

 indkomstopgørelse indgår andre indkomster, der er knyttet til den samme  

 indkomstkilde i udlandet, se nærmere D.C.3. (indledningen).
Den udenlandske skat skal være opkrævet (pålignet) direkte af vedkommende  

 udenlandske skattemyndighed - se skd. 49.101, der vedrører et tilfælde, hvor  

 et dansk selskab var kontraktligt forpligtet til at indbetale  

 »Lohnsteuer« til myndighederne i det tidligere DDR for de i  

 selskabet ansatte personer, som udførte arbejde i det tidligere DDR.
De  

 ansatte kunne ikke opnå credit efter LL § 33. En skatteyder havde arbejdet på  

 en boreplatform i Egypten og arbejdsgiveren havde på vegne af skatteyderen  

 indbetalt dels Salary Tax og dels General Income Tax til den egyptiske stat.
De nævnte  

 skattebeløb blev anset for en personlig skat indbetalt til Egypten, der  

 skulle medregnes i den skattepligtige indkomst, og der skulle gives  

 credit-lempelse efter LL § 33.
 En skatteyder, som var kommanditist i et rederi, der havde hjemsted på  

 Færøerne, blev ved salg af rederiets skib beskattet i Danmark af avancen.
 Rederiet, som i henhold til færøsk lov var et selvstændigt skattesubjekt,  

 er efter det oplyste ikke blevet beskattet af avancen ved salg af skibet på  

 Færøerne.
LSR. fastslog, at den dansk/færøske DBO ikke kunne finde anvendelse, da  

 der ikke var tale om, at samme indkomst var beskattet hos samme skattesubjekt  

 i begge lande.
Og da skatteyderen ikke kunne dokumentere, at partrederiet var  

 blevet beskattet af avancen på Færøerne, kunne der heller ikke gives nedslag  

 efter LL § 33.
 Hvis den udenlandske indtægt er medregnet til anden kurs end vekselkursen,  

 skal den i udlandet betalte skat omregnes efter den ved indkomstopgørelsen  

 anvendte kurs.
Der kan ved tilbagebetaling af en del af den udenlandske skat opstå  

 kurstab eller -gevinst på hjemtagelsestidspunktet.
Sådanne tab eller  

 fortjenester må betragtes som formuebevægelser, og de er derfor  

 indkomstopgørelsen og nedslagsberegningen uvedkommende.
 Nedslagsberegningen kan ikke påvirkes i en for skatteyder ugunstig retning  

 ved, at der ved begrebet skattepligtig indkomst, der optræder i  

 nedslagsbrøkens nævner, ses bort fra eventuelle negative udenlandske  

 indkomster, jf.
 LSR. 1976.99 og Skat 1988.7.411 (TfS 1988,429).
 LL § 33 gælder kun indkomstskatter, herunder særlig indkomstskat.
 LL § 33 gælder også indtægter fra Grønland og Færøerne.
LL § 33 gælder ikke med hensyn til lønindkomst, der er omfattet af § 33 A  

 eller § 33 C, jf.
LL § 33, stk. 7.
Hvis en skatteyder udfører arbejde her i landet for et udenlandsk firma,  

 kan han - selv om han pålignes udenlandsk skat - ikke få nedslag i henhold  

 til LL § 33. Det skyldes, at kilden i relation til vederlag for personligt  

 arbejde anses for at være det sted, hvor arbejdet udføres.
Tilsvarende gælder  

 for personer ansat ved herværende udenlandske repræsentationer.
 Det bemærkes, at den islandske lønskat og andre tillæg mv., der ikke er  

 omfattet af DBO'en, heller ikke giver ret til nedslag i henhold til LL § 33.  

  

 Med hensyn til bestemmelserne i LL § 33, stk. 3 - 6, henvises til skm. cir.  

 nr. 72. af 17. apr. 1996, pkt. 5.1.2 - 5.1.5. Vedrørende LL § 33, stk. 8,  

 (fragtskatter) henvises til lov nr. 487 af 12. juni 1996 (international  

 sambeskatning m.v.). Stk. 8 har virkning fra 1996. Hvis indkomståret 1996 er  

 påbegyndt før den 6. dec. 1995, har ændringen dog først virkning fra  

 indkomståret 1997.
Skat fra tredjeland Ved beregningen af lempelse efter LL § 33, stk. 1, for kildeskat af  

 renteindkomst fra tredjelande, hvis indkomstmodtageren er en filial af et i  

 Danmark hjemmehørende foretagende, kan creditlempelsen ikke overstige den i  

 filiallandet betalte skat og den kildeskat, som tredjelandet har indeholdt i  

 forbindelse med betalingen til filiallandet.
Den kan endvidere ikke overstige  

 den del af de danske skatter, der forholdsmæssigt falder på  

 tredjelandsindkomsten.
 Tilsvarende gælder, hvis der i stedet for en filial er tale om et  

 datterselskab, der er sambeskattet med et i Danmark hjemmehørende  

 foretagende, jf. skm. cir. nr. 72 af 17. apr. 1996, pkt. 5.1.1.
Dette skal forstås således, at lempelse af skat fra et tredjeland, hvor  

 den retmæssige ejer af indkomst er et med et dansk moderselskab sambeskattet udenlandsk  

 datterselskab, hverken kan ske i henhold til DBO mellem Danmark og det  

 pågældende tredjeland eller efter DBO mellem Danmark og det land, hvor  

 datterselskabet er hjemmehørende.
 Lempelse for datterselskabets skat kan i sådanne tilfælde enten ske i  

 henhold til DBO - men da kun for den skat som datterselskabet pålignes af  

 aftalelandet efter evt. lempelse for tredjelandsskat - eller i henhold til LL  

 § 33, hvorefter der tillige kan ske lempelse for tredjelandsskatten efter  

 samme regler som for filialer.
D.C.2 Ligningslovens § 33 A Ifølge LL § 33 A er lønindkomst erhvervet i udlandet under visse  

 betingelser lempelsesberettiget ved skatteberegningen.
LL § 33 A omfatter kun personer, der er fuldt skattepligtige efter KSL §  

 1, og lovreglen medfører ingen ændringer i de gældende regler om subjektiv  

 skattepligt.
Indkomst, der er omfattet af fritagelsesreglen, skal på  

 sædvanlig måde medtages ved opgørelsen af den personlige indkomst.
Lempelsesreglen gælder for lønindkomst ved personligt arbejde i  

 tjenesteforhold under ophold uden for riget.
Der henvises til pkt. 5.2 ff i  

 skm.cirk. nr. 72 af 17. apr. 1996.
Ændrede regler fra og med 1995 Ved lov nr. 1115 af 21. dec. 1994 er LL § 33 A ændret med virkning fra og  

 med indkomståret 1995. LL § 33 A omfatter herefter som hovedregel alle fuldt  

 skattepligtige personer, der udfører arbejde som lønmodtager under ophold i  

 udlandet i en periode af mindst 6 måneders varighed.
Dette indebærer, at § 33 A nu som hovedregel omfatter såvel privat ansatte  

 som offentligt ansatte, herunder også offentligt ansatte bistandsarbejdere  

  

 (Danida-udsendte m.fl.), der hidtil har været omfattet af diverse  

 tekstanmærkninger til finansloven, såvel som piloter, søfolk og personer, der  

 udfører arbejde i forbindelse med olieudvinding. - Personer, som gør tjeneste  

 på DIS-skibe, er som hidtil omfattet af LL § 33 C.
Der henvises til afsnit  

 A.B.3.
Overgangsregler For så vidt angår personer, der er udsendt til udførelse af  

 bistandsarbejde, bevares i en overgangsperiode retstilstanden efter de  

 tidligere tekstanmærkninger til finansloven, jf. herom ligningsvejledningen  

 for 1994, afsnit D.F.2 og D.F.4.
Personer, der har indgået en kontrakt om udsendelse inden 1. jan. 1995,  

 vil fortsat være omfattet af skattefritagelsesreglerne i de nævnte  

 tekstanmærkninger.
Skattefritagelsen vil altså kunne oppebæres, uanset  

 varigheden af udsendelsen, ligesom skattefritagelsen gives som fuld  

 exemption.
Dette gælder, uanset om personen rent faktisk er blevet udsendt  

 før eller efter 1. januar 1995. Det er tidspunktet for indgåelsen af aftalen,  

 der er afgørende for, om kontrakten kan anses for indgået før eller efter 1.  

 jan. 1995.
Kontrakter, herunder eventuel forlængelse af eksisterende kontrakter,  

 indgået efter den 1. jan. 1995, berettiger ikke til skattefritagelse efter  

 reglerne i de nu ophævede tekstanmærkninger.
Disse udsendte vil i lighed med  

 andre lønmodtagere skulle opfylde kravene i LL § 33 A, herunder betingelsen  

 om, at opholdet skal vare mindst 6 måneder.
Ophold i udlandet på  

 tekstanmærkningsvilkår, såvel før som efter 1. jan. 1995, kan medregnes ved  

 opgørelsen af de 6 måneder.
Forlænges en eksisterende løbende kontrakt inden 1. januar 1995, vil der  

 fortsat være mulighed for skattefritagelse efter tekstanmærkningsreglerne.
Er  

 en person f.eks. udsendt på en kontrakt, der udløber 1. juli 1995, vil en  

 2-årig forlængelse inden 1. jan. 1995 indebære, at personen vil være omfattet  

 af skattefritagelsesreglerne i tekstanmærkningerne indtil 1. juli 1997.
Er der inden 1. jan. 1995 indgået en kontrakt, men på en sådan måde, at de  

 nærmere udsendelsesperioder ikke fikseres i kontrakten, skal de konkrete  

 udsendelsestidspunkter være fastsat inden den 1. jan. 1995. Såfremt der  

 mellem f.eks.
Udenrigsministeriet og en anden offentlig institution eller en  

 privat virksomhed inden den 1. jan. 1995 er indgået en aftale, der indebærer,  

 at institutionen eller virksomheden skal udsende en eller flere medarbejdere,  

 er det aftaletidspunktet mellem den enkelte medarbejder og arbejdsgiveren,  

 som er afgørende i relation til mulighederne for at være omfattet af  

 overgangsreglerne.
Det er tilsvarende en betingelse, at det konkrete  

 udsendelsestidspunkt er fastsat inden 1. jan. 1995.
 - Med hensyn til øvrige overgangsregler henvises til ligningsvejledningen  

 for 1995.
D.C.2.1 LL § 33 A, stk. 1 Lønindkomst Ved lønindkomst forstås den kontante løn inkl. tantieme, gratiale og  

 godskrivning på konto m.v. med tillæg af eventuelle løntillæg, modtaget i  

 anledning af udlandsarbejdet.
Afgørende er således om lønnen, tantiemen m.m.  

 vedrører arbejdet i udlandet, mens selve udbetalingstidspunktet som sådant er  

 uden betydning, jf. pkt. 5.2.5 i skm. cir. nr. 72 af 17. apr. 1996.
 Endvidere er feriegodtgørelse optjent i forbindelse med udlandsarbejdet  

 omfattet i det omfang, feriegodtgørelsen efter almindelige regler skal  

 medregnes i den skattepligtige indkomst i indkomståret.
Får en lønmodtager løn under ferie, medregnes den under ferien udbetalte  

 løn i det år, hvor ferien holdes, selv om ferielønnen er optjent inden  

 udlandsopholdet.
Dette gælder dog kun ferie af et normalt omfang set i  

 forhold til udstationeringsperioden.
Efterfølgende ferieløn er ikke omfattet  

 af § 33 A, uanset om ferielønnen er optjent under udlandsopholdet.
 Lønindkomsten omfatter herudover værdien af skattepligtige naturalydelser  

 i forbindelse med udførelsen af det pågældende arbejde i udlandet, som f.eks.  

 fri kørsel, bolig, telefon, beklædning mv.
 Derimod er lønaccessorier, der har karakter af engangsydelser, f.eks.  

 gaver og særlige belønninger samt fratrædelsesgodtgørelser ved stillingsophør  

 og jubilæumsgratialer, der kan henføres til LL § 7 O, stk. 1, ikke omfattet  

 af § 33 A, jf. pkt. 5.2.5 i skm. cir. nr. 72 af 17. apr. 1996. Dog vil den  

 eventuelle del af en fratrædelsesgodtgørelse, der udgør løn i  

 opsigelsesperioden, og som derved ikke beskattes efter den særlige  

 opgørelsesmetode i LL § 7 O, stk. 3, være omfattet af § 33 A, forudsat at den  

 skattepligtige opholder sig i udlandet i opsigelsesperioden.
 De nævnte engangsydelser vil dog være omfattet af § 33 A, hvis de  

 udelukkende hidrører fra et ansættelsesforhold i udlandet.
 Det er uden betydning, om lønnen udbetales af en dansk eller af en  

 udenlandsk arbejdsgiver.
 Det er nu udtrykkelig anført i LL § 33 A, stk. 1, 2. pkt., at nedsættelsen  

 ikke omfatter den del af lønindkomsten, der kan henføres til arbejde her i  

 landet.
Dette er for så vidt blot en lovfæstelse af praksis før lov nr. 1115 af  

 21. dec. 1994, jf.
TfS 1991,216 (LSR), hvor det blev statueret, at  

 Højesterets dom af 18. mar. 1986 (UfR 1986, s. 336 ff) ikke gav belæg for at  

 antage, at lønindkomst for arbejde her i landet, som blev anset for  

 nødvendigt for udførelsen af arbejde i udlandet, og derfor ikke blev anset  

 for at afbryde skatteyderens ophold i udlandet i relation til lempelse efter  

 LL § 33 A, kunne medregnes i den lempelsesberettigede løn.
Endvidere kan  

 henvises til TS-Nyt 1993, s. 1044 (TfS 1993,553), hvorefter det anførte også  

 gælder for ydremissionærer, der - f.eks. i forbindelse med et ferieophold i  

 Danmark - udfører informationsarbejde her i landet.
I det foreliggende  

 tilfælde anså TSS ikke den pågældende missionærs udlandsophold for afbrudt  

 ved, at han udførte informationsopgaver under ferieopholdet.
Et stipendium fra Statens Jordbrugs- og veterinærvidenskabelige Forskningsråd, som var bevilget i forbindelse med et forskningsprojekt på  

 et udenlandsk universitet, anses ifølge en BF fra Ligningsrådet ikke omfattet  

 af LL § 33 A, stk. 1, da indkomsten ikke er erhvervet i et tjenesteforhold.
D.C.2.2 Ophold uden for riget Fritagelse tilkommer lønmodtagere, der optjener indkomst ved personligt  

 arbejde i tjenesteforhold under ophold uden for riget, dvs. uden for Danmark, Færøerne og Grønland.
Lønmodtagere, der er beskæftiget ved et arbejdssted  

 inden for riget og i medfør af denne ansættelse foretager rejser i udlandet,  

 f.eks. handels- og forretningsrejsende, tilsynsførende, eksportchauffører og  

 lignende, er ikke omfattet af LL § 33 A.
Således vil f.eks.  

 langturschauffører, der er udstationeret til udlandet for at udføre arbejde  

 bestående i eksportkørsel mellem Danmark og udlandet, ikke være omfattet af  

 LL § 33 A, skd. 76.739.
 Som anført er det en betingelse for skattefritagelsen, at lønindkomsten er  

 erhvervet under ophold uden for riget.
 Hvis der således erhverves lønindtægt for arbejde udført i Danmark, som  

 ikke kan anses for nødvendigt arbejde i direkte forbindelse med  

 udlandsopholdet af den nedenfor under D.C.2.4 (42-dagesreglen) anførte  

 varighed, anses udlandsopholdet for afbrudt og reglen i LL § 33 A kan ikke  

 påberåbes, selv om arbejdet i Danmark har været af kortvarig karakter.
Udlandsopholdet anses ligeledes for afbrudt, hvis der under ophold i Danmark oppebæres arbejdsløshedsunderstøttelse.
Såfremt der under opholdet i Danmark oppebæres løn under sygdom (herunder  

 sygedagpenge) eller løn i forbindelse med deltagelse i et kortere varende  

 kursus, der har direkte forbindelse med det arbejde, der udføres i udlandet,  

 anses udlandsopholdet imidlertid ikke for afbrudt, såfremt de nedenfor under  

 D.C.2.4 anførte betingelser er opfyldt.
Den godtgørelse, der erhverves i  

 forbindelse med sygdom eller kursusdeltagelse, kan dog ikke anses som  

 lønindkomst, erhvervet ved ophold uden for riget og den berettiger derfor  

 ikke til nedslag efter LL § 33 A.
D.C.2.3 Mindst 6 måneder Lønindkomsten skal være erhvervet i forbindelse med ophold uden for  

 Danmark, Færøerne og Grønland i mindst 6 måneder. 6 månedersperioden kan  

 påbegyndes på et hvilket som helst tidspunkt inden for et indkomstår.  

 Opholdets varighed skal kunne godtgøres på en efter ligningsmyndighedernes skøn  

 betryggende måde.
Ophold i flere lande, der kun afbrydes af ophold i Danmark af den nedenfor under D.C.2.4 anførte karakter og varighed, gælder  

 som en samlet opholdsperiode.
LSR fandt ikke, at en udstationering, der varede 183 dage (fra den 23.  

 mar. til den 21. sep.) berettigede til lempelse, da udtrykket »ophold i  

 mindst 6 måneder« skulle forstås som en månedsregel.
Det var uden  

 betydning, at udstationeringsperioden, der af arbejdsgiveren var planlagt til  

 ca. 7 måneder, blev afkortet (TfS 1995,137 (LSR)).
Opholdet uden for riget er ikke begrænset til arbejdsophold.
Således  

 medtages f.eks. ferieophold i udlandet også ved beregning af 6  

 måneders-fristen, jf.
LSR.1986.65 og Skat 1988.3.141 (TfS 1988,169).
 Ved beregningen af 6 måneders-fristen kan der kun tages hensyn til  

 perioder med fuld skattepligt, LSR. 1979.192 - se dog den i  

 ligningsvejledningen for 1995 omtalte særlige overgangsregel vedrørende  

 personer, som ved udløbet af indkomståret 1994 var fuldt skattepligtige efter  

 den dagældende KSL § 1, stk. 1, nr. 2.
Der kan ikke indrømmes nedslag efter LL § 33 A, selv om udlandsopholdets  

 afbrydelse eller definitive ophør skyldes lønmodtageren utilregnelige  

 årsager, jf.
LSR. 1981.95 (LL § 33 A ikke anset anvendelig, selv om ophør af  

 ansættelsesforholdet skyldtes arbejdsgiverens konkurs) og LSR. 1983.59  

 (arbejdsforholdet ophørt på grund af uoverensstemmelse).
Sømænd, der går i land efter tjeneste om bord på et dansk skib, der er  

 registreret i DIS, og erhverver lønindkomst i udlandet kan medregne ophold om bord på  

 skibet ved opgørelsen af, om den pågældende har opholdt sig uden for riget i  

 mindst 6 måneder uden andre afbrydelser end ophold i Danmark af den nedenfor  

 under D.C.2.4 anførte karakter og varighed, jf.
LL § 33 A, stk. 1, sidste  

 pkt.
D.C.2.4 42-dagesreglen Opholdsperioden uden for riget kan afbrydes af nødvendigt arbejde her i  

 riget i direkte forbindelse med udlandsopholdet, ferie eller lignende af en  

 sammenlagt varighed på højst 42 dage, uden at retten til nedslag fortabes.  

 Som "nødvendigt arbejde" kan f.eks. nævnes afrapportering overfor  

 bestyrelse, modtagelse af instrukser m.m.
Der må ved afgørelsen af, hvad der  

 anses for nødvendigt arbejde anlægges en streng vurdering.
 Med "direkte i forbindelse med arbejdsopholdet" stilles der krav  

 om, at arbejdsopholdet i Danmark skal vedrøre hovedbeskæftigelsen i udlandet.  

 Har en person f.eks. et bijob i udlandet, vil et arbejdsophold i Danmark i  

 forbindelse hermed ikke stå i direkte forbindelse med udlandsopholdet, og  

 opholdet i udlandet vil dermed være afbrudt.
Opholdet i forbindelse med udførelse af nødvendigt arbejde medregnes i  

 opgørelsen af de 42 dage.
Der kan således maksimalt udføres nødvendigt  

 arbejde i Danmark i 42 dage over en periode på 6 måneder. (For indkomståret  

 1995 skal ophold i 1994 i forbindelse med nødvendigt arbejde i Danmark dog  

 ikke medregnes ved opgørelsen af de 42 dage).
 Begrænsningen for så vidt angår erhvervsmæssigt betingede ophold medfører,  

 at eksempelvis deltagelse i bestyrelsesmøder i Danmark afbryder opholdet.
Under hensyn til, at en skatteyder - udover ophold i Danmark i forbindelse  

 med ferie og lignende, som ikke ville overstige 7 dage i gennemsnit pr. måned - ville opholde sig i Danmark i det omfang, det var nødvendigt på grund af  

 afrapportering og eventuelt deltagelse i kurser af relevans for det arbejde,  

 han udførte i udlandet, samt at skatteyderen endvidere i sin egenskab af  

 bestyrelsesmedlem i danske virksomheder ville deltage i 1-dags møder i  

 forbindelse med andet ophold i Danmark, fandt Ligningsrådet ikke, at  

 skatteyderen ville være berettiget til lempelse i henhold til LL § 33 A (TfS  

 1995,243 (BF)).
 Også brudte døgn skal medregnes ved opgørelsen af de 42 dage.
 Hvis således en person f.eks. ankommer til Danmark fredag kl. 12 og rejser  

 ud igen mandag kl. 12, vil der være tale om 4 dages ophold i Danmark (skd.  

 70.423). Et ufrivilligt ophold inden for riget udover 42 dage inden for et  

 halvt år, f.eks. nødvendiggjort af sygdom, bevirker således, at retten til at  

 påberåbe sig nedslagsreglen fortabes.
Det tidsrum på 42 dage inden for 6 måneder, i hvilket ophold inden for  

 riget kan ske uden fortabelse af retten til skattefritagelse, svarer til 7  

 dage om måneden.
Et udlandsophold, der strækker sig udover 6 måneder,  

 medfører, at den tilladte opholdsperiode i Danmark forlænges.
 Eksempel:
En lønmodtager påbegynder et udlandsophold den 15. jan. og afslutter  

 opholdet den 25. sept. samme år.
Den pågældende kan opholde sig i Danmark på  

 ferie el. lign. i 58 dage uden at fortabe retten til skattefritagelse.  

 Nødvendigt arbejde her i riget i direkte forbindelse med udlandsopholdet,  

 ferie eller lignende, som afslutning på et udlandsophold, kan ikke medregnes  

 til 6 måneders-perioden.
D.C.2.5 Nedslagsregler Den udenlandske lønindtægt indgår i den samlede indkomst på normal vis, og  

 indkomsten opgøres efter de i øvrigt gældende regler.
Nedslaget udgør den del  

 af den samlede skat, der herefter falder på den udenlandske indkomst.  

 Beregningsmetoden er den samme som ved den såkaldte ny exemptionsmetode.
Ved  

 nedslagsberegningen henføres de ligningsmæssige fradrag, der har direkte  

 tilknytning til erhvervelsen af den udenlandske indkomst, til denne.
For lønindkomst, der er omfattet af LL § 33 A, kan der ikke gives  

 creditnedslag efter LL § 33. Hvis der skal gives nedslag for andre indkomst-arter  

 samtidig med nedslag efter § 33 A, stk. 1, foretages beregningerne hver for  

 sig med udgangspunkt i den skattepligtige indkomst, den personlige indkomst  

 og kapitalindkomsten og de dertil svarende danske skatter.
Ved overførsel af underskud mellem ægtefæller kan der efter PSL § 13, stk.  

 5, ikke bortses fra indkomst omfattet af LL § 33 A.
Fradrag for arbejde i  

 udlandet er et ligningsmæssigt fradrag tilknyttet den udenlandske indkomst,  

 hvorfor udlandsfradraget ikke kan henføres til det underskud, der efter PSL §  

 13 kan overføres til en ægtefælle, skd. 71.660.
Hvis lønindkomsten både er omfattet af lempelsesreglerne i en DBO og LL §  

 33 A, kan skatteyderen ifølge pkt. 5.2.7 i skm.cirk. nr. 72 af 17. apr. 1996  

 vælge, at lempelsesreglerne i DBO'en skal anvendes.
Dette kan have betydning  

 i relation til overførsel af underskud mellem ægtefæller efter PSL § 13, og  

 med hensyn til fremførsel af underskud, hvor en DBO lemper beskatningen efter  

 exemption med progressionsforbehold (gl. metode).
D.C.2.6. Tjeneste for den danske stat mv.
LL § 33 A, stk. 2 Personer, der oppebærer lønindkomst ved tjeneste uden for riget for den  

 danske stat eller anden dansk offentlig myndighed, er som udgangspunkt  

 berettiget til lempelse efter LL § 33 A, stk. 1, forudsat at betingelserne i  

 øvrigt er opfyldt.
Sådanne personer kan dog i henhold til LL § 33 A, stk. 2, ikke få  

 skattefritagelse, såfremt der samtidig modtages skattefrit udetillæg efter LL  

 § 7, litra r, eller skattefri dagpenge efter SL § 5, litra d, jf.
LL § 9,  

 stk. 8.
 Modtager en person, der af den danske stat er udsendt til midlertidig  

 tjeneste ved EU-Kommissionen, og som af EU-Kommissionen modtager lignende  

 ydelser til dækning af merudgifter i forbindelse med opholdet, der efter LL §  

 7, litra r, 2. pkt., er skattefri, vil der heller ikke kunne opnås  

 skattefritagelse efter § 33 A.
 Dagpenge udbetalt under lokale tjenesterejser foretaget fra eller internt  

 i udstationeringslandet medfører ikke, at muligheden for skattefritagelse  

 bortfalder.
 Såfremt lønnen er fastsat i henhold til en kollektiv aftale, er det en  

 betingelse for skattefritagelse efter LL § 33 A, at det af den kollektivt  

 aftalte løn udtrykkeligt fremgår, at lønnen er fastsat under hensyn til, at  

 den er skattefri.
 I visse tilfælde er offentligt ansattes løn ikke reguleret af kollektive  

 aftaler.
Lønnen er således fastsat i henhold til en individuel aftale indgået  

 mellem den udsendende offentlige myndighed og arbejdstageren.
At vilkårene i  

 den individuelle lønaftale, herunder størrelsen af lønnen, rent teknisk  

 fastsættes på den måde, at der henvises til en kollektiv aftale, ændrer ikke  

 ved, at lønnen er fastsat i henhold til en individuel lønaftale, jf. pkt.  

 5.2.14 i skm. cir. nr. 72 af 17. apr. 1996.
 Som eksempler på personer, hvis løn ikke er fastsat i henhold til en  

 kollektiv aftale, men efter en individuel lønaftale, kan nævnes  

 bistandsarbejdere udsendt af Danida, DANCED-rådgivere udsendt af  

 Miljøstyrelsen samt FN-vagterne i Irak.
Er lønnen fastsat i henhold til en kollektiv aftale, uden at det af denne  

 udtrykkeligt fremgår, at lønnen er aftalt under hensyn til, at den er  

 skattefri, kan der ikke gives skattefritagelse efter § 33 A.
Lempelse for  

 eventuel betalt skat i udlandet må derfor ske efter LL § 33, jf. ligeledes  

 pkt. 5.2.14 i skm. cir. nr. 72 af 17. apr. 1996.
Modtager en person, der af den danske stat m.v. f.eks. er udlånt til en  

 international organisation, af denne organisation et løntillæg oveni den løn,  

 der modtages af den danske stat m.v., vil et sådant løntillæg være omfattet  

 af LL § 33 A, forudsat at betingelserne i øvrigt er opfyldt.
Dette gælder  

 uanset, om lønnen fra den danske stat m.v. er omfattet af LL § 33 A.
 Følgende kategorier af personer er ikke anset for at oppebære lønindkomst  

 ved tjeneste for den danske stat eller anden dansk offentlig myndighed:
 - Personer, der har et egentligt ansættelsesforhold ved IFU  

 (Industrialiseringsfonden for Udviklingslandene), jf. skat 1986.9.563 (TfS  

 1986,500).
 - Præster udsendt af dansk sømandskirke i fremmede havne (jf. skd. 39.291)  

 eller af Dansk Kirke i udlandet samt velfærdssekretærer udsendt af  

 handelsflådens velfærdsråd.
 - En kok ansat af en dansk ambassadør eller en husbestyrerinde ansat af en  

 dansk generalkonsul, jf. skat 1990.12.991 (TfS 1990,549).
- Udsendte fra Dansk Flygtningehjælp, jf.
TOLD-SKAT Nyt 1993.20.875 (TfS  

 1993,489).
 Følgende kategorier af personer er derimod anset for at oppebære  

 lønindkomst ved tjeneste for den danske stat eller anden dansk offentlig  

 myndighed:
 - Medarbejdere ved offentlige styrelser mv., der udlånes uden  

 tjenestefrihed eller stilles til rådighed for private foretagender, jf. bl.a.  

 skd. 76.740 om offentlig ansatte, stillet til rådighed for Danmarks  

 Erhvervsfond og Skat 1989.1.72 (TfS 1989,5) om en laboratorietekniker ansat i  

 Sundhedsstyrelsen, der var stillet til rådighed for Danmarks Erhvervsfond.
 - Medarbejdere ved offentlige styrelser mv., der udlånes eller stilles til  

 rådighed for IFU, jf. skat 1986.9.563 (TfS 1986,500).
 - En ansat i forsvaret, der efter aftale mellem Forsvaret og Dansk Røde  

 Kors blev udsendt som repræsentant for Røde Kors til et afrikansk land, jf.  

 skat 1989.11.871 (TfS 1989,623).
- Medarbejdere ved AMU-centre, TfS 1994,51 Ved afgørelsen af, hvorvidt en virksomhed skal betragtes som den danske  

 stat eller anden offentlig myndighed, kan vejledning findes i »Juridisk  

 Grundbog«, afsnittet vedrørende forvaltningsmyndigheder.
 Med hensyn til personer, der er udsendt til udførelse af systemeksport for  

 den danske stat elle en anden dansk myndighed, henvises til afsnit D.C.2.7.
D.C.2.7. Halvt nedslag LL § 33 A, stk. 3 For så vidt angår personer, der enten - ikke er udsendt af den danske stat eller en anden offentlig myndighed,  

 eller - er udsendt til udførelse af systemeksport for den danske stat eller en  

 anden dansk offentlig myndighed gælder, at såfremt Danmark efter en DBO er tillagt beskatningsretten til  

 den udenlandske lønindkomst, kan den samlede indkomstskat kun nedsættes med  

 halvdelen af det beløb, der forholdsmæssigt falder på den udenlandske  

 lønindkomst, jf.
LL § 33 A, stk. 3.Privat ansatte Danmark vil for så vidt angår privat ansatte som hovedregel have  

 beskatningsretten i tilfælde, hvor en arbejdstager opholder sig i en stat,  

 hvormed Danmark har indgået DBO, i ikke over 183 dage inden for et år  

 (skatteår, kalenderår eller løbende 12 måneders periode), og vederlaget  

 betales af eller for en i forhold til arbejdsstaten udenlandsk arbejdsgiver.
 I disse tilfælde vil den privat ansatte - hvis betingelserne for lempelse  

 i øvrigt er opfyldt - i medfør af LL § 33 A, stk. 3, få halv lempelse.
 Ved anvendelsen af 183 dages-reglen i DBO'en medregnes samtlige  

 opholdsdage i arbejdsstaten, uanset om der foreligger et ansættelsesforhold.
 I de tilfælde, hvor bopælsstatens og arbejdsstatens indkomstår (skatteår)  

 afviger fra hinanden, er det arbejdsstatens indkomstår (skatteår), der er  

 afgørende ved anvendelsen af 183 dages-reglen, se herved Skat 1986.7.468 (TfS  

 1986,389).
Beskatningsretten til indtægt optjent som "visiting professor"  

 ved et universitet i USA ansås for at være tillagt Danmark efter DBO'en.
Der  

 godkendtes derfor kun halv lempelse ved skatteberegningen efter LL § 33 A,  

 stk. 4 (nu stk. 3) (TfS 1996, 472 (LSR).
I visse tilfælde gælder en DBO for mere end én af de stater, der er  

 opstået ved opløsning af den stat, overenskomsten oprindelig er indgået med.  

 Som eksempler herpå kan nævnes overenskomsten med det tidligere  

 Tjekkoslovakiet, der nu finder anvendelse på såvel Tjekkiet som Slovakiet,  

 overenskomsten med den tidligere Sovjetunion, der nu finder anvendelse på  

 visse SNG-lande, samt overenskomsten med det tidligere Jugoslavien, der nu  

 anvendes for så vidt angår Serbien/Montenegro, Slovenien, Kroatien og Makedonien, jf. afsnit D.E .
I sådanne tilfælde må det tillægges afgørende betydning, at der nu er tale  

 om selvstændige stater, hvorfor Danmark, for så vidt overenskomsten  

 indeholder en 183 dages-regel, vil have beskatningsretten til vedkommende  

 lønindkomst i det omfang, en arbejdstager opholder sig i en af disse stater i  

 ikke over 183 dage inden for et kalenderår/12 måneders periode - jf. afsnit  

 D.E vedrørende de enkelte overenskomster.
Hvis f.eks. en lønmodtager af sin  

 danske arbejdsgiver er blevet udsendt til at udføre arbejde i henholdsvis  

 Tjekkiet i perioden 1. mar. - 30. juni. 1996 og Slovakiet i perioden 1. jul.  

 - 31. okt. 1996, vil der således alene kunne indrømmes halv lempelse efter LL  

 § 33 A, stk. 3.
Eksempel Til belysning af samspillet mellem 6 måneders-betingelsen i LL § 33 A,  

 stk. 1, og 183 dages-reglen i diverse DBO'er, kan anføres følgende eksempel:
 En privat ansat arbejdstager, som er ansat hos en dansk arbejdsgiver,  

 arbejder i følgende lande og perioder:
- i land A fra 1/8 til 30/11 år 1, - i land B fra 1/12 år 1 til 30/4 år 2, - i land C fra 1/5 år 2 til 30/6 år 2, - i Danmark fra 1/7 år 2 til 14/10 år 2, og - i land B fra 15/10 år 2 til 31/12 år 2.
 Derefter arbejder arbejdstageren i en længere periode i Danmark.
Land A og Danmark har ikke DBO.
Da det samlede ophold uden for riget varer  

 fra 1/8 år 1 til 30/6 år 2 eller mere end 6 måneder, gives der  

 skattenedsættelse efter LL § 33 A, stk. 1, med hele den del af den samlede  

 indkomstskat, der forholdsmæssigt falder på lønindkomsten i land A.
Land B og Danmark har derimod DBO.
Da arbejdstageren i år 1 ikke har  

 opholdt sig i land B i mere end 183 dage inden for et  

 skatteår/kalenderår/løbende år, har Danmark retten til at beskatte år  

 1-indkomsten i land B.
Der gives derfor kun skattenedsættelse efter LL § 33  

 A, stk. 3, med halvdelen af den del af den samlede indkomstskat, der  

 forholdsmæssigt falder på år 1-lønindkomsten i land B.
I år 2 opholder arbejdstageren sig i land B fra 1/1 til 30/4 og fra 15/10  

 til 31/12, eller mere end 183 dage inden for et skatteår/kalenderår/løbende  

 år.
Da land B derfor har retten til at beskatte år 2-indkomsten i dette land,  

 gives der nedsættelse i medfør af LL § 33 A, stk. 1, med hele den del af den  

 samlede indkomstskat, der forholdsmæssigt falder på lønindkomsten i land B i  

 perioden fra 1/1 til 30/4 år 2.
Der gives ikke nedsættelse efter LL § 33 A for perioden fra 15/10 til  

 31/12 år 2, idet betingelsen om ophold uden for riget i mindst 6 måneder,  

 alene afbrudt af ferie el. lign. af en samlet varighed på højst 42 dage, ikke  

 er opfyldt for denne periodes vedkommende, da arbejdet i Danmark i perioden  

 1/7 år 2 til 14/10 år 2 har afbrudt det tidligere udlandsophold.
Der kan  

 derimod gives nedsættelse af den danske skat efter reglerne i DBO'en eller  

 reglerne i LL § 33.
Land C og Danmark har også DBO.
Da arbejdstageren ikke har opholdt sig i  

 land C i mere end 183 dage inden for et skatteår/kalenderår/løbende år, har Danmark retten til at beskatte indkomsten i land C.
Der gives derfor alene  

 nedsættelse efter LL § 33 A, stk. 3, med halvdelen af den del af den samlede  

 indkomstskat, der forholdsmæssigt falder på lønindkomsten i land C.
Systemeksport Med hensyn til personer, der er udsendt som led i den danske stats eller  

 anden dansk offentlig myndigheds deltagelse i systemeksport, vil det som  

 udgangspunkt være sådan, at uanset hvor længe sådanne personer opholder sig i  

 arbejdsstaten, vil Danmark i henhold til DBO'en have beskatningsretten til  

 lønindkomsten, jf. i øvrigt afsnit D.D., artikel 19.
 Imidlertid indeholder DBO'erne sædvanligvis en regel om, at arbejdsstaten  

 er berettiget til at beskatte lønindkomsten, forudsat at dette udbetales for  

 hverv i forbindelse med en erhvervsvirksomhed, der drives af staten.
 I den forbindelse er der truffet afgørelse om, at den del af  

 Vejdirektoratets virksomhed, der består i rådgivende ingeniørarbejde, der  

 udføres på forretningsmæssige vilkår, falder ind under en sådan bestemmelse  

 under forudsætning af, at DBO'ens bestemmelser i øvrigt giver arbejdsstaten  

 en ret til at beskatte.
 For lande, hvormed Danmark har indgået DBO, der indeholder ovennævnte  

 regel, betyder det sammenfattende, at offentligt ansatte, der udsendes som  

 led i det offentliges systemeksport, som udgangspunkt kun kan få halv  

 lempelse, men at der kan indrømmes fuld lempelse, såfremt systemeksporten har  

 karakter af erhvervsvirksomhed.
Ved systemeksport forstås enhver form for eksport af viden,  

 »systemer« eller tjenester, der udføres af en offentlig myndighed i  

 henhold til de gældende bevillingsregler.
Offentlige styrelser mv. kan  

 deltage i eksportforretninger i henhold til et cirk. af 22. sep. 1988 fra  

 Industriministeriet (systemeksportcirkulæret) eller i henhold til  

 budgetvejledningens regler om indtægtsdækket virksomhed.
 Personer, der udsendes efter Finansministeriets retningslinier af 22. jun.  

 1992 for puljen til udstationering af offentligt ansatte seniormedarbejdere  

 og eksperter til østlandene, anses ikke for udsendt som et led i  

 systemeksport, og kan derfor få fuld lempelse efter § 33 A, forudsat at de  

 ikke modtager ydelser efter LL § 7 r, LL § 9, stk. 8, eller SL § 5 d, jf.  

 ovenfor under D.C.2.6.
Offentligt ansatte, der udsendes som led i den danske stats eller anden  

 dansk offentlig myndigheds deltagelse i systemeksport, må kunne dokumentere  

 dette ved erklæring fra vedkommende styrelse mv.
Af erklæringen skal det  

 videre fremgå, at den offentligt ansatte ikke samtidig har modtaget ydelser  

 efter LL § 7 r, LL § 9, stk. 8, eller SL § 5 d.
D.C.3 Lempelsesberegning Lempelse for udenlandsk indkomst efter PSL skal for indkomståret 1996  

 beregnes særskilt for hver af de skatteberegninger, som er angivet i PSL §§ 6  

 (bundskat), 6 a (mellemskat), 7 (topskat), 8 a (skat af aktieindkomst) og 8 b  

 (CFC-indkomst, jf. lov nr. 487 af 12. juni 1996).
 Fra og med indkomståret 1996 beregnes der ikke længere indkomstskat  

 ("gl. 6%-skat") efter PSL § 8.
 Lempelsesberegningerne vedrørende de kommunale og amtskommunale  

 indkomstskatter og eventuel kirkeskat foretages på samme måde som for  

 bundskatten, jf. nedenfor.
Hvis der er flere indkomster fra samme land, skal lempelsesberegningen ske  

 samlet.
Lempelsesberegningen skal dog ske særskilt for hver indkomst, hvis  

 der skal lempes efter forskellige metoder eller - i tilfælde af  

 creditlempelse - hvis indkomsten i det pågældende land er blevet særskilt  

 (kilde-)beskattet.
 Hvis der er indkomst fra forskellige lande, skal lempelsesberegningerne  

 foretages for hvert enkelt land for sig.
 Det er alene de udenlandske indkomstarter, som indgår i  

 beregningsgrundlaget for den pågældende skat, som medtages ved  

 lempelsesberegningen.
Den udenlandske skattepligtige indkomst, personlige indkomst,  

 kapitalindkomst, aktieindkomst og CFC-indkomst opgøres efter danske regler.  

 Fradrag i forbindelse med den udenlandske indkomsterhvervelse skal fragå i  

 den udenlandske indkomst.
Det er altså den udenlandske nettoindkomst, der  

 indgår i lempelsesbrøkens tæller.
Se nærmere herom nedenfor under afsnittet »Fradrag i udenlandsk indkomst«.
 Når der udelukkende er tale om udenlandske indkomster fra samme land, er  

 udgangspunktet for lempelsesberegningerne de nedenfor angivne brøker.
Beregning af nedslag i bundskat, kommunale skatter og kirkeskat Nedslag i bundskat beregnes således:
 Den skat, der indgår i brøkens tæller, er skatten efter fradrag af  

 skatteværdien af personfradraget.
 Den udenlandske indkomst, der indgår i brøkens tæller, er den udenlandske  

 indkomst, der indgår i den skattepligtige almindelige indkomst.
Såfremt der skal foretages særskilt beregning af lempelsen for de  

 indkomstarter, der indgår i den skattepligtige indkomst, jf. ovenfor, indgår  

 hver del af den udenlandske indkomst, der skal foretages lempelsesberegning  

 for, som udenlandsk indkomst i brøkens tæller.
Har den skattepligtige f.eks.  

 en udenlandsk lønindkomst og en særskilt beskattet renteindkomst, beregnes  

 den maksimale creditlempelse herefter som Lempelsesberegningerne vedrørende de kommunale og amtskommunale  

 indkomstskatter og eventuel kirkeskat foretages på samme måde som for  

 bundskatten.
Beregning af nedslag i mellemskat Nedslaget beregnes således:
 Den mellemskat, der indgår i tælleren, er mellemskatten efter modregning  

 af eventuel resterende skatteværdi af personfradraget.
 Den udenlandske indkomst, der indgår i brøkens tæller, er den udenlandske  

 indkomst, der indgår i den personlige indkomst eller i kapitalindkomsten.
 Såfremt der skal foretages særskilt beregning af lempelsen, indgår hver  

 del af den udenlandske indkomst, der skal foretages lempelsesberegning for,  

 som udenlandsk indkomst i brøkens tæller, jf. det anførte ovenfor vedrørende  

 beregning af nedslag i bundskat, kommunale skatter og kirkeskat.
Beregning af nedslag i topskat Nedslaget beregnes således:
 Den topskat, der indgår i tælleren, er topskatten efter modregning af  

 eventuel resterende skatteværdi af personfradraget.
 Kapitalindkomst indgår kun i beregningen af topskatten med den del, der  

 overstiger en bundgrænse på 20.700 kr. (1996) .
 Den udenlandske kapitalindkomst, der indgår i brøkens tæller, skal  

 fastsættes under hensyntagen til denne bundgrænse.
 Såfremt både den udenlandske og den danske kapitalindkomst er positiv,  

 indgår den udenlandske kapitalindkomst i brøkens tæller med den del, der  

 kommer til beskatning, nr der tages hensyn til den del af bundgrænsen på  

 20.700 kr. (1996) , der falder på den udenlandske kapitalindkomst.
 Den udenlandske kapitalindkomst i tælleren nedsættes således i 1996 med:
 Den kapitalindkomst, der indgår i lempelsesbrøkens nævner, er den samlede  

 kapitalindkomst - 20.700 kr .
Såfremt den danske kapitalindkomst er negativ, mens den udenlandske er  

 positiv, fragår den negative danske kapitalindkomst først i den positive  

 udenlandske kapitalindkomst.
I brøkens tæller indgår herefter den samlede  

 positive kapitalindkomst, der overstiger 20.700 kr.
 Skal der foretages samlet lempelsesberegning i topskatten for den  

 udenlandske indkomst, indgår udenlandsk indkomst i brøkens tæller med summen  

 af udenlandsk personlig indkomst og udenlandsk kapitalindkomst reguleret som  

 anført ovenfor.
Skal der foretages særskilt beregning af lempelsen for henholdsvis  

 udenlandsk personlig indkomst og udenlandsk kapitalindkomst, er den  

 udenlandske indkomst i brøkens tæller henholdsvis udenlandsk personlig  

 indkomst og udenlandsk kapitalindkomst reguleret som anført ovenfor.
Med  

 hensyn til denne særskilte lempelsesberegning kan henvises til eksempel  

 19.2.3 i skm. cir. nr. 129 af 4. juli 1994.
 Udenlandske aktieudbytter og fortjeneste/tab ved afståelse af udenlandske  

 aktier mv.
 Der henvises til Oversigt 5 i skm. cirk. nr. 129 af 4. jul. 1994, hvoraf  

 det bl.a. fremgår, i hvilke tilfælde udenlandske aktieudbytter og fortjeneste  

 og tab ved afståelse af udenlandske aktier mv. beskattes som henholdsvis  

 personlig indkomst, kapitalindkomst og aktieindkomst.
 Med hensyn til lempelsesberegning (credit) vedrørende udenlandsk  

 aktieindkomst henvises til eksempel D.C.3.2.
Fortjenester ved afståelse af udenlandske aktier mv. vil i øvrigt kun  

 undtagelsesvis være lempelsesberettigede, idet beskatningsretten til sådanne  

 fortjenester som hovedregel alene tilkommer bopælslandet.
En vigtig   

 undtagelse herfra er den nordiske DBO, hvor kildestaten bl.a. har  

 beskatningsretten til fortjeneste ved afhændelse af aktier mv. i selskaber,  

 der er hjemmehørende i kildestaten.
Se i øvrigt herom under afsnit D.E.
Udenlandsk ind komst ikke skattepligtig Hvis den udenlandske indkomst ikke er skattepligtig efter danske regler,  

 skal den udenlandske skat ikke indgå i den danske lempelsesberegning, dog  

 bortset fra tilfælde, hvor der i den danske indkomstopgørelse indgår andre  

 indkomster, der knytter sig til den samme indkomstkilde i udlandet, se SKAT  

 1987.6.427 (TfS 1987,269) (Ø).
I denne sag var skatteyderen blevet beskattet af avance samt genvundne  

 afskrivninger ved afståelse af en fast ejendom på Grønland.
Avancen var ikke  

 skattepligtig i Danmark i henhold til reglerne i EBL, men da de danske regler  

 medførte beskatning af genvundne afskrivninger vedrørende samme ejendom,  

 kunne den grønlandske skat medføre lempelse i dansk skat, dog maksimalt med  

 et beløb svarende til den del af den danske skat, der kunne henføres til  

 genvundne afskrivninger.
I en kendelse af 18/11 1992 vedrørende en BF, jf.
TOLD-SKAT Nyt 1993.5.212  

 (TfS 1993,80), tog LSR stilling til et tilfælde, hvor et påtænkt salg af en  

 advokatvirksomhed i Grønland ville udløse fortjeneste på goodwill og  

 genvundne afskrivninger på medfølgende løsøre.
Hele fortjenesten ville blive  

 beskattet i Grønland, mens en del af fortjenesten (goodwill) var skattefri i Danmark.
Ved beregningen af credit efter den dansk-grønlandske DBO art.  

 22, stk. 1 a), skulle der ikke ske opdeling af fortjenesten, jf. art. 13,  

 stk. 2, og der kunne indrømmes lempelse for hele den grønlandske skat i det  

 omfang, den kunne rummes i dansk skat af fortjenesten, jf. art. 22, stk. 2.  

 Kendelsen er kommenteret i TOLD-SKAT Nyt 1993.7.336 (TfS 1993,193).
 Ved Lov nr. 1121 af 21. dec. 1994 (misbrug af DBO'er) er der foretaget  

 ændringer af LL § 5 C og § 5 D samt indsat en ny LL § 5 F og en ny KGL § 6 C.  

 Loven, der har virkning for udgifter og tab, der vedrører tiden efter d. 30.  

 nov. 1994, har til formål at imødegå skattearbitrage ved udnyttelse af DBO'er  

 til at opnå vilkårligt store fradrag.
I hovedtræk går ændringerne ud på, at der ikke kan gives fradrag for  

 vederlag for vedhængende renter i forbindelse med erhvervelse af en  

 rentebærende fordring, såfremt afkastet af fordringen, eller gevinster på  

 fordringen omfattet af KGL, som følge af reglerne i en DBO ikke skal  

 medregnes ved opgørelsen af den skattepligtige indkomst.
Endvidere gives der  

 ikke fradrag for renteudgifter m.v. på et lån, der er anvendt til erhvervelse  

 af en fordring, såfremt afkastet af fordringen som følge af reglerne i en DBO  

 ikke skal medregnes ved opgørelsen af den skattepligtige indkomst.  

 Tilsvarende kan der ikke opnås fradrag for tab på fordringer, såfremt  

 renteindtægterne på fordringen som følge af reglerne i en DBO ikke skal  

 medregnes ved opgørelsen af den skattepligtige indkomst.
For at modvirke  

 omgåelse af reglerne ved indskydelse af et eller flere selskaber mellem den  

 her i landet hjemmehørende skattepligtige, som har optaget et lån, og den  

 udenlandske skyldner, bestemmes det i LL § 5 F, stk. 2, at fradrag også nægtes ved køb af aktier i selskaber, der  

 direkte eller indirekte ejer fordringer, hvis afkast ikke kan beskattes som  

 følge af en DBO.
 Mht. de nærmere betingelser henvises til § 5 F, stk. 2..
Det fremgår af bemærkningerne til lovforslaget, at loven specielt tager  

 sigte på DBO'en med Brasilien, der indeholder en særlig bestemmelse om, at  

 renter, der hidrører fra gældsbeviser eller obligationer mv. udstedt af den  

 brasilianske stat, som tilfalder personer eller selskaber mv., der er  

 hjemmehørende i Danmark, kun kan beskattes i Brasilien.
Sådanne renteindtægter skal ikke  

 medregnes ved opgørelsen af den skattepligtige indkomst her i landet.
I dette  

 tilfælde er LL § 33 F (nettoprincippet, jf. nedenfor), derfor ikke et  

 tilstrækkeligt værn imod skattearbitrage, idet der ikke skal opgøres nogen  

 lempelsesberettiget brasiliansk indkomst.
Skattepligtige omfattet af KSL § 1, SEL § 1 eller FBL § 1 kan ikke opnå  

 fradrag for udgifter, der efter udenlandske skatteregler kan fradrages i  

 indkomst, som ikke indgår ved beregning af dansk skat, jf.
LL § 5 G, der ved  

 lov nr. 487 af 12. juni 1996 (international sambeskatning m.v.) er indsat med  

 virkning fra 1. jan. 1996.
Tilsvarende gælder, hvis fradrag for udgiften efter udenlandske  

 skatteregler kan overføres til fradrag i indkomst oppebåret af  

 koncernforbundne selskaber m.v., jf.
KGL § 6 B, stk. 3, hvis indkomst ikke indgår ved beregningen af  

 dansk skat.
 Herved er der indført en generel bestemmelse, hvorefter der ikke ved den  

 danske indkomstopgørelse kan opnås fradrag for udgifter, som efter  

 udenlandske regler kan fradrages indkomst oppebåret af skatteyderen eller af  

 selskaber, der er koncernforbundne med skatteyderen, hvis denne indkomst ikke  

 indgår i den danske skatteberegning.
Fradrag i udenlandsk indkomst Den udenlandske indkomst opgøres efter danske regler.
Lempelsesberettiget udenlandsk lønindkomst skal ved lempelsesberegningen  

 reduceres med de fradrag, der direkte vedrører erhvervelsen af den  

 udenlandske lønindkomst.
Dette gælder f.eks. udgifter til kost og logi samt  

 standardfradrag, se nærmere herom under afsnit D.B.2.
 A-kassebidrag anses ikke for at have en sådan tilknytning til  

 indkomsterhvervelsen, at de skal fragå ved lempelsesberegningen, jf.  

 Told-Skat Nyt 1992.10.300 (TfS 1992,280) (LSR) og TfS 1995,752 (LSR).
Fagforeningskontingenter anses derimod som udgangspunkt for at have en  

 sådan tilknytning til indkomsterhvervelsen, at kontingenterne skal reducere  

 den lempelsesberettigede lønindkomst.
I den ovenfor nævnte afgørelse TfS  

 1995,752 var der tale om en skatteyder, der havde sideløbende ansættelse i et  

 dansk moderselskab og et tysk datterselskab.
LSR fandt, at udgiften til  

 fagligt kontingent havde en sådan tilknytning til indkomsterhvervelsen fra  

 begge selskaber, at den lempelsesberettigede udenlandske indkomst skulle  

 nedsættes forholdsmæssigt med kontingentet.
 Hvis der kun er oppebåret udenlandsk lønindkomst i en del af indkomståret,  

 skal den lempelsesberettigede indkomst maksimalt reduceres med den  

 forholdsmæssige del af kontingentet, der kan henføres til opholdet i  

 udlandet.
Hvis det efter en konkret vurdering må antages, at medlemskab af en dansk  

 fagforening er uden forbindelse med arbejdet i udlandet, skal kontingentet  

 ikke fragå i den udenlandske lønindkomst, jf.
LSR 1984.159.
 Den udenlandske lønindkomst skal ikke reduceres med fradrag for indskud på  

 etableringskonto.
Udgifter, som lønmodtagere har i forbindelse med det indtægtsgivende  

 arbejde i udlandet, kan kun fradrages ved opgørelse af den skattepligtige  

 indkomst i det omfang de overstiger det i LL § 9, stk. 1, fastsatte  

 bundfradrag, der for 1996 udgør 3.900 kr.
Dette gælder f.eks. fradrag for  

 kost og logi og standardfradrag.
 Fradragsbegrænsningen efter pkt. 6.3 i TS-CIR 1995-19 vedrørende fradrag  

 for kost og logi samt standardfradrag opgjort efter Ligningsrådets satser  

 skal først gøres gældende efter, at det opgjorte fradrag er reduceret med  

 bundfradraget i LL § 9, stk. 1.
Hvis en skatteyder har lønindkomst fra både indland og udland, skal man  

 ved lempelsesberegningen fortrinsvis gøre begrænsningen i henhold til LL § 9,  

 stk. 1, gældende overfor de udenlandske udgifter, jf.
Skat 1990.6.479.
Ved opgørelsen af lempelsesberettiget udenlandsk indkomst anvendes et »nettoprincip« for alle arter af udenlandsk indkomst - herunder  

 også for så vidt angår udenlandske rente-, udbytte- og royaltyindtægter,  

 uanset om de pågældende indtægter hidrører fra erhvervsmæssig virksomhed  

 eller ikke - jf.
 LL § 33 F, hvorefter der (LL § 33 F, stk. 1) i forbindelse med beregningen  

 af den maksimale nedsættelse af dansk skat i henhold til en DBO eller LL § 33  

 ved opgørelsen af den lempelsesberettigede udenlandske indkomst skal  

 fratrækkes de udgifter, der anses for at vedrøre denne indkomst.
LL § 33 F, stk. 1, fastslår den direkte metode, hvorefter der ved  

 opgørelse af den indkomst, der oppebæres fra udlandet, skal fratrækkes de  

 udgifter, der anses at vedrøre denne indkomst.
En udgift vedrører en  

 udenlandsk indtægt, hvis der består en klar sammenhæng mellem udgiften og den  

 udenlandske indtægt.
Der kan eksempelvis være tale om renteudgifter, som  

 vedrører et lån, der er optaget netop med henblik på at erhverve den  

 udenlandske indkomst.
 Tilsvarende vil royaltybetalinger for patenter, der udelukkende anvendes i  

 den udenlandske virksomhed, have en sådan nær sammenhæng med den udenlandske  

 indkomst, at den efter den direkte metode kan henføres hertil, jf. pkt. 5.4 i  

 skm. cir. nr. 72 af 17. apr. 1996.
 Der er dog i LL § 33 F, stk. 2, fastsat en subsidiær regel, hvorefter  

 udgifter, der ikke kan henføres til enten den danske eller den udenlandske  

 indkomst, skal fordeles efter forholdet mellem den danske og den udenlandske  

 bruttoindkomst.
 Som eksempler på udgifter, som ikke kan henføres til en bestemt indkomst,  

 kan nævnes generalomkostninger og renteudgifter vedrørende en kassekredit,  

 som anvendes til generel finansiering af både indenlandske og udenlandske  

 aktiviteter m.m, jf. ligeledes pkt. 5.4 i skm. cir. nr. 72 af 17. apr. 1996.
For eksportører, der foretager kreditsalg til udlandet, gælder endvidere  

 den undtagelse, at den rente, som eksportøren selv har måttet betale for at  

 finansiere dette kreditsalg, ikke skal fragå ved lempelsesberegningen, jf.
LL  

 § 33 F, stk. 3. Baggrunden for dette er, at en sådan renteudgift oftest vil  

 være en del af salgsprisen snarere end en kapitalinvestering, idet den fra  

 eksportøren blot vil "gå videre" til kunden.
Ligningsrådet fandt, at det ved beregningen af den maksimale nedsættelse  

 af en bankfilials danske skat efter LL § 33 for thailandsk skat af  

 renteindtægter var det i LL § 33 F, stk. 1, subsidiært stk. 2, omhandlede  

 nettoprincip, der skulle finde anvendelse.
Undtagelsesbestemmelsen i LL § 33  

 F, stk. 3, fandt ikke anvendelse, da det stillede spørgsmål ikke vedrørte  

 lempelsesberegningen   

 for vedkommende eksportør af det pågældende produktionsudstyr, men alene  

 lempelsesberegningen for den pågældende bankfilial selv (TfS 1994,302 (BF)).
Nettoprincippet i LL § 33 F, herunder fordelingsreglen i § 33 F, stk. 2,  

 finder anvendelse ved enhver lempelse for dobbeltbeskatning, uanset hvad den  

 udenlandske indkomst består af og uanset, om det er en person eller et  

 selskab m.v., der oppebærer den udenlandske indkomst.
Således finder reglen også  

 anvendelse ved beregning af lempelse for faste driftssteder i udlandet.  

 Bestemmelsen i § 33 F vil derimod ikke aktualiseres ved beregning af lempelse  

 efter LL § 33 for sambeskattede udenlandske datterselskaber.
Det hænger  

 sammen med, at der i disse tilfælde, forinden lempelsesberegningen efter §  

 33, i forbindelse med indkomstopgørelsen i det danske moderselskab og det  

 udenlandske datterselskab er foretaget en endelig fordeling af indtægter og  

 udgifter mellem de to selskaber, jf. pkt. 5.4 i skm. cir. nr. 72 af 17. apr.  

 1996.
 Bestemmelsen i LL § 33 F, stk. 1, indebærer bl.a., at personer, der ved  

 deltagelse i arrangementer med lånte midler med henblik på investering i  

 udlandet erhverver udenlandsk renteindkomst, som er omfattet af en  

 bestemmelse om skattefritagelse eller skattelempelse, omfattes af det nævnte  

 »nettoprincip«, således at de udenlandske renteindtægter ved  

 lempelsesberegningen skal reduceres med de renteudgifter, der vedrører det  

 pågældende lånearrangement.
Endvidere indeholder LL § 5 D periodiserings- og indkomstopgørelsesregler, der skal forhindre, at nettoprincippet i LL § 33 F omgås ved at placere  

 udgifterne i et andet år end indtægterne.
 I henhold til LL § 5 D skal der ved opgørelsen af udenlandsk renteindkomst  

 ske fordeling af renteindtægter og renteudgifter, som vedrører  

 renteindkomsten, over den periode renteindtægterne og renteudgifterne  

 vedrører.
 Provisioner mv. som nævnt i LL § 5, stk. 3, fordeles over låneperioden  

 uanset størrelsen.
 Hvis anden kapitalindkomst eller indkomst i form af udbytte ikke forfalder  

 i samme år som den udgift, der vedrører indkomsten, skal udgiften - uanset  

 bestemmelsen i LL § 5, stk. 2, henføres til forfaldsåret for den pågældende  

 kapitalindkomst.
 LL § 33 F gælder for såvel fysiske som juridiske personer, hvorimod LL § 5  

 D kun gælder for fysiske personer (uden for næring).
 Bestemmelserne i LL §§ 5 D og 33 F har virkning for udgifter og indtægter,  

 der vedrører tiden efter den 19. maj 1993. Med hensyn til diverse  

 overgangsproblemer kan henvises til afsnit D.C.3 i ligningsvejledningen for  

 1993.
Skatteministeren har i en besvarelse af diverse spørgsmål fra Folketingets Skatteudvalg taget stilling til en række fortolkningsspørgsmål vedrørende  

 anvendelsen af LL §§ 5 D og 33 F, se Told-Skat Nyt 1993.21.913.
 I øvrigt henvises til skm. cirk. nr. 9 af 14/1 1994 om ændring af  

 beregningsregler for lempelse efter LL, KSL og PSL.
Skatteministeriet har hævet en retssag anlagt mod et selskab ejet af et  

 pengeinstitut, der i LSR havde fået medhold i, at lempelsen i den danske  

 skatteberegning vedrørende udenlandske renteindtægter oppebåret ved  

 næringsvirksomhed skulle ske efter et bruttoprincip.
Kendelsen har ikke  

 tidligere været offentliggjort af LSR.
Sagen vedrørte renteindtægter for  

 tiden inden den 19/5 1993, idet der for tiden efter nævnte dato i LL § 33 F  

 er etableret hjemmel til generelt at lempe efter et nettoprincip.
I  

 Skatteministeriets kommentar anføres, at årsagen til, at sagen er hævet, er  

 manglende aktualitet som følge af de konkrete omstændigheder.
Det er således  

 fortsat Skatteministeriets opfattelse, som forudsat i forarbejderne til LL §  

 33 F, at retstilstanden for tiden inden den 19/5 1993 var, at der også i  

 situationer som den foreliggende skulle lempes efter et nettoprincip. (TfS  

 1995, 836).
Ægtefæller - overførsel af underskud Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst bort fra  

 personlig indkomst, der beskattes i udlandet og ikke her i landet, jf.
PSL §  

 13, stk. 5. Kapital- og aktieindkomst, der beskattes i udlandet, indgår  

 derimod på normal vis ved beregningen af det underskud, der overføres til  

 ægtefællen.
 Reglen bestemmer, hvorledes det underskud, der kan overføres til  

 ægtefællen efter PSL § 13, stk. 2 eller 4, og PSL § 6 a, stk. 4, skal  

 beregnes, idet det fastslås, at der i denne relation skal ses bort fra  

 udenlandsk personlig indkomst.
 Reglen i PSL § 13, stk. 5, bevirker endvidere, at en ægtefælles underskud  

 ikke skal modregnes i den anden ægtefælles udenlandske indkomst.
Ved underskudsopgørelsen ses der bort fra udenlandsk personlig indkomst,  

 for hvilken der kan opnås skattefritagelse eller skattelempelse i henhold til  

 en DBO eller LL § 33. Det er uden betydning, om en skattefritagelse i en DBO  

 beror på en exemptions- eller creditlempelse.
Det er dog en betingelse for,  

 at der kan bortses fra udenlandsk personlig indkomst, at udlandet kan  

 beskatte indkomsten i sin helhed.
Er beskatningsretten f.eks. delt mellem  

 Danmark og udlandet, er denne betingelse ikke opfyldt, jf. pkt. 19.3 i skm.  

 cirk. nr. 129 af 4/7 1994. For så vidt angår personlig indkomst, forekommer  

 delt beskatningsret i visse DBO'er med hensyn til royalties, jf. herom afsnit  

 D.E.
Ved anvendelsen af PSL § 13, stk. 5, for indkomståret 1992, (da  

 bestemmelsen også fandt anvendelse på udenlandsk kapitalindkomst), skulle der  

 ikke bortses fra indkomst i form af renteindtægt af portugisiske obligationer  

 og udbytteindtægt af irske aktier.
Det afgørende var, at den dagældende DBO for Portugals vedkommende delte beskatningsretten til renteindtægter  

 mellem Portugal og Danmark, og for Irlands vedkommende henhørte  

 beskatningsretten af udbytteindkomst til Danmark (TfS 1996, 163 (LSR)).
PSL § 13, stk. 5, finder ikke anvendelse, hvor skatten af den udenlandske  

 indkomst er nedsat i henhold til LL § 33 A eller § 33 C.
I disse tilfælde  

 medregnes indkomsten således ved beregningen af underskuddet.
Den udenlandske personlige indkomst, der kan bortses fra, er  

 nettoindtægten, dvs. bruttoindtægten i vedkommende land reduceret med f.eks. fradrag for  

 arbejde i udlandet.
Dette er nu præciseret i selve lovteksten, idet der ved  

 lov nr. 312 af 17. maj 1995 er indsat en udtrykkelig bestemmelse i PSL § 13,  

 stk. 5, hvorefter den personlige indkomst reduceres med fradragsberettigede  

 udgifter, der vedrører denne indkomst, uanset om de pågældende udgifter er  

 omfattet af reglerne i PSL § 3, stk. 2, om fradrag i personlig indkomst.
 Virkningen af reglen i PSL § 13, stk. 5, kan nærmere belyses ved følgende  

 eksempel:
 Indkomstgrundlag mht. bundskat og kommunale skatter i relation til PSL §  

 13, stk. 5:
 Indkomstgrundlag mht. mellemskat i relation til PSL § 13, stk. 5:
 Indkomstgrundlag mht. topskat i relation til PSL § 13, stk. 5:
 (I det foreliggende tilfælde er dette uden praktisk betydning, da  

 ægtefælle 2 i forvejen ikke skal betale topskat).
Det skal fremhæves, at det alene er ved overførsel af underskud mellem  

 ægtefæller, at der kan ses bort fra udenlandsk indkomst efter PSL 13, stk. 5,  

 og altså ikke ved fremførsel af underskud hverken for den ægtefælle, der har  

 den udenlandske indkomst, eller for den anden ægtefælle.
Dette kan belyses  

 ved følgende (forenklede) eksempel:
 I dette tilfælde kan der ved overførsel af underskud mellem ægtefællerne  

 ses bort fra ægtefælle 1's udenlandske indkomst på 300.000 kr., hvorefter  

 75.000 kr. kan overføres til ægtefælle 2. Det resterende underskud for  

 ægtefælle 1 kan ikke fremføres, hverken af ægtefælle 1 eller ægtefælle 2.
Hvis ægtefælle 1's renteudgift i eksemplet havde været 400.000 kr., ville  

 den skattepligtige indkomst være negativ med 100.000 kr.
Af den negative  

 indkomst på 100.000 kr. ville 75.000 kr. kunne overføres til ægtefælle 2,  

 mens 25.000 kr. ville kunne fremføres af ægtefælle 1 til modregning i dansk  

 indkomst.
Hvis en lønindkomst både er omfattet af lempelsesreglerne i en DBO og LL §  

 33 A, kan skatteyderen som nævnt i afsnit D.C.2.5 vælge, at lempelsesreglerne  

 i DBO'en skal anvendes.
Dette kan bl.a. have betydning i relation til  

 fremførsel af underskud til senere indkomstår efter PSL § 13, stk. 5.
 Ved LSR-kendelse (TOLD-SKAT Nyt 1992.6.183) (TfS 1992,138) blev der som  

 følge af, at en af ægtefællerne havde udenlandsk indkomst omfattet af LL § 33  

 A, foretaget en fordeling af overskud og renteudgifter vedrørende fast  

 ejendom med halvdelen til hver ægtefælle i overensstemmelse med KSL § 24 A.  

 Se også afsnit A.A.4.1.
I alle tilfælde, hvor en ægtefælle eller begge har lempelsesberettiget  

 indkomst, skal kapitalindkomsten fordeles mellem ægtefællerne i  

 overensstemmelse med principperne i KSL § 24 A (jf. herom afsnit A.A.4.1).  

 Det er i denne forbindelse uden betydning, hvorvidt lempelse skal indrømmes  

 efter LL § 33, LL § 33 A eller i medfør af en DBO.
Det er ligeledes uden  

 betydning, hvilken lempelsesmetode der skal anvendes (credit, exemption, ny  

 metode eller exemption, gammel metode). Også i tilfælde, hvor en ægtefælle  

 eller begge har indkomst, som er objektivt skattefri (personer ansat ved  

 diverse internationale organisationer, jf. afsnit D.F.1), skal  

 kapitalindkomsten fordeles mellem ægtefællerne i overensstemmelse med  

 principperne i KSL § 24 A.
 I henhold til KSL § 24 B skal - i tilfælde, hvor en af ægtefællerne eller  

 begge har lempelsesberettigede udenlandske kapitalindtægter eller indkomst i  

 form af udbytte, jf. lov nr. 377 af 18. maj 1994 - den i LL § 33 F nævnte  

 opgørelse (jf. ovenfor) foretages på grundlag af ægtefællernes samlede  

 kapitalindtægter eller kapitaludgifter.
 Ved opgørelsen af eventuelt uudnyttet personfradrag, som efter PSL § 10,  

 stk. 3, kan benyttes til nedsættelse af den anden ægtefælles skatter, er der  

 ikke hjemmel til at bortse fra udenlandsk indkomst, jf. ØLD af 14. feb. 1974,  

 skd. 57.160 og Skat 1986.11.655 (TfS 1986576).
 Reglen om nedslag i formueskatten og derefter indkomstskatten til staten  

 ifølge PSL § 19, stk. 2, betragtes også som en skatteberegningsregel, jf.  

 f.eks. lsr. 1960.177. Indtægt, der er fritaget for beskatning her i henhold  

 til en DBO efter exemptionsprincippet (gammel metode), tages altså også i  

 betragtning ved beregningen af nedslag, jf. skd. 49.130.
Fremførsel af underskud Hvis en skatteyder, som i år 1 havde en negativ skattepligtig indkomst, og  

 som i år 2 f.eks. har såvel positiv dansk som positiv tysk indkomst, er der  

 ikke hjemmel til ved exemptionsberegningen at bortse fra indtægter eller  

 fradrag.
 Indkomstopgørelsen for år 2 skal foretages således:
D.C.3.1 Eksempel (creditmetoden) En ugift person, der har været fuldt skattepligtig til Danmark i hele  

 indkomståret 1996, har erhvervet lønindkomst fra USA ved arbejde dér i  

 9 måneder for en dansk arbejdsgiver.
 Nedslaget i den samlede skat udgør herefter det beregnede lempelsesbeløb  

 på 33.608 kr. (almindelig credit).
 Hvis den betalte skat i USA havde været mindre end det beregnede  

 lempelsesbeløb, ville nedslaget have svaret til den i USA betalte skat (fuld  

 credit).
 Nedslaget efter ovenstående lempelsesbrøk (33.608 kr.) er identisk med  

 nedslag beregnet ved exemption med progressionsforbehold (ny metode), jf.  

 eksempel D.C.3.4.
 I credittilfældene kan man således populært sige, at dersom en skatteyder  

 af en udenlandsk indkomst har betalt skat med en mindre  

 gennemsnitsskatteprocent end den danske, får han ved skatteberegningen her i  

 landet refunderet et beløb svarende til den udenlandske skat, medens han,  

 såfremt hans gennemsnitsskatteprocent her i landet er mindre end den  

 udenlandske, kun får nedslag svarende til den danske skat, der falder på den  

 udenlandske indtægt.
D.C.3.2 Eksempel (creditmetoden) Lempelsen kan, jf.
LL § 33, stk. 2, højst udgøre det beløb, kildelandet i  

 henhold til.
DBO'en har ret til at beholde, dvs. 4.500 kr.
D.C.3.3 Eksempel (exemption med progressionsforbehold (gl. metode)) Den udenlandske indkomst medtages ikke i den skattepligtige indkomst, men  

 medtages alene ved skatteberegningen.
 Eventuelt nedslag for renteindtægter m.v. (jf. afsnit A.A.1.2) beregnes på  

 grundlag af den skattepligtige indkomst (altså ekskl. udenlandsk indkomst).
Hvis en lønindkomst både er omfattet af lempelsesreglerne i en DBO og LL §  

 33 A, kan skatteyderen som nævnt i afsnit D.C.2.5 vælge, at lempelsesreglerne  

 i DBO'en skal anvendes.
Dette kan bl.a. have betydning i relation til  

 fremførsel af underskud til senere indkomstår efter PSL § 13, hvis  

 lønindkomsten hidrører fra en stat, med hvilken Danmark har indgået en DBO,  

 der anvender nedslagsmetoden exemption med progressionsforbehold, gl. metode.
D.C.3.4 Eksempel (exemption med progressionsforbehold (ny metode)) Den udenlandske indkomst medregnes i den til Danmark skattepligtige  

 indkomst, men der indrømmes et nedslag svarende til den del af den samlede,  

 danske skat, der falder på den udenlandske indkomst.
Skatterne udregnes på  

 samme måde som under eksempel D.C.3.3 ovenfor, bortset fra, at  

 renteindtægtsnedslag og eventuelt skattemæssigt underskud til fremførsel til  

 senere indkomstår efter PSL § 13 beregnes på grundlag af den skattepligtige  

  

 indkomst (inkl. udenlandsk indkomst). For så vidt angår anvendelsen af  

 bestemmelsen i PSL § 13, stk. 5, vedrørende overførsel af underskud til en  

 ægtefælle henvises til det ovenfor i afsnit D.C.3 herom anførte.
 En ugift person, der har været fuldt skattepligtig til Danmark i hele  

 indkomståret 1996, har erhvervet lønindkomst fra Brasilien ved arbejde der i  

 9 måneder for en dansk arbejdsgiver.
Skatteberegning: Se eksempel D.C.3.1 Nedslaget i den samlede skat udgør herefter det beregnede lempelsesbeløb  

 på 33.608 kr., jf. eksempel D.C.3.1 Størrelsen af den i Brasilien betalte  

 skat er uden betydning, uanset om beløbet er større eller mindre end det  

 beregnede lempelsesbeløb.
