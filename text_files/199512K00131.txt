Nr LSF 131 Forslag til Lov om ændring af lov om afgift af vejbenyttelse og lov om  

 vægtafgift af motorkøretøjer m.v. (Afkortning af afgiftsperioden og refusion  

 af afgift ved ændringer i løbet af afgiftsperioden) Fremsat af skatteministeren (Carsten Koch) den 13. december 1995 Vedtaget ved tredjebehandling den 19. marts 1996 Lov nr. 226 af 27/03/1996 § 1 I lov nr. 956 af 25. november 1994 om afgift af vejbenyttelse foretages  

 følgende ændringer:
 1. I § 2, stk. 1, indsættes efter »år«: »,  

 jf. dog stk. 2«.
 2. I § 2 indsættes efter stk. 1 som nye stykker:
 »Stk. 2. Ved anmeldelse af ny ejer (bruger) eller ændring af  

 betydning for beregning af afgift efter denne lov eller efter lov om  

 vægtafgift af motorkøretøjer m.v. afkortes afgiftsperioden med de resterende  

 dage af perioden.
Stk. 3. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer (bruger) eller omberegning som følge af ændringer og  

 træffer herunder bestemmelse om tidspunktet for overgang til de ændrede  

 afgiftsbeløb.« Stk. 2 og 3 bliver herefter stk. 4 og 5.
 3. § 7, stk. 2, affattes således:
»Stk. 2. Der betales desuden afgift for retten til benyttelse  

 af andre dele af vejnettet, hvor der i overensstemmelse med artikel 7, litra  

 d, i direktiv 93/89/EØF af 25. oktober 1993 kan opkræves afgift.  

 Skatteministeren offentliggør en oversigt over de pågældende veje.« 4. § 12, stk. 1, affattes således:
»For dansk registrerede køretøjer kan afgiften refunderes, såfremt  

 køretøjet i afgiftsperioden afmeldes af motorkøretøjsregisteret eller ikke  

 længere omfattes af afgiftspligten.« 5. I § 13 ændres »bevis« til:  

 »beviset«.
§ 2 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, som ændret ved lov nr. 1093 af 20. december 1995,  

 foretages følgende ændringer:
 1. § 4 a, stk. 2, 2. pkt., affattes således:
»I øvrigt finder § 2 om afgiftsperioder m.v. samt anmeldelse af ny  

 ejer (bruger), § 4, stk. 1 og 2, 2. pkt., om regulering af afgiftsbeløb m.v.  

 og § 6 om renteterminer og renteberegning i lov om afgift af vejbenyttelse  

 tilsvarende anvendelse.« 2. § 4 a, stk. 3, affattes således:
»Stk. 3. Såfremt et køretøj, der er afgiftspligtigt efter  

 stk. 1, i afgiftsperioden afmeldes af motorkøretøjsregisteret eller overgår  

 til afgiftspligt efter § 4, refunderes afgiften med 1/12 for hver hele måned,  

 der resterer af afgiftsperioden.« 3. Efter § 4 a, stk. 4, indsættes:
»Stk. 5. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer (bruger).« § 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 956 af 22. november 1994 om afgift af vejbenyttelse foretages  

 følgende ændringer:
 1. I § 2, stk. 1, indsættes efter »år«: »,  

 jf. dog stk. 2«.
 2. I § 2 indsættes efter stk. 1 som nyt stk. 2 og 3:
 »Stk. 2. Ved anmeldelse af ny ejer(bruger) eller ændring af  

 betydning for beregning af afgift efter denne lov eller efter lov om  

 vægtafgift af motorkøretøjer m.v. afkortes afgiftsperioden med de resterende  

 dage af perioden.
 Stk. 3. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer(bruger) eller omberegning som følge af ændringer og  

 træffer herunder bestemmelse om tidspunktet for overgang til de ændrede  

 afgiftsbeløb.«.
 Stk. 2 og 3 bliver herefter stk. 4 og 5.
 3. § 7, stk. 2, affattes således:
 »Stk. 2. Der betales desuden afgift for retten til benyttelse  

 af andre dele af vejnettet, hvor der i overensstemmelse med artikel 7, litra  

 d, i direktiv 93/89/EØF af 25. oktober 1993 kan opkræves afgift.  

 Skatteministeren offentliggør en oversigt over de pågældende veje.«.
 4. § 12, stk. 1, affattes således:
 » § 12. For dansk registrerede køretøjer kan afgiften  

 refunderes, såfremt køretøjet i afgiftsperioden afmeldes af  

 motorkøretøjsregisteret eller ikke længere omfattes af afgiftspligten.«.
 5. I § 13 ændres »bevis« til:  

 »beviset«.
§ 2 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, foretages følgende ændringer:
 1. § 4a, stk. 2, 2. pkt., affattes således:
 »I øvrigt finder § 2 om afgiftsperioder m.v. samt anmeldelse af ny  

 ejer(bruger), § 4, stk. 1 og 2, 2. pkt., om regulering af afgiftsbeløb m.v.  

 og § 6 om renteterminer og renteberegning i lov om afgift af vejbenyttelse  

 tilsvarende anvendelse.«.
 2. § 4a, stk. 3, affattes således:
 »Stk. 3. Såfremt et køretøj, der er afgiftspligtigt efter  

 stk. 1, i afgiftsperioden afmeldes af motorkøretøjsregisteret eller overgår  

 til afgiftspligt efter § 4, refunderes afgiften med 1/12 for hver hele måned,  

 der resterer af afgiftsperioden«.
 3. Efter § 4a, stk. 4, indsættes:
 »Stk. 5. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer(bruger).«.
§ 3 Loven træder i kraft den 1. januar 1996.
Bemærkninger til lovforslaget Almindelige bemærkninger Indledning Med lov nr. 956 af 22. november 1994 om afgift af vejbenyttelse  

 gennemførtes aftalen af 9. februar 1994 mellem Belgien, Danmark, Holland,  

 Luxembourg og Tyskland om opkrævning af afgifter for tunge erhvervskøretøjers  

 benyttelse af visse veje.
Loven trådte i kraft den 1. december 1994 og  

 indførte med virkning fra 1. januar 1995 afgift for lastbiler og lastvognstog  

 m.v. til vejgodstransport, når de omhandlede køretøjer har en tilladt  

 totalvægt på 12 t eller derover.
For køretøjer, der er registreret i udlandet, betales afgiften for retten  

 til at benytte det danske motorvejsnet og enkelte tilknyttede veje.
Afgiften  

 betales for den periode - dog mindst en dag - som det pågældende vejnet  

 benyttes.
For køretøjer, der er indregistreret i Danmark betales for retten til at  

 bruge hele det danske vejnet.
Afgiften opkræves forud for en periode på et  

 år.
Opkrævningen finder sted sammen med opkrævning af vægtafgift, der  

 ligeledes opkræves for en periode på et år for køretøjer, der er  

 afgiftspligtige efter loven om afgift af vejbenyttelse.
Afgiften opkræves af  

 Centralregisteret for Motorkøretøjer.
Afbrydelse af afgiftsperioden og refusion af afgift Ifølge lovens § 12, stk. 1, kan vejbenyttelsesafgiften for dansk  

 registrerede køretøjer refunderes, såfremt køretøjet afmeldes af  

 motorkøretøjsregisteret i løbet af afgiftsperioden.
Der refunderes afgift for  

 resterende antal hele måneder af afgiftsperioden, men med fradrag af et gebyr  

 på 188 kr.
Refusionsordningen finder kun anvendelse i forbindelse med  

 fuldstændig afmelding af køretøjet, dvs. aflevering af nummerpladerne.
Loven  

 indeholder ikke bestemmelser om fremgangsmåden og evt. refusion i forbindelse  

 med ændringer af et køretøjs afgiftsmæssige status eller ejer(bruger)skifte i  

 løbet af afgiftsperioden.
Problemer ved fælles opkrævning af vægtafgift og  

 vejbenyttelsesafgift Ved indførelsen af vejbenyttelsesafgiften blev det fundet mest  

 hensigtsmæssigt, at vejbenyttelses- og vægtafgift blev opkrævet samtidig og  

 for samme periode(r). Vægtafgiftslovens bestemmelser om afgiftsperioder,  

 opkrævning og refusion blev samtidig ændret for køretøjer, som er  

 afgiftspligtige efter vejbenyttelsesafgiftsloven, så der herefter gælder det  

 samme for de to afgifter.
Den fælles opkrævning har imidlertid vist sig at give problemer på grund  

 af de to afgifters forskellige struktur, som motorkøretøjsregisterets  

 opkrævningssystem ikke tager højde for.
Vejbenyttelsesafgiften består kun af  

 2 satser - en for køretøjer med højst 3 aksler og en anden (højere) for  

 køretøjer med 4 aksler og derover.
Vægtafgiften består derimod af en  

 gradueret skala med stigende satser afhængig af køretøjets vægt.
Det er ikke ualmindeligt, at der i løbet af en afgiftsperiode foretages  

 tekniske ændringer af et køretøj.
Det kan være ændringer af selve den  

 trækkende lastvogn, eller det kan være ændringer af en vogntogskombination f.  

 eks. ved til- eller framelding af en anhænger, påhængsvogn eller lign.
På  

 grund af forskellen i de to afgifters struktur kan et køretøj ændre status  

 efter vægtafgiftsloven uden at ændre status i relation til  

 vejbenyttelsesafgiften.
Det vil f. eks. være tilfældet, hvis et køretøj på  

 den højeste vejbenyttelsesafgift (4 aksler og vægt over 12 t) gennemgår  

 tekniske ændringer, som fører til forøgelse af vægten, eller får tilkoblet  

 anhænger eller. lign.
Motorkøretøjsregisterets opkrævningssystem reagerer på anmeldte ændringer  

 af status i relation til vejbenyttelsesafgiften, men ikke på ændringer af  

 vægtsafgiftsmæssig status i løbet af en afgiftsperiode.
I det omhandlede  

 tilfælde, hvor der kun sker ændring i relation til vægtafgift, får  

 ændringerne først virkning for næste periode.
Dette forhold kan føre til misbrug af systemet.
Hvis en vognmand inden  

 starten på en ny afgiftsperiode anmelder ændring til lavere vægtafgiftssats  

 umiddelbart inden den nye periode starter, bliver der udsendt opkrævning af  

 den lavere vægtafgift.
Når den nye periode er startet foretages igen  

 anmeldelse af ændring tilbage til den højere vægtafgift, men dette får ikke  

 indvirkning på opkrævningen, der jo allerede er foretaget for et år til den  

 lavere sats.
Problemet vil første gang blive aktuelt med starten af de nye  

 afgiftsperioder pr. 1. januar 1996.
Ændring af opkrævningssystemet En omlægning, så systemet tager hensyn til alle ændringer af  

 vægtafgiftsmæssig status vil kræve opbygning af et helt nyt system.
Der  

 foreslås derfor i stedet en enklere løsning, så ændringer i relation til  

 vægtafgiften fører til en afbrydelse - afkortning - af igangværende periode  

 for såvel vægt- som vejbenyttelsesafgift og samtidig start på en ny etårig  

 afgiftsperiode i relation til begge afgifter.
Den afgift, der allerede er  

 indbetalt for den resterende del af den indeværende periode refunderes med  

 virkning fra ændringsdagen og uden fradrag af gebyr.
Systemet svarer til det  

 system, der gælder i vægtafgiftsloven for andre køretøjer, dvs. køretøjer,  

 der ikke er afgiftspligtige efter vejbenyttelsesafgiftsloven.
Det er samtidig foreslået, at systemet anvendes i forbindelse med ændring  

 af ejer(bruger) og ved ændring af afgiftsmæssig status i relation til  

 vejbenyttelsesafgiften.
Dermed følges samme princip, som anvendes i  

 vægtafgiftsloven.
Andre ændringer I § 7, stk. 2, præciseres, at de vejstrækninger uden for motorvejsnettet,  

 hvor der kan opkræves afgift af udenlandske køretøjer, er de veje, hvor  

 opkrævning af afgift er godkendt af Kommissionen efter proceduren i  

 direktivet om vejbenyttelsesafgift.
 I § 13 præciseres, at det er det originale bevis for betaling af afgift,  

 der skal medbringes under kørselen.
Provenumæssige konsekvenser Anvendelsen af refusionsordningen for resterende hele dage og uden fradrag  

 af gebyr for køretøjer, der ændrer status i relation til  

 vejbenyttelsesafgiften, kan medføre et varigt årligt provenutab af en  

 størrelse på indtil 5 mill. kr.
 Ordningen med afbrydelse af afgiftsperioden og start af ny periode i  

 forbindelse med ændring af status i relation til vægtafgiften samt ved  

 ejerskifte kan føre til en vis fremskyndelse af provenutab, der ville komme i  

 alle tilfælde efterhånden som afgiftsperioderne ikke alle starter primo  

 januar, men jævnt hen over året. Ændringen vil til den tid medføre beskedne  

 engangsgevinster.
 Nettoresultatet af ændringerne er således reelt et beskedent provenutab på  

 indtil 5 mill. kr. på helårsbasis.
Erhvervsøkonomiske konsekvenser For vognmænd, der foretager ændringer i løbet af en afgiftsperiode, vil  

 der ske en beskeden likviditetsforringelse i forbindelse med fremrykningen af  

 den nye afgiftsperiode.
Det er imidlertid samme system, der hidtil har været  

 anvendt i vægtafgiftsloven og stadig anvendes for køretøjer, der ikke er  

 vejafgiftspligtige.
Refusionsordningen indebærer samtidig fuld refusion af  

 betalt afgift uden fradrag af resterende dage i måneden og uden gebyr,  

 hvilket udgør en beskeden lempelse.
Miljømæssige konsekvenser Forslaget skønnes ikke at få konsekvenser for miljøet, idet det ikke  

 antages at ville påvirke kørselsmønsteret eller omfanget af godskørsel.
Forholdet til EU-retten Vægtafgift og vejbenyttelsesafgift for køretøjer med en totalvægt på over  

 12 t er reguleret i Rådets direktiv 93/89/EØF af 25. oktober 1993 om  

 opkrævning i medlemsstaterne af afgifter på visse køretøjer, der anvendes til  

 vejgodstransport, samt af vejafgifter og brugsafgifter for benyttelse af  

 visse infrastrukturer.
Direktivets art. 4 overlader det til medlemsstaterne at fastsætte  

 bestemmelser om opkrævning og inddrivelse af vægtafgift.
Med hensyn til  

 vejbenyttelsesafgiften fastsætter direktivet, at opkrævning og kontrol skal  

 foretages på en sådan måde, at trafikstrømmen sinkes mindst muligt, og  

 således, at enhver obligatorisk kontrol ved Fællesskabets indre grænser  

 undgås.
Endvidere fastsættes, at den årlige afgift højst må udgøre 1.250 ECU.
De foreslåede ændringer ses ikke at stride mod direktivet, bl.a. henset  

 til, at der ved afbrydelse af afgiftsperioden og opkrævning for en ny  

 periode, gives fuld refusion for den tidligere betalte afgift uden fradrag af  

 administrationsgebyr.
Derved overskrides loftet på de 1.250 ECU ikke.
Administrative konsekvenser Centralregisteret for Motorkøretøjer anslår en udgift på ca. 350.000 kr.  

 til ændringer af opkrævningssystemet.
Sidehenvisninger Vejbenyttelsesafgiftsloven: Lov 1994 nr. 956 (L 4) FT 1994-95: s. 51, 129,  

 849, 1006. Till.
A 35, B 24, C 4.
Vægtafgiftsloven: Revideret lov.
Lov 1994 nr. 957 (L 5) FT 1994-95: s. 54,  

 129, 849, 1007. Till.
A 79, B 29, C 33.
Bemærkninger til de enkelte bestemmelser Til § 1 Til nr. 1 og 2 Med det nye stk. 2 indføres bestemmelsen om afkortning af afgiftsperioden.  

 Bestemmelsen skal anvendes dels i forbindelse med ejerskifte, hvor en  

 lignende bestemmelse findes i vægtafgiftslovens § 6, stk. 3, dels når et  

 køretøj eller vogntog ændres, så der skal betales en anden sats i  

 vejbenyttelses- eller vægtafgift.
Hermed vil også ændringer, som alene har  

 betydning for vægtafgiften rent teknisk blive registreret som ændring af  

 begge afgifter, og der vil blive opkrævet afgift for nye etårige  

 afgiftsperioder.
Med det nye stk. 3 indsættes en bemyndigelse til, at skatteministeren i  

 samarbejde med justitsministeren kan fastsætte de nærmere regler for  

 tilbagebetaling/omberegning af den tidligere indbetalte afgift.
En lignende  

 bemyndigelse findes i vægtafgiftslovens § 9, stk. 3, i forbindelse med  

 ændringer af betydning for vægtafgiften.
Til nr. 3 Ifølge § 7, stk. 2, skal udenlandske afgiftspligtige køretøjer også betale  

 afgift for retten til at benytte E-vejsstrækninger, der ikke er motorveje.  

 Udvidelsen af afgiftsopkrævningen til sådanne veje, der ikke er motorveje,  

 skal godkendes af Europa-Kommissionen efter en procedure der er fastsat i  

 artikel 7, litra d, i direktiv 93/89/EØF om vejbenyttelsesafgift.
Da det ikke  

 på forhånd er givet, at Kommissionen til enhver tid vil godkende  

 afgiftsopkrævning for alle E-vejsstrækninger, der ikke er motorveje, er § 7,  

 stk. 2, foreslået ændret således, at der ikke længere henvises til  

 E-vejsstrækninger, der ikke er motorveje, men i stedet henvises til dele af  

 vejnettet, hvor der i overensstemmelse med den nævnte direktivbestemmelse kan  

 opkræves afgift.
Da det herefter ikke længere fremgår direkte af loven hvilke  

 veje udover motorvejene, der omfattes af vejbenyttelsesafgiften, foreslås  

 det, at skatteministeren offentliggør en oversigt over de pågældende veje.
Til nr. 4 Det præciseres i § 12, at reglerne om afmeldelse fra  

 motorkøretøjsregisteret og refusion af afgift i den forbindelse også anvendes  

 i tilfælde, hvor et køretøj udgår af afgiftspligten efter loven om  

 vejbenyttelsesafgift, men forbliver i motorkøretøjsregisteret, fordi det  

 stadig er afgiftspligtigt efter vægtafgiftsloven.
Til nr. 5 I § 13 er fastsat, at føreren af et afgiftspligtigt køretøj skal medføre  

 bevis for betalt afgift.
Der har været tvivl om, hvorvidt det er det  

 originale bevis, der skal medbringes, eller om en fotokopi er tilstrækkelig.  

 Det præciseres derfor i overensstemmelse med aftalen mellem Danmark, Tyskland  

 og Benelux-landene, at det er det originale bevis, der skal medbringes.
Til § 2 Til nr. 1 Henvisningen i vægtafgiftslovens § 4a, stk. 2, til  

 vejbenyttelsesafgiftslovens § 5 har vist sig overflødig, og det foreslås  

 derfor, at den udgår.
Samtidig præciseres det i henvisningen til  

 vejbenyttelsesafgiftslovens § 2, at den nye regel om afkortning af  

 afgiftsperioden i forbindelse med ejerskifte også gælder for vægtafgiften.
Til nr. 2 § 4a omhandler vægtafgift af køretøjer, der er afgiftspligtige efter loven  

 om vejbenyttelsesafgift.
Hvis et køretøj udgår af afgiftspligten efter  

 vejbenyttelsesafgiftsloven, jf. bemærkningerne til § 1, nr.4, udgår det  

 samtidig af afgiftspligten efter vægtafgiftslovens § 4a og bliver i stedet  

 afgiftspligtigt efter vægtafgiftslovens § 4. Det præciseres i § 4a, stk. 3,  

 at hvis et køretøj overgår til afgiftspligt efter § 4, gælder samme regel for  

 refusion af betalt afgift, som ved afmelding af motorkøretøjsregisteret.
Til nr. 3 Med bestemmelsen foreslås samme bemyndigelse i relation til vægtafgift,  

 som er foreslået i vejbenyttelsesafgiftslovens § 2, stk. 3, vedrørende  

 tilbagebetaling af afgift i forbindelse med ejerskifte.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 956 af 22. november 1994 om afgift af vejbenyttelse foretages  

 følgende ændringer:
 1. I § 2, stk. 1, indsættes efter »år«: »,  

 jf. dog stk. 2«.
 2. I § 2 indsættes som nyt stk. 2 og 3:
 »Stk. 2. Ved anmeldelse af ny ejer(bruger) eller ændring af  

 betydning for beregning af afgift efter denne lov eller efter lov om  

 vægtafgift af motorkøretøjer m.v. afkortes afgiftsperioden med de resterende  

 dage af perioden.
 Stk. 3. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer(bruger) eller omberegning som følge af anmeldte  

 ændringer og træffer herunder bestemmelse om tidspunktet for overgang til de  

 ændrede afgiftsbeløb.«.
 Stk. 2 og 3 bliver herefter stk. 4 og 5.
§ 2 For afgiftspligtige køretøjer, der er registreringspligtige i Danmark, er  

 afgiftsperioden et år.
 Stk. 2. For udenlandske afgiftspligtige køretøjer betales afgiften  

 for perioder, jf. § 3, stk. 1 og 2, der mindst udgør en dag og højst et år.
 Stk. 3. Afgiftsperioden starter ved døgnets begyndelse.
 3. § 7, stk. 2, affattes således:
 »Stk. 2. Der betales desuden afgift for retten til benyttelse  

 af andre dele af vejnettet, hvor der i overensstemmelse med artikel 7, litra  

 d, i direktiv 93/89/EØF af 25. oktober 1993 kan opkræves afgift.  

 Skatteministeren offentliggør en oversigt over de pågældende veje.«.
§ 7 Stk. 2. Der betales desuden afgift for retten til benyttelse af  

 den del af vejnettet, der udgøres af de E-vejsstrækninger, der ikke er  

 motorveje.
 4. § 12, stk. 1, affattes således:
 » § 12. For dansk registrerede køretøjer kan afgiften  

 refunderes, såfremt køretøjet i afgiftsperioden afmeldes af  

 motorkøretøjsregisteret eller ikke længere omfattes af afgiftspligten.«.
§ 12 For dansk registrerede køretøjer kan afgiften refunderes, såfremt  

 køretøjet afmeldes af motorkøretøjsregisteret i afgiftsperioden.
Stk. 2. For udenlandske køretøjer kan afgiften refunderes for  

 dansk udstedte beviser, såfremt beviset returneres til de statslige told- og  

 skattemyndigheder inden udløbet af afgiftsperioden.
Der kan ikke opnås  

 refusion, når afgiften er betalt for perioder under et år.
 Stk. 3. Refusionsbeløbet efter stk. 1 og 2 udgør resterende hele  

 tolvtedele af afgiftsperioden fratrukket et gebyr på 188 kr.
Stk. 4. - - - 5. I § 13 ændres »bevis« til:  

 »beviset«.
§ 13 Føreren af et afgiftspligtigt køretøj skal medføre bevis for betalt  

 afgift, jf. § 5, stk. 3, eller § 7, stk. 3, ved benyttelse af afgiftsbelagte  

 veje og vise beviset til politiet på forlangende.
§ 2 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, foretages følgende ændringer:
 1. § 4a, stk. 2, 2. pkt., affattes således:
 »I øvrigt finder § 2 om afgiftsperioder m.v. samt anmeldelse af ny  

 ejer(bruger), § 4, stk. 1 og 2, 2. pkt., om regulering af afgiftsbeløb m.v.  

 og § 6 om renteterminer og renteberegning i lov om afgift af vejbenyttelse  

 tilsvarende anvendelse.«.
 2. § 4a, stk. 3, affattes således:
»Stk. 3. Såfremt et køretøj, der er afgiftspligtigt efter  

 stk. 1, i afgiftsperioden afmeldes af motorkøretøjsregisteret eller overgår  

 til afgiftspligt efter § 4, refunderes afgiften med 1/12 for hver hele måned,  

 der resterer af afgiftsperioden.« 3. Efter § 4a, stk. 4, indsættes:
 Stk. 5. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer(bruger).'.
§ 4a Stk. 2. For køretøjer som nævnt i stk. 1, der registreres 1. gang  

 eller har været afmeldt, forfalder afgiften til betaling på  

 registreringstidspunktet og betales forud for hele perioden.
I øvrigt finder  

 § 2, jf. § 5, om afgiftsperioder m.v., § 4, stk. 1 og 2, 2. pkt., om  

 regulering af afgiftsbeløb m.v. og § 6 om renteterminer og renteberegning i  

 lov om afgift af vejbenyttelse tilsvarende anvendelse.
 Stk. 3. Såfremt et køretøj, der er afgiftspligtigt efter stk. 1,  

 afmeldes af motorkøretøjsregisteret i afgiftsperioden, refunderes afgift med  

 1/12 for hver hele måned, der resterer af afgiftsperioden.
 Stk. 4. Grundlaget for regulering efter stk. 2 er de afgiftssatser  

 i ecu, som fremgår af bilaget til Rådets direktiv 93/89/EØF af 25. oktober  

 1993. Skatteministeren offentliggør regulering af afgiftssatser ved  

 bekendtgørelse i Lovtidende.
Efter 2. behandling den 12. marts 1996 § 1 I lov nr. 956 af 25. november 1994 om afgift af vejbenyttelse foretages  

 følgende ændringer:
 1. I § 2, stk. 1, indsættes efter »år«: »,  

 jf. dog stk. 2«.
 2. I § 2 indsættes efter stk. 1 som nye stykker:
 »Stk. 2. Ved anmeldelse af ny ejer (bruger) eller ændring af  

 betydning for beregning af afgift efter denne lov eller efter lov om  

 vægtafgift af motorkøretøjer m.v. afkortes afgiftsperioden med de resterende  

 dage af perioden.
Stk. 3. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer (bruger) eller omberegning som følge af ændringer og  

 træffer herunder bestemmelse om tidspunktet for overgang til de ændrede  

 afgiftsbeløb.« Stk. 2 og 3 bliver herefter stk. 4 og 5.
 3. § 7, stk. 2, affattes således:
»Stk. 2. Der betales desuden afgift for retten til benyttelse  

 af andre dele af vejnettet, hvor der i overensstemmelse med artikel 7, litra  

 d, i direktiv 93/89/EØF af 25. oktober 1993 kan opkræves afgift.  

 Skatteministeren offentliggør en oversigt over de pågældende veje.« 4. § 12, stk. 1, affattes således:
»For dansk registrerede køretøjer kan afgiften refunderes, såfremt  

 køretøjet i afgiftsperioden afmeldes af motorkøretøjsregisteret eller ikke  

 længere omfattes af afgiftspligten.« 5. I § 13 ændres »bevis« til:  

 »beviset«.
§ 2 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, som ændret ved lov nr. 1093 af 20. december 1995,  

 foretages følgende ændringer:
 1. § 4 a, stk. 2, 2. pkt., affattes således:
»I øvrigt finder § 2 om afgiftsperioder m.v. samt anmeldelse af ny  

 ejer (bruger), § 4, stk. 1 og 2, 2. pkt., om regulering af afgiftsbeløb m.v.  

 og § 6 om renteterminer og renteberegning i lov om afgift af vejbenyttelse  

 tilsvarende anvendelse.« 2. § 4 a, stk. 3, affattes således:
»Stk. 3. Såfremt et køretøj, der er afgiftspligtigt efter  

 stk. 1, i afgiftsperioden afmeldes af motorkøretøjsregisteret eller overgår  

 til afgiftspligt efter § 4, refunderes afgiften med 1/12 for hver hele måned,  

 der resterer af afgiftsperioden.« 3. Efter § 4 a, stk. 4, indsættes:
»Stk. 5. Skatteministeren fastsætter efter forhandling med  

 justitsministeren de nærmere regler for afgiftens tilbagebetaling som følge  

 af anmeldelse af ny ejer (bruger).« § 3 Loven træder i kraft dagen efter bekendtgørelsen i Lovtidende.
