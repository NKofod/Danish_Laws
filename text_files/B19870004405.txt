 I henhold til § 4, stk. 1, nr. 1, og § 14 i lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger fastsættes følgende:
 § 1.  Følgende prøver er godkendt som prøver for gas-,  

 vand- og sanitetsmestre:
a.
Danmarks Tekniske Højskoles eksamen for civilingeniører med teknisk  

 hygiejne som speciale, aflagt inden den 1. maj 1977.
b.
Den af Ministeriet for Offentlige Arbejder i bekendtgørelse af 3.  

 september 1963, bekendtgørelse af 12. december 1974, bekendtgørelse af 5. maj  

 1977 og bekendtgørelse af 30. juni 1983 anordnede prøve, afholdt henholdsvis  

 i årene 1963-74, 1975-76, 1977-83 og 1984-86, samt de i nævnte  

 bekendtgørelser anførte prøver afholdt i årene før 1963.
c.
Den af Undervisningsministeriet i bekendtgørelse nr. 856 af 5. december  

 1986 om uddannelse af gas-, vand- og sanitetsmestre fastsatte prøve.
d.
Prøve afholdt på Teknologisk Institut eller andre af Ministeriet for  

 Offentlige Arbejder godkendte uddannelsessteder i henhold til de nedenfor  

 angivne vilkår.
 § 2.  For den i § 1, litra d, omhandlede prøve gælder  

 følgende:
 For adgangen til prøven samt prøvens afholdelse m.v. gælder de regler, der  

 er fastsat i Undervisningsministeriets bekendtgørelse nr. 856 af 5. december  

 1986 om uddannelse af gas-, vand- og sanitetsmestre §§ 2-3 og §§ 6-19.
Stk. 2.  Prøven afholdes under kontrol af den af  

 Ministeriet for Offentlige Arbejder i henhold til § 14 i fornævnte lov  

 nedsatte eksamenskommission af de uddannelsessteder, som af Ministeriet for  

 Offentlige Arbejder har fået tilladelse dertil.
Ansøgning om tilladelse til  

 prøvens afholdelse indsendes til Ministeriet for Offentlige Arbejder.  

 Tilladelsen gives indtil videre og kan tilbagekaldes.
 Stk. 3.  Eksamenskommissionen kan dispensere fra de  

 fastsatte adgangsbetingelser, hvis den uddannelsessøgende ved anden  

 uddannelse og/eller beskæftigelse har opnået fagligt grundlag for adgang til  

 uddannelsen.
Stk. 4.  Afgørelser, der er tillagt uddannelsesstedet i  

 medfør af de i stk. 1 nævnte bestemmelser, kan indbringes for  

 eksamenskommissionen.
Fristen for klager er 4 uger fra den dag, afgørelsen er  

 meddelt den pågældende.
 § 3.  Bekendtgørelsen træder i kraft den 1. marts  

 1987.
 Stk. 2.  Bekendtgørelse nr. 315 af 30. juni 1983 om  

 prøver for gas-, vand- og sanitetsmestre ophæves med virkning fra samme dato.
