 § 1.  I medfør af § 4; stk. 2, i lov om offentlige  

 veje (lovbekendtgørelse nr. 368 af 6. august 1985) undtages følgende  

 afgørelser fra den i lovens § 4, stk. 1, fastsatte klageadgang. 1) Afgørelser  

 om overtagelse af almene veje og private fællesveje som offentlige, §§ 21 og  

 23. 2) Beslutninger om vejplanlægning, kapitel 3. 3) Beslutning om pålæg af  

 byggelinjer langs eksisterende veje, § 34. 4) Afgørelser om overtagelse af  

 almene stier og private fællesstier som offentlige, § 97. 5) Afgørelser om  

 opgravning m.v. af vejareal, § 101. 6) Afgørelser om visse former for råden  

 over vejareal §§ 102 og 103. 7) Afgørelser om parkeringsafgift, § 107. 8)  

 Afgørelser om vejskilte, færdselsstavler m.v., § 108. 9) Afgørelser om  

 vejnavne, § 109.
 Stk. 2.  Uanset at en afgørelse efter stk. 1 er undtaget  

 fra klageadgang, kan spørgsmålet om, hvorvidt afgørelsen har den fornødne  

 hjemmel i de pågældende bestemmelser samt spørgsmål om fortolkningen af disse  

 bestemmelser, fortsat indbringes for ministeren for offentlige arbejder efter  

 reglerne i lov om offentlige veje, § 4.
 Stk. 3.  Afgørelser truffet af vejdirektoratet som  

 vejbestyrelse eller i henhold til særlig bemyndigelse eller i henhold til  

 særlig bemyndigelse kan, uanset indholdet af stk. 1, påklages til ministeren  

 for offentlige arbejder som øverste forvaltningsmyndighed for  

 hovedlandevejene, jfr. lov om offentlige veje, § 2, stk. 1. Det samme gælder  

 afgørelser vedrørende hovedlandeveje, der er truffet af de amtskommunale  

 eller kommunale myndigheder i henhold til aftale eller efter bemyndigelse i  

 medfør af §§ 15 og 17 i lov om offentlige veje.
 § 2.  I medfør af § 7, stk. 2, i lov om private  

 fællesveje (lovbekendtgørelse nr. 370 af 6. august 1985), undtages følgende  

 afgørelser fra den i lovens § 7, stk. 1, fastsatte klageadgang: 1) Afgørelser  

 om lovens anvendelsesområde, § 13. 2) Afgørelser om udlæg af private  

 fællesveje på landet, § 14, stk. 1-4. 3) Afgørelser om istandsættelse og  

 vedligeholdelse af private fællesveje på landet, herunder såvel arbejdets art  

 som fordelingen af omkostningerne, §§ 15-20. 4) Afgørelser om  

 vejfortegnelsen, § 21. 5) Godkendelse af vejudlæg efter § 23, stk. 1, § 24.  

 6) Afgørelser om fremlæggelse af projekt, § 31. 7) Afgørelser om anlæg og  

 ibrugtagning af vej, § 41. 8) Afgørelser om fremspringende bygningsdele og  

 afgørelser om vejskilte og færdselstavler m.v., § 46 jfr. lov om offentlige  

 veje, §§ og 103 og 108. 9) Afgørelser om beplantning m.v., § 47.
 Stk. 2.  Uanset at en afgørelse efter stk. 1 er undtaget  

 fra den almindelige klageadgang kan spørgsmålet om, hvorvidt afgørelsen har  

 hjemmel i den pågældende bestemmelse samt spørgsmålet om fortolkning af  

 bestemmelserne i øvrigt, fortsat indbringes for ministeren for offentlige  

 arbejder efter reglerne i privatvejslovens § 7.
 § 3.  I medfør af § 19 i lov om vintervedligeholdelse  

 og renholdelse af veje (lovbekendtgørelse nr. 371 af 6. august 1985), jfr.  

 lov om offentlige veje, a 4, stk. 2, og lov om private fællesveje a 7, stk.  

 2, undtages alle afgørelser efter lov om vintervedligeholdelse og renholdelse  

 af veje fra klageadgang.
 Stk. 2.  Uanset bestemmelsen i stk. 1 kan spørgsmålet  

 om, hvorvidt en afgørelse har den fornødne hjemmel i loven samt spørgsmålet  

 om fortolkning af loven i øvrigt, indbringes for ministeren for offentlige  

 arbejder inden den i lov om offentlige vej, § 4, stk. 3, og lov om private  

 fællesveje a 7, stk. 3, fastsatte klagefrist.
 Stk. 3.  Afgørelser truffet af vejdirektoratet som  

 vejbestyrelse kan, uanset indholdet af stk. 1, påklages til ministeren for  

 offentlige arbejder som øverste forvaltningsmyndighed for hovedlandeveje,  

 jfr. lov om offentlige veje, § 2, stk. 1. Det samme gælder afgørelser  

 vedrørende hovedlandeveje, der er truffet af de amtskommunale eller kommunale  

 myndigheder i henhold til aftale i medfør af § 15 i lov om offentlige veje.
 a 4. Bekendtgørelsen træder i kraft den 1. januar 1986. Stk. 2. Afgørelser  

 truffet inden den 1. januar 1986 kan indbringes for ministeren for offentlige  

 arbejder inden klagefristens udløb, selv om dette først indtræffer efter  

 denne dato.
