Bekendtgørelse om arkiveringsversioner I medfør af § 5, stk. 1, § 13, stk. 1, og § 14 i bekendtgørelse nr. 591 af 26. juni 2003 om offentlige arkiver og om offentlige arkivers virksomhed og efter drøftelse med de kommunale og regionale parter fastsættes:
Område § 1. Bekendtgørelsen gælder for arkivalier som hidrører fra den offentlige forvaltning og domstolene, og som af Rigsarkivet er bestemt til bevaring.
 § 2. Bevaring af digitale data skal ske i form af arkiveringsversioner.
 Stk. 2. Bevaringsværdig lyd og video digitaliseres inden aflevering til offentligt arkiv og bevares som arkiveringsversioner, jf. stk. 1.
 Stk. 3. Hvor det af bevaringsmæssige grunde er nødvendigt, kan Rigsarkivet anvise, at bevaringsværdige arkivalier digitaliseres inden aflevering til offentligt arkiv og bevares som arkiveringsversioner, jf. stk. 1.
 § 3. En arkiveringsversion af bevaringsværdige data skal fremstilles efter de retningslinjer, der fremgår af bilag 2-8 i denne bekendtgørelse.
 Stk. 2. Data, som er skabt i forbindelse med forskning med anvendelse af videnskabelig metode, og som er skabt eller bearbejdet i statistikprogrammer eller tilsvarende, afleveres som en afleveringspakke efter reglerne i bilag 9.
 Stk. 3. Rigsarkivaren kan anvise andre bevaringsformer end arkiveringsversioner og afleveringspakker, fremstillet efter bilag 2-9, hvis bevaringsmæssige hensyn tilsiger det.
Produktion og aflevering § 4. Produktion og aflevering af arkiveringsversioner og afleveringspakker af digitale data fra den statslige forvaltning og domstolene skal finde sted på tidspunkter, der fastsættes af Rigsarkivet.
§ 5. Produktion og aflevering af arkiveringsversioner og afleveringspakker af digitale data fra kommuner og regioner, som indeholder personoplysninger, skal finde sted, inden data slettes.
Den pågældende kommune eller region kan træffe aftale om tidligere tidspunkter med det modtagende arkiv.
 Stk. 2. Produktion af arkiveringsversioner af øvrige data skal finde sted, inden data slettes, eller når det it-system, data er skabt i, tages ud af brug.
 Stk. 3. Rigsarkivet kan derudover fastsætte, at der skal produceres en arkiveringsversion af data, når det af bevaringsmæssige hensyn er nødvendigt.
 § 6. Såfremt den afleverende myndighed i forbindelse med produktion af arkiveringsversion konstaterer fejl eller mangler i dokumentkonverteringen eller i konverteringen af tabelindhold, skal der træffes aftale med det modtagende arkiv om udbedring heraf, inden arkiveringsversionen afleveres.
§ 7. Arkiveringsversioner af statslige myndigheders data skal godkendes af Rigsarkivet.
Arkiveringsversioner af kommunale og regionale myndigheders data skal godkendes af det modtagende arkiv.
 Stk. 2. Arkiveringsversioner af bevaringsværdige kommunale og regionale data, som ikke er omfattet af afleveringspligt, skal godkendes af samme offentlige arkiv, som modtager myndighedens afleveringspligtige arkiveringsversioner.
 Stk. 3. Data, som er overført til en arkiveringsversion, må ikke slettes hos myndigheden, før arkiveringsversionen er godkendt.
 Stk. 4. For forskningsdata afleveret som en afleveringspakke efter bilag 9, må data først slettes, når det modtagende arkiv har produceret og godkendt en arkiveringsversion af afleveringspakken.
 Ikrafttræden m.v.
 § 8. Bekendtgørelsen træder i kraft den 1. marts 2020.
 Stk. 2. Bekendtgørelse nr. 1007 af 20. august 2010 om arkiveringsversioner ophæves.
Rigsarkivet, den 12. februar 2020 Anne-Sofie Jensen / Kirsten Villadsen Kristmar Bilag 1 Bilagsfortegnelse Bilag 2 Grafisk oversigt over elementer og struktur i en arkiveringsversion Figur 2.1 Grafisk oversigt over mulige elementer og struktur i en arkiveringsversion Elementer, som ikke er gråmarkerede, er obligatoriske i en arkiveringsversion.
Figur 2.2 Placering af skemaer fra OGC til validering af GML version 3.1.1 Bilag 3 Arkiveringsversion af digitale data og eventuelle dokumenter 3. A.
Generelle regler om arkiveringsversioner 3. A. 1 En arkiveringsversion består af:
 datastruktur, jf. 3. B  dataindhold, jf. 3. C  information om arkiveringsversionen, jf. 3. D 3. A. 2 En arkiveringsversion må ikke indeholde krypteret information.
 3. A. 3.a En arkiveringsversion skal indeholde samtlige bevaringsværdige data og eventuelle dokumenter fra en afgrænset periode, hvor der ikke længere rettes i eller tilføjes data, eller udformes som et øjebliksbillede og indeholde samtlige bevaringsværdige data og eventuelle dokumenter på et bestemt tidspunkt, jf. dog punkt 3. A. 3.b.
3. A. 3.b Under forudsætning af at der er gennemført kontrol med, at afsluttede sager er lukket korrekt, kan det modtagende arkiv godkende, at en arkiveringsversion kun indeholder dokumenter fra afsluttede sager.
Metadata om samtlige sager og dokumenter, både afsluttede og uafsluttede, skal dog indgå i arkiveringsversionen.
 3. A. 4 Hvis arkiveringsversionen af et it-system med dokumenter udarbejdes uden skift af journalperiode, eller hvis der i forbindelse med skift af journalperiode sker overførsel af dokumenter til ny periode, skal de dokumenter, der indgår i arkiveringsversionen, markeres på en sådan måde i it-systemet, at de kan undtages fra efterfølgende arkiveringsversioner.
 3. A. 5 Mindre dokumentsamlinger, som er skabt i forbindelse med forskning med anvendelse af videnskabelig metode, kan afleveres som en del af institutionens ESDH-system efter aftale med det modtagende arkiv.
3. B.
Datastruktur 3. B. 1 Datastrukturen i arkiveringsversionen består af:
  en mappestruktur, jf. 4. B, illustreret i figur 2.1.
  en relationel databasestruktur på 1. normalform eller højere, angivet i indeksfilen tableIndex.xml, jf. 4. C. 5.a.
  øvrige indeksfiler i XML, jf. 4. C, der strukturerer data om arkiveringsversionens overordnede indhold, samtlige filer i arkiveringsversionen, dens kontekstdokumentation og dens eventuelle digitale dokumenter.
3. C.
Dataindhold 3. C. 1 Dataindholdet består af:
  tabelindhold i standardiserede datatyper, jf. 5. B.
  eventuelle digitale dokumenter, lyd, video og geodata i standardiserede dataformater, jf. 5. E. - 5. G.
3. D.
Information om arkiveringsversionen 3. D. 1 Information om arkiveringsversionen består af beskrivelser af administrativ brug, dataindhold og it-system, jf. bilag 6.
Bilag 4 Datastruktur 4. A.
Generelle regler om datastruktur 4. A. 1 I en arkiveringsversion skal alle nøgler have en entydig identifikator.
Der må ikke forekomme situationer, hvor det er nødvendigt at uddrage dele af nøglefelter for at forstå it-systemets indhold eller funktion.
Et felt, der indgår i en primærnøgle må ikke udelukkende bestå af blanktegn eller være NULL.
4. A. 2 Når en værdi i et felt er en kode som repræsentation for en fast og entydig værdi, skal koderne forklares.
Såfremt værdien ikke findes i en kode- eller opslagstabel i it-systemet, skal der i arkiveringsversionen genereres en eller flere tabeller med angivelse af værdierne i kodede felter.
Alternativt skal der enten tilføjes et felt i data med den værdi, som koden dækker, eller kodeværdien i tabellen skal udskiftes med det egentlige indhold.
 4. A. 3 Såfremt dokumenterne i et it-system med dokumenter er lagret i en betydningsbærende struktur, skal denne struktur i arkiveringsversionen omdannes til en eller flere tabeller.
4. B.
Placering af mapper og filer 4. B. 1 I roden af filsystemet på afleveringsmediet, jf. bilag 7, skal der være placeret en mappe navngivet med mediets navn.
Mediets navn består af det unikke arkiveringsversionsID med tilføjelse af et suffiks ». n«, der angiver rækkefølgen af medierne, hvor n er et fortløbende medieløbenummer begyndende med 1.
 4. B. 2 Arkiveringsversionens indhold fordeles i mapper, som angivet i figur 4.1.
 4. B. 3 Mapperne skal navngives som angivet i figur 4.1.
4. B. 4.a Et arkiveringsversionsID består af præfikset AVID, en kode på 2-4 bogstaver (som angiver det modtagende arkiv), samt et arkiveringsversionsløbenummer.
Elementerne adskilles med punktum.
 4. B. 4.b ArkiveringsversionsID udleveres af Rigsarkivet.
 4. B. 5.a En arkiveringsversion, som ikke kan være på ét medie, jf. bilag 7, kan fordeles over flere medier.
 4. B. 5.b Mapperne ContextDocumentation, Indices og Schemas skal altid være placeret på afleveringens første medie.
4. B. 5.c Mappen i roden på efterfølgende medier skal kun indeholde de mapper, hvis indhold kræver fordeling over flere medier.
Disse mapper navngives altid som angivet i figur 4.1 uden brug af suffiks.
 4. B. 6 Der må kun være en af hver af de i figur 4.1 angivne mapper på hvert medie.
4. C.
Mappen Indices 4. C. 1.a Mappen Indices skal indeholde følgende indeksfiler med oplysninger om arkiveringsversionen og dens indhold:
 fileIndex.xml  archiveIndex.xml  contextDocumentationIndex.xml  tableIndex.xml 4. C. 1.b Hvis arkiveringsversionen indeholder digitale dokumenter, lyd, video eller geodata, skal mappen Indices endvidere indeholde følgende indeksfil:
 docIndex.xml 4. C. 1.c Hvis arkiveringsversionen indeholder data, som er skabt i forbindelse med forskning med anvendelse af videnskabelig metode og er afleveret efter reglerne i bilag 9, skal mappen Indices endvidere indeholde følgende indeksfil:
 researchIndex.xml 4. C. 1.d Alle indeksfiler skal overholde deres tilhørende skema, jf. bilag 8.
 4. C. 2.a fileIndex.xml skal indeholde en komplet liste over samtlige filer, der findes i arkiveringsversionen. fileIndex.xml er dog undtaget fra denne regel.
 4. C. 2.b For hver enkelt fil i arkiveringsversionen angives de oplysninger, som fremgår af figur 4.2.
 4. C. 3 archiveIndex.xml skal indeholde de oplysninger, som fremgår af 6. A.
 4. C. 4.a contextDocumentationIndex.xml skal indeholde et indeks over de dokumenter, som findes i arkiveringsversionens kontekstdokumentation.
 4. C. 4.b For hvert dokument i kontekstdokumentationen angives de oplysninger, som fremgår af figur 4.3.
4. C. 5.a tableIndex.xml skal indeholde en angivelse af en relationel databasestruktur på 1. normalform eller højere.
Samtlige tabeller i arkiveringsversionen skal angives.
 4. C. 5.b »tableIndex.xml« skal overholde det generelle XML-skema »tableIndex.xsd«, jf. 4. F.
 4. C. 5.c Hvis et felt må have værdien NULL, skal der i »tableIndex.xml« være angivet værdien »true« for kolonnens tilhørende element »nullable«.
 4. C. 6.a docIndex.xml skal danne forbindelsen mellem hvert dokument og dets placering. »docIndex.xml« skal desuden indeholde oplysninger om dokumenternes oprindelige filnavne, filtype i arkiveringsversionen samt eventuelle overordnede dokumenter. »docIndex.xml« skal ikke indeholde oplysninger om dokumenterne i kontekstdokumentationen.
 4. C. 6.b For hvert enkelt dokument i docIndex.xml angives de oplysninger, som fremgår af figur 4.4.
 4. C. 7.a researchIndex.xml skal indeholde angivelse af hovedtabeller og koder for manglende værdier, jf. figur 4.5:
4. D.
Mappen Tables 4. D. 1 Mappen Tables skal indeholde én mappe for hver tabel i arkiveringsversionen.
 4. D. 2.a Mappen for en tabel navngives »table[fortløbende nummer]«.
 4. D. 2.b Den fortløbende nummerering begynder med 1. Foranstillede nuller må ikke anvendes.
4. D. 3 Mappen for hver tabel skal indeholde en fil: table[fortløbende nummer]. xml, jf. dog 4. D. 5 4. D. 4 »table[fortløbende nummer]. xml« er en XML-instans, der indeholder data for den pågældende tabel, og dens struktur skal være i overensstemmelse med  XML-instansen »tableIndex.xml«, således at datatyper i XML instansen er transformeret fra SQL:1999  til XML-datatyper i overensstemmelse med bilag 5 figur 5.1.
4. D. 5 Det er tilladt i mappen for hver tabel at inkludere et XML-skema, der kun angiver strukturen for den pågældende tabel.
Skemaet navngives »table[fortløbende nummer]. xsd«.
Skemaet skal være i overensstemmelse med XML-instansen »tableIndex.xml«, der angiver strukturen for hele den relationelle database herunder samtlige tabeller.
4. D. 6 Hvis et felt i en tabel har værdien NULL, skal XML-instansens (»table[fortløbende nummer]. xml«) element have attributten xsi:nil=true for dette felt, jf.
W3C-standarden for håndtering af nil-værdier i XML.
4. E.
Mappen ContextDocumentation 4. E. 1 Mappen ContextDocumentation skal indeholde en eller flere dokumentsamlingsmapper med kontekstdokumentation, jf. 6. B.
 4. E. 2 En dokumentsamlingsmappe med kontekstdokumentation må indeholde op til 10.000 dokumentmapper.
 4. E. 3 Dokumentsamlingsmapperne navngives »docCollection[fortløbende nummer]«, begyndende med 1. Navnet skal være unikt inden for ContextDocumentation.
4. E. 4 Hvert dokument i kontekstdokumentationen skal tildeles et ID på op til 12 cifre.
Dokumentets ID skal være unikt inden for ContextDocumentation.
4. E. 5 En dokumentmappe skal indeholde ét dokument, som består af én eller flere filer af samme format, og navngives med dokumentets ID.
Foranstillede nuller må ikke anvendes.
4. E. 6 Et dokuments fil (eller filer) navngives fortløbende med et nummer, begyndende med 1 samt formatets ekstension, jf. 4. G. 8 4. F.
Mappen Schemas 4. F. 1 Mappen Schemas skal være opdelt i undermapperne standard og localShared.
 4. F. 2 Mappen standard skal indeholde skemaer for arkiveringsversionens indeksfiler, jf. bilag 8, samt W3C standard XML-skema, jf. http://www.w3. org/2001/XMLSchema.xsd.
4. F. 3 For skemaerne fileIndex.xsd, archiveIndex.xsd, contextDocumentationIndex.xsd, tableIndex.xsd, docIndex.xsd, researchIndex.xsd samt W3Cs standard XML-skema gælder, at der altid skal anvendes de skemaer, som Rigsarkivet stiller til rådighed.
Skemaerne og deres navngivning må ikke ændres i arkiveringsversionen.
 4. F. 4 Mappen localShared skal indeholde eventuelle GML-skemaer, som ikke er placeret sammen med det pågældende GML-dokument, jf. 4. G. 7.a.
4. G.
Mappen Documents 4. G. 1 Mappen Documents skal indeholde én eller flere dokumentsamlingsmapper, dog maksimalt 10.000.
 4. G. 2 Dokumentsamlingsmapperne navngives »docCollection[fortløbende nummer]«, begyndende med 1. Navnet skal være unikt inden for Documents.
 4. G. 3 En dokumentsamlingsmappe må indeholde op til 10.000 dokumentmapper.
4. G. 4 Hvert dokument skal i arkiveringsversionen tildeles et ID på op til 12 cifre.
Dokumentets ID skal være unikt inden for Documents.
4. G. 5 En dokumentmappe skal indeholde ét dokument, som består af en eller flere filer af samme format, og navngives med dokumentets ID.
Foranstillede nuller må ikke anvendes.
4. G. 6 Et dokuments fil (eller filer) navngives fortløbende med et nummer, begyndende med 1 samt formatets ekstension.
Foranstillede nuller må ikke anvendes.
4. G. 7 For GML-filer lagres det relevante skema i samme mappe som GML-filen, og navngives med fortløbende nummer efterfulgt af . xsd, jf. dog 4. G. 7.a.
Foranstillede nuller må ikke anvendes.
4. G. 7.a GML-skemaer kan alternativt lagres i den skema-mappe, som navngives localShared, jf. 4. F.
GML-skemaer i mappen localShared navngives »localSchema[fortløbende nummer]«, begyndende med 1.
4. G. 8 Anvendelse af ekstensions 4. G. 8.a Dokumenter i formatet TIFF skal have ekstension tif.
 4. G. 8.b Dokumenter i formatet MP3 skal have ekstension mp3.
 4. G. 8.c Dokumenter i formatet MPEG-2 og MPEG-4 skal have ekstension mpg.
 4. G. 8.d Dokumenter i formatet JPEG-2000 skal have ekstension jp2.
 4. G. 8.e Dokumenter i formatet GML skal have ekstension gml.
 4. G. 8.f Dokumenter i formatet WAVE skal have ekstension wav.
 4. G. 9 Muligheden for at fremsøge sagligt sammenhørende dokumenter skal overføres til arkiveringsversionen efter det modtagende arkivs nærmere anvisning.
Bilag 5 Dataindhold Arkiveringsversionens dataindhold består af tabelindhold i standardiserede datatyper og af eventuelle digitale dokumenter, lyd, video og geodata i standardiserede formater.
5. A.
Tabelindhold 5. A. 1.a I overensstemmelse med den tabelstruktur, der i XML-instansen »tableIndex.xml« er defineret for hver tabel, skal hver tabel findes i en XML-instans navngivet »table[fortløbende nummer]. xml«.
 5. A. 1.b Den fortløbende nummerering begynder med 1. Foranstillede nuller må ikke anvendes.
 5. A. 2 Indholdet af de enkelte felter skal renses for eventuelle foran- og efterstillede blanktegn.
5. B.
Datatyper 5. B. 1.a De standardiserede datatyper, som skal anvendes for tabelindhold, er angivet i figur 5.1. De er et uddrag af datatyper fra standarden SQL:1999 repræsenteret som datatyper i W3C XML Schema Language 1.0.
 5. B. 1.b Det er datatypen i W3C XML Schema Language 1.0, som skal anvendes.
 Oversættelsen fra datatyper i SQL:1999 er angivet for at vise, hvorledes oversættelsen til datatyper i W3C XML Schema Language 1.0 skal foretages.
 5. B. 2 Datatypen string må kun indeholde ikke-opmærket tekst, som umiddelbart kan fortolkes.
5. B. 3 Datatypen boolean kan jf.
W3C kun antage værdierne 1; 0 eller true; false.
 5. B. 4 Datatyperne date, time og dateTime kan bruges med eller uden Time Zone.
5. C.
Konvertering af tabelindhold til digitale dokumenter, lyd, video eller geodata 5. C. 1 Tabelindhold skal overholde de angivne datatyper, jf. 5. B.
Det følger heraf, at dataindhold i tabelform fra et it-system, som skal overføres til en arkiveringsversion og som ikke umiddelbart kan overholde dette krav, skal have sit dataindhold konverteret således:
 5. C. 1.a til digitale dokumenter, lyd, video eller geodata, idet indholdet konverteres til de formater, som fremgår af 5. E. - 5. G.
 5. C. 1.b til tabelindhold af datatypen string, jf. 5. B., idet andet indhold end det for datatypen tilladte slettes.
 5. C. 2 Det modtagende arkiv anviser, om et givet indhold skal håndteres iht. 5. C. 1.a eller 5. C. 1.b.
5. D.
Tekstformat 5. D. 1 Unicode indkodning 5. D. 1.a Data i arkiveringsversionens indeksfiler og tabelindhold skal være indkodet som well-formed UTF-8, som angivet i ISO/IEC 10646:2003 Annex D og som beskrevet i The Unicode Standard 5.1, kapitel 3.
5. D. 1.b De indkodede karakterer skal være gyldige Unicode skalarværdier.
Surrogater/RC-elementer og Unicode noncharacters må ikke anvendes.
 5. D. 1.c Ingen karakterer i Private Use Area må indkodes.
 5. D. 1.d Styrekodetegnene fra og med #x00 til og med #x1F er ikke tilladt med undtagelse af styrekodetegnene tabulator (TAB) #x09, nylinje (LF) #x0A og vognretur (CR) #x0D.
5. D. 2 XML indkodning 5. D. 2.a I henhold til XML-standarden gælder de regler for angivelse af de pågældende tegn, som fremgår af figur 5.2.
 5. D. 2.b Tegnene fra og med #x7F til og med #x9F skal angives med deres decimale eller hexadecimale tegnreference.
 5. D. 2.c CDATA sektioner <! [CDATA ]]> må ikke anvendes.
5. E.
Digitale dokumenter 5. E. 1 Et digitalt dokument, jf. dog 5. F. og 5. G., skal lagres i et af følgende formater:
  det grafiske bitmapformat TIFF, version 6.0 baseline.
  JPEG-2000 efter standarden ISO/IEC 15444-1:2004. Information technology - JPEG 2000 image coding system - Part 1: Core coding system.
 5. E. 1.a Det er tilladt at benytte begge formater inden for samme arkiveringsversion.
 5. E. 2 Dokumenter i TIFF skal komprimeres efter følgende kompressionsregler:
 5. E. 2.a Sort/hvide dokumenter skal komprimeres med CCITT/TSS Grp3, Grp4, PackBit eller LZW.
 5. E. 2.b Dokumenter med gråtoner eller farver skal komprimeres med PackBit eller LZW.
 5. E. 3 Dokumenter i TIFF RGB må udelukkende benytte følgende bitdybder: 1, 2, 4, 8, 24 og 32.
 5. E. 3.a Dokumenter i TIFF RGB må maksimalt benytte 3 farvekanaler med en maksimal bitdybde på 24 bit (8x8x8 bit) evt. suppleret med maksimalt en alfakanal (8 bit), således at den samlede bitdybde for en billedfil ikke kan overstige 32 bit.
 5. E. 4 Dokumenter i TIFF CMYK må udelukkende benytte følgende bitdybder: 1, 2, 4, 8, 32 og 40.
 5. E. 4.a Dokumenter i TIFF CMYK må maksimalt benytte 4 farvekanaler med en maksimal bitdybde på 32 bit (8x8x8x8 bit) evt. suppleret med maksimalt én alfakanal (8 bit), således at den samlede bitdybde for en billedfil ikke kan overstige 40 bit.
 5. E. 5 TIFF dokumenters anvendelse af XResolution og YResolution (TIFF Tag 282 og 283), skal ske på en sådan måde, at forholdet mellem bredde og højde ved anvendelse af disse værdier (skalering) svarer til sidernes dimensioner i det oprindelige dokument.
5. F.
Lyd og video 5. F. 1 Lydfiler skal lagres efter standarden MP3 DS/EN ISO/IEC 11172-3.
 5. F. 2 Det modtagende arkiv kan tillade, at lydfiler afleveres i formatet WAVE LPCM som specificeret i Multimedia Programming Interface and Data Specifications 1.0. IBM Corporation and Microsoft Corporation, August 1991.  Dog begrænset til bitdybder, der er hele multipla af 8.
 5. F. 3 Videofiler skal lagres efter en af følgende standarder:
  MPEG-2 DS/EN ISO/IEC 13818-2. Eventuel lyd indkodes som MP3, som specificeret i ISO/IEC 13818-3.
  MPEG-4 AVC DS/EN ISO/IEC 14496-10 (ITU-T H. 264). Video indkodes som specificeret i ISO/IEC 14496-10. Eventuel lyd indkodes som AAC, som specificeret i ISO/IEC 14496-3. Video og lyd indpakkes i MPEG-4 formatet som defineret i ISO/IEC 14496-14.
5. G.
Geodata 5. G. 1 Data fra geografiske informationssystemer samt øvrige geodata lagres som GML-filer iht. specifikationerne, der er angivet af OGC (Open Geospatial Consortium) i ISO 19136 GML version 3.1.1.
 5. G. 1.a Geodatafiler journaliseret på sager i systemer med dokumenter kan konverteres til TIFF eller JPEG-2000, jf. 5. E., og behandles som et separat dokument iht. reglerne i bilag 4, 4. G. samt bilag 6, 6. C. 4 - 6. C. 6 efter aftale med det modtagende arkiv.
5. G. 2 I undermappen localShared til mappen Schemas, placeres skemasamlingen fra Open Geospatial Consortium til GML version 3.1.1 i uændret form.
Skemaerne kan hentes i en samlet zip-pakke på Rigsarkivets hjemmeside.
 5. G. 3 GML-filer, som er større end 1 GB, opdeles i mindre enheder efter det modtagende arkivs anvisning.
 5. G. 4 Hver GML-fil, evt. efter opdeling, jf. 5. G. 3, behandles som et separat dokument iht. reglerne i 4. G.
 5. G. 4.a Hver GML-fil opmærkes i docIndex.xml og elementet gmlXsd opmærkes med en reference til det lokale XML-skema, der angiver GML-filens syntaksregel, jf. bilag 4, punkt 4. C. 6.a og 4. C. 6.b.
 5. G. 4.b Kolonner i arkiveringsversionens øvrige tabeldata, der indeholder informationer om Dokumentidentifikation og Lagringsform, samt øvrige relevante særlige oplysninger, skal identificeres via elementet functionalDescription i tableIndex.xml, jf. bilag 6, punkt 6. C. 4 - 6. C. 6.
5. G. 5 Lokale XML-skemaer 5. G. 5.a De nødvendige lokale XML-skemaer til dokumentation og validering af GML-filernes indhold skal indgå i arkiveringsversionen.
 5. G. 5.b Lokale XML-skemaer skal overholde syntaksen for skemaer i henhold til W3C XML Schema Definition Language (XSD) 1.1 Part 1.
5. G. 5.c Lokale XML-skemaer skal indkodes i tegnsættet UTF-8, hvilket skal fremgå af XML-deklarationen.
Anvendelsen af tegn er begrænset, jf. bilag 5 punkt 5. D.
 5. G. 5.d Et lokalt XML-skema placeres i samme mappe, som den GML-fil skemaet validerer, jf. reglerne i 4. G. 7.  Et lokalt XML-skema kan også fungere globalt for flere GML-filer i en arkiveringsversion, såfremt strukturen for arkiveringsversionens GML-filer er indeholdt i skemaets syntaksregler, og placeres i så tilfælde i undermappen localShared til mappen Schemas, jf. 4. G. 7.a.
 5. G. 5.e I det lokale XML-skemas rodelement skal følgende navnerum opmærkes: gml, xlink, xsi og den afleverende myndigheds navnerum, jf. figur 5.3. Navnerummet »xxx« skal substitueres af den afleverende myndigheds URI.
Figur 5.3 Navnerum i XML-skemaets rodelement <schema xmlns="http://www.w3. org/2001/XMLSchema" xmlns:gml="http://www.opengis.net/gml" xmlns:xlink="http://www.w3. org/1999/xlink" xmlns:xxx="http://www.xxx.dk/gml/xxx" targetNamespace="http://www.xxx.dk/gml/xxx" elementFormDefault="qualified"> 5. G. 5.f Det lokale XML-skema skal indeholde et importelement til navnerummet for GML version 3.1.1.
5. G. 5.g Det lokale XML-skema skal indeholde en generel beskrivelse af GML-filens indhold dokumenteret ved brug af XML-dokumentationselementerne annotation og documentation.
Omfanget og indholdet af dokumentationen aftales nærmere med det modtagende arkiv.
5. G. 5.h I et lokalt XML-skema skal der altid være opmærket mindst en lokal GML-feature med tilhørende GML-geometri.
Omfanget og indholdet af features aftales nærmere med det modtagende arkiv.
 5. G. 5.i Det lokale XML-skemas GML-features og geometrier opmærkes som en sekvens af features med elementet sequence og omsluttes i GML-filen af et XML-samleelement, der navngives »GEOMETRI«.
 5. G. 5.j Samleelementet GEOMETRI defineres i det lokale XML-skema og nedarver fra klassen gml:_Feature opmærket ved brug af XML-attributten substitutionGroup samt opmærkes med elementerne complexType og complexContent og placeres i den afleverende myndigheds navnerum.
 5. G. 5.k Det lokale XML-skema skal nedarve egenskaberne fra GML-klassen gml:AbstractFeatureType.
5. G. 5.l Myndighedens lokale GML-features samt geometrier skal beskrives og dokumenteres ved brug af XML-dokumentationselementer annotation og documentation.
Omfanget og indholdet af dokumentationen aftales nærmere med det modtagende arkiv.
5. G. 5.m Der skal til den enkelte gml:featureMember i GML-filen etableres en entydig sammenkædning til arkiveringsversionens øvrige tabeldata, hvis en sådan eksisterer.
Sammenkædningen mellem tabeldata og GML-instansen skal dokumenteres i det lokale XML-skema og i tableIndex.xml for de lokale features og kolonner, som udgør referencen.
Mulige løsningsmodeller for etablering af referencer aftales nærmere med det modtagende arkiv.
5. G. 6 GML filer 5. G. 6.a Alle GML-filer i en arkiveringsversion skal overholde de gældende syntaksregler for henholdsvis XML version 1.0 og GML version 3.1.1.
5. G. 6.b GML-filer skal indkodes i tegnsættet UTF-8, hvilket skal fremgå af XML-deklarationen.
Anvendelsen af tegn er begrænset, jf. bilag 5 punkt 5. D.
5. G. 6.c Geometrier og features fra samme kortmateriale/tabel skal så vidt muligt holdes samlet inden for den samme GML-fil.
Afvigelser herfra aftales nærmere med det modtagende arkiv.
 5. G. 6.d Som rodelement skal anvendes et gml:FeatureCollection element, jf. figur 5.4.
 5. G. 6.e I rodelementet skal følgende navnerum opmærkes: gml, xlink, xsi og den afleverende myndigheds navnerum, jf. figur 5.4. Navnerummet »xxx« skal substitueres af den afleverende myndigheds URI.
Figur 5.4 Navnerum i GML-filens rodelement <gml:FeatureCollection xmlns:gml="http://www.opengis.net/gml" xmlns:xlink="http://www.w3. org/1999/xlink" xmlns:xsi="http://www.w3. org/2001/XMLSchema-instance" xmlns:xxx="http://www.xxx.dk/gml/xxx" xsi:schemaLocation="http://www.xxx.dk/gml/xxx . /1.xsd"> 5. G. 6.f I rodelementet skal angives en lokal skemareference xsi:schemaLocation med angivelse af en relativ sti for placeringen af det lokale skema, jf. figur 5.4 og 5. G. 5.d.
5. G. 6.g Alle GML-filer skal opmærkes med et koordinat- og referencesystem. »EPSG:25832« alias »ETRF89 / ETRS89 UTM zone 32N« skal anvendes som opmærkning, hvis de afleverede geodata er placeret i Jylland, på Fyn eller Sjælland samt farvandet heromkring, dvs. inden for punkterne angivet i lowerCorner og upperCorner, jf. punkt 5. G. 6.i.
Er dette ikke tilfældet, kan anvendes et andet koordinat- og referencesystem efter aftale med det modtagende arkiv.
5. G. 6.h Koordinat- og referencesystemet angives ved brug af GML-elementet gml:boundedBy med underelementerne Envelope og lower- og upperCorner.
Denne opmærkning er gældende globalt for hele GML-filen og skal ikke angives lokalt i de enkelte gml:featureMember elementer.
 5. G. 6.i Geografierne i GML-filen skal placeres inden for punkterne lowerCorner (212481.60 6019669.40) og upperCorner (961440.75 6510422.51). En anden eller mere præcis angivelse af disse yderpunkter kan anvendes efter aftale med det modtagende arkiv.
 5. G. 6.j Geografiens dimension skal opmærkes ved brug af GML-attributten srsDimension i GML-elementet Envelope sammen med GML-attributten srsName, der angiver kortmaterialets koordinat- og referencesystem.
5. G. 6.k En GML-fil skal indeholde mindst et gml:featureMember element.
I gml:featureMember placeres samleelementet GEOMETRI, der indeholder GML-filens lokale features og geometrier.
Elementet GEOMETRI skal være inkluderet i den afleverende myndigheds navnerum.
5. H.
Komprimering 5. H. 1 En arkiveringsversion må ikke være komprimeret udover den kompression, som er anvist for eller følger af de dokumentformater, der kræves til brug for arkiveringsversionen, jf. 5. E. og 5. F.
5. I.
Optimering 5. I. 1 Det modtagende arkiv kan i konkrete tilfælde træffe afgørelse om nedbringelse af dokumenters pladsforbrug f.eks. ved at anvise anvendelse af optimal bitdybde.
5. J.
Ingen forringelse 5. J. 1 I forbindelse med generering af arkiveringsversionen må der ikke ske en kvalitetsmæssig forringelse af dokumenterne herunder lyd og video ud over, hvad der måtte være en konsekvens af det krævede format til brug for arkiveringsversionen, eller de anvisninger som i øvrigt gives af det modtagende arkiv.
Bilag 6 Information om arkiveringsversionen Informationen om arkiveringsversionen består af følgende elementer:
  Arkivbeskrivelsesfil, jf. 6. A.
  Kontekstdokumentation, jf. 6. B.
  Data om arkiveringsversionens tabeller (tabelindeks), jf. 6. C.
 Evt.
SQL-forespørgsler, jf. 6. D.
6. A.
Arkivbeskrivelsesfil 6. A. 1 Enhver arkiveringsversion skal indeholde en arkivbeskrivelsesfil med angivelse af oplysninger iht. figur 6.1.
 6. A. 2 Arkivbeskrivelsesfilen navngives archiveIndex.xml og skal overholde det tilhørende skema, jf. bilag 8.
 6. A. 3 Indholdet af arkivbeskrivelsesfilen fastlægges efter drøftelse mellem den afleverende myndighed og det modtagende arkiv.
6. B.
Kontekstdokumentation 6. B. 1 Enhver arkiveringsversion skal indeholde dokumenter, som dokumenterer it-systemets administrative funktion samt struktur og funktionalitet eller forskningsdatas ophav og opbygning.
 6. B. 2 Det modtagende arkiv fastlægger efter drøftelse med den afleverende myndighed, hvilke dokumenter, der skal afleveres, herunder hvilke punkter i figur 6.2, som ikke er relevante at dokumentere i den konkrete aflevering.
 6. B. 3.a Dokumenterne indplaceres i en eller flere af de kategorier, som fremgår af figur 6.2.
 6. B. 3.b Oplysninger om kategoriseringen registreres i indeksfilen contextDocumentationIndex, jf. 4. C. 4.a.
 6. B. 4 Dokumenterne skal lagres i et af de i arkiveringsversionen tilladte dokumentformater, jf. 5. E. - 5. F.
6. C.
Data om arkiveringsversionens tabeller 6. C. 1 En arkiveringsversion skal indeholde dokumentation af arkiveringsversionens tabeller og relationer (tabelindeks). Tabelindekset skal indeholde de oplysninger, som fremgår af figur 6.3 nedenfor.
 6. C. 2 Systemviews medtages ikke.
 6. C. 3 Det modtagende arkiv kan anvise, at de væsentligste views skal have en beskrivelse, jf. figur 6.3, 7.c.
 6. C. 4 Der skal opmærkes særlige oplysninger for it-systemer med registrering af oplysninger om dokumenter.
 6. C. 5 For arkiveringsversioner af it-systemer, som nævnt i 6. C. 4, skal kolonner, der indeholder særlige informationer, jf. figur 6.4 - figur 6.6, identificeres via elementet functionalDescription, jf. figur 6.3, 4.h.
6. C. 6 De særlige oplysninger, der er angivet i figur 6.6, skal opmærkes i det omfang, de er registreret i it-systemet.
Hvis oplysningerne i figur 6.6 ikke findes registreret i it-systemet, skal der i forbindelse med afleveringen aftales eventuelle alternative opmærkninger, der sikrer identifikation af sagligt sammenhørende dokumenter, jf. gældende bestemmelser herom.
6. D.
SQL-forespørgsler 6. D. 1 Det modtagende arkiv kan fastsætte, at der til en arkiveringsversion skal defineres et antal SQL-forespørgsler til dokumentation af bestemte sammenhænge i arkiveringsversionen.
 6. D. 2 SQL-forespørgslerne udformes efter standarden SQL:1999 (core).
 6. D. 3 Forespørgslerne placeres i »Oplysninger om views og forespørgsler« i tabelindekset, jf. figur 6.3, 7, og navngives efter myndighedens eget valg, dog således at navnet på de pågældende forespørgsler begynder med »AV«.
Bilag 7 Afleveringsmedie 7. A. 1 Arkiveringsversioner kan afleveres på CD-R, DVD-R, BD-R eller USB-medie.
 7. A. 2 Antallet af CD-R, DVD-R eller BD-R i en aflevering må ikke overstige 10, med mindre andet aftales mellem afleverende myndighed og modtagende arkiv.
 7. A. 3 Ved aflevering på USB-medie af arkiveringsversioner over 4 GB skal der anvendes USB 3.0 (USB 3.1 Gen1) eller hurtigere USB-standard.
 7. A. 4 Den afleverende myndighed og det modtagende arkiv kan træffe aftale om aflevering på andre medier eller andre metoder til transport af data.
 7. A. 5 Medier med følsomme personoplysninger krypteres efter anvisning fra det modtagende arkiv.
Bilag 8 Skemaer Færdige skemaer til brug for skabelsen af en arkiveringsversion kan hentes fra Rigsarkivets hjemmeside.
Bilag 9 Afleveringspakke for visse typer af forskningsdata 9. A.
Aflevering af forskningsdata 9. A. 1 Reglerne i dette bilag gælder kun for data, som er skabt i forbindelse med forskning med anvendelse af videnskabelig metode, og som er skabt eller bearbejdet i statistikprogrammer eller tilsvarende.
 9. A. 2 Afleveringspakken konverteres til en arkiveringsversion, jf. reglerne i bilag 1-8, af det modtagende arkiv.
9. B.
Afleveringspakkens mappestruktur 9. B. 1 I roden af filsystemet på afleveringsmediet, jf. bilag 7, skal der være placeret en mappe navngivet med afleveringspakkens navn.
Afleveringspakkens navn består af præfikset »FD.« samt et unikt løbenummer for afleveringspakken.
 9. B. 2 Løbenummeret for afleveringspakken udleveres af Rigsarkivet.
 9. B. 3 Afleveringspakkens indhold fordeles i mapper som angivet i figur 9.2.
 9. B. 4 Mapperne skal navngives som angivet i figur 9.2.
Figur 9.1 Grafisk oversigt over elementer og struktur i en afleveringspakke Figur 9.2 Afleveringspakkens mapper 9. C.
Mappen Indices 9. C. 1 Mappen Indices skal indeholde følgende indeksfiler med oplysninger om afleveringspakken og dens indhold:
 archiveIndex.xml  contextDocumentationIndex.xml 9. C. 2 Indeksfilerne skal overholde deres tilhørende skema, jf. bilag 8.
 9. C. 3 Arkivbeskrivelsesfilen archiveIndex.xml skal overholde reglerne i bilag 6 punkt 6. A.
 9. C. 4 Kontekstdokumentationsfilen contextDocumentationIndex.xml skal overholde reglerne i bilag 4 punkt 4. C. 4.a samt 4. C. 4.b.
9. D.
Mappen ContextDocumentation 9. D. 1 Mappen ContextDocumentation skal indeholde kontekstdokumentation, jf. 4. E.
9. E.
Mappen Data 9. E. 1 En afleveringspakke skal indeholde et eller flere datasæt.
Hvert datasæt skal bestå af en datafil og en tilhørende metadatafil.
 9. E. 2 Datafil og metadatafil placeres i mappen Data i en undermappe, der navngives efter bilag 4 punkt 4. D. 2.a samt 4. D. 2.b.
 9. E. 2.a Datafil navngives med undermappens navn efterfulgt af ekstensionen ». csv«.
 9. E. 2.b Metadatafil navngives med undermappens navn efterfulgt af ekstensionen ». txt«.
9. F.
Tekstformat 9. F. 1 Tegnsættet for henholdsvis datafil og metadatafil skal være indkodet som UTF-8, som angivet i ISO/IEC 10646:2003 Annex D og som beskrevet i The Unicode Standard 5.1, kapitel 3, og skal i øvrigt overholde bestemmelserne i bilag 5 punkt 5. D. 1.b  5. D. 1.d.
9. G.
Datafil 9. G. 1 Datafil afleveres som en semikolonsepareret tekstfil i henhold til RCF 4180 Common Format and MIME Type for CSV Files, der overholder syntaksen beskrevet som EBNF i figur 9.12.
 9. G. 1.a Første linje i datafilen skal altid angive alle variabelnavne, angivet i samme rækkefølge som i metadatafilen.
 9. G. 1.b Hvis semikolon indgår i en værdi for en variabel, skal hele værdien omsluttes med dobbelt apostrof »« (U+0022). Hvis dobbelt apostrof indgår i en værdi for en variabel, skal dobbelt apostroffen foranstilles med en dobbelt apostrof, og hele værdien omsluttes med dobbelt apostrof.
 9. G. 1.c Som linjeseparator skal anvendes en af følgende metoder for linjeskift: »CR+LF« (U+000D) samt (U+000A) eller »CR« (U+000D) eller »LF« (U+000A). Indhold i variable i datafilen må ikke indeholde linjeskift.
 9. G. 2 En manglende værdi kan være en af følgende tre typer: Manglende værdi (tom) (jf. 9. G. 2.a), specialkode for manglende værdi (jf. 9. G. 2.d) eller brugerdefineret kode for manglende værdi (jf. 9. I. 6).
 9. G. 2.a Manglende værdier (tom) i datafilen skal enten repræsenteres som ingen værdi »« eller et mellemrum » « (U+0020).
 9. G. 2.b I en datafil må der konsekvent kun anvendes enten specialkoder eller brugerdefinerede koder for manglende værdier.
 9. G. 2.c Specialkoder for manglende værdier må kun anvendes for kategoriske og numeriske variable.
 9. G. 2.d Specialkoder for manglende værdier må kun anvendes for heltal og decimaltal og skal angives enten som en værdi fra A-Z eller . a-. z.
 9. G. 3 Indholdet af de enkelte variable skal renses for eventuelle foran- og efterstillede blanktegn.
9. H.
Datatyper 9. H. 1 De seks standardiserede datatyper, som skal anvendes i datafilen, fremgår af figur 9.3.
 9. H. 2 Dataformatnotationer for anvendte dataformater skal angives i metadatafilen, jf. figur 9.3. Dataformatnotationerne er case sensitive.
 9. H. 2.a Værdier for bogstaverne »w« og »d« i figur 9.3 skal konsekvent angives. »w« angiver datatypens totale bredde. »d« angiver decimaler eller præcision i fraktioner af sekunder.
Figur 9.3 Tilladte datatyper 9. I.
Metadatafil 9. I. 1 Metadata fra en datafil afleveres som en struktureret tekstfil, der overholder syntaksen beskrevet som EBNF i figur 9.11.
 9. I. 1.a Metadatafilen udformes som anvist i figur 9.4, hvor otte etiketter opdeler metadata i specifikke kategorier.
9. I. 1.b Hver etiket skal forekomme en gang i metadatafilen.
Forekomsten af indholdet af etiketten fremgår af kolonnerne »Forekomst« og »Obligatorisk« i figur 9.4.
 9. I. 1.c Etiketnavne er reserverede ord og må ikke benyttes til navngivning af metadatafilens øvrige indhold.
Figur 9.4 Metadatafilens struktur 9. I. 2 Datafilnavne skal være unikke inden for samme afleveringspakke.
9. I. 3 Reference 9. I. 3.a En reference til en anden datafil i afleveringspakken angives med navnet på den datafil, der refereres til (fremmeddatafil), efterfulgt af variabelnavnet for fremmeddatafilens nøglevariabel (fremmedvariabel) efterfulgt af variabelnavnet for den variabel (referencevariabel) i datafilen, der refererer til fremmedvariablen i fremmeddatafilen.
 9. I. 3.b Der skal være fuld overensstemmelse mellem datatype og længde i nøglevariablene, der indgår i referencen.
 9. I. 4 Variabelnavne skal være unikke inden for samme metadatafil.
9. I. 5 Kodeliste 9. I. 5.a Kun kategoriske og numeriske variable må have henvisninger til en kodeliste.
 9. I. 5.b Det er kun tilladt at medtage kodelister for variable, der indeholder data af datatypen numerisk heltal, decimaltal eller tekst, jf. datatyper i figur 9.3.
 9. I. 5.c Alle koder i data skal defineres i en kodeliste og forklares med en kodebeskrivelse.
 9. I. 5.d Hvis koder er defineret som et interval, hvor ikke alle koder har kodebeskrivelser, skal dette dokumenteres i variabelbeskrivelsen.
 9. I. 5.e Koder skal være unikke inden for samme kodeliste.
 9. I. 5.f Referencen mellem en kodeliste og den variabel, som refererer til kodelisten, angives under etiketten VARIABEL, jf. figur 9.4, som anvist i 9. I. 5.g og 9. I. 5.h.
 9. I. 5.g Hvis datatypen er numerisk heltal eller decimaltal, angives referencen med det valgte kodelistenavn og et efterstillet punktum ».« (U+002E).
 9. I. 5.h Hvis datatypen er tekst, angives referencen med det valgte kodelistenavn med et foranstillet dollartegn »$« (U+0024) og et efterstillet punktum ».« (U+002E).
9. I. 6 Brugerkode 9. I. 6.a En brugerdefineret kode for en manglende værdi er kun tilladt for kategoriske og numeriske variable.
 9. I. 6.b En brugerdefineret kode for en manglende værdi angivet i metadatafilen, skal altid fremgå af kodelisten, som den tilhører.
