Landsskatteretskendelse af 29. august 2003 vedr.  

 Advokatbistand  fradrag for omkostninger i forbindelse med  

 førtidspensionssag  

 ved Det Sociale Nævn As klage skyldes, at de stedlige skattemyndigheder ikke har  

 godkendt fradrag for advokatomkostninger i forbindelse med en  

 førtidspensionssag ved Det sociale Nævn, hvorved nævnet traf afgørelse om, at  

 klageren tilkendtes højeste førtidspension.
Landsskatterettens  

 afgørelse Personlig indkomst Klageren har selvangivet fradrag med 40.000 kr.
 Skatteankenævnet har ved den påklagede afgørelse forhøjet  

 klagerens indkomst med 40.000 kr.
 Landsskatteretten stadfæster skatteankenævnets afgørelse.
Sagens oplysninger Klageren blev ved det Det sociale Nævns afgørelse i april 2001  

 tilkendt højeste førtidspension med tilbagevirkende kraft fra den 1. maj  

 1998.  

 Afgørelsen begrundedes med, at klagerens erhvervsevne ansås for nedsat til  

 det  

 ubetydelige.
 Forud herfor var klageren af tidligere instans tilkendt forhøjet  

 almindelig førtidspension, hvilken afgørelse således ændredes af Det sociale  

 Nævn.
 Klageren afholdt i forbindelse med sagens behandling udgifter  

 til advokatbistand med 50.000 kr. inkl. moms, hvoraf klagerens  

 retshjælpsforsikring dækkede 10.000 kr.
Skatteankenævnets  

 afgørelse Det stedlige skatteankenævn har forhøjet klagerens personlige  

 indkomst med 40.000 kr.
 Skatteankenævnet har bl.a. henvist til, at advokatomkostningerne  

 er afholdt for at erhverve et fremtidigt indkomstgrundlag, hvorimod der ikke  

 er  

 tale om en fradragsberettiget driftsomkostning, jf. statsskattelovens § 6,  

 stk.  

 1, litra a, samt SKDM 1968.75. Der har ikke været nogen løbende  

 indkomsterhvervelse, udgiften kan siges at være afholdt i tilknytning til.
Klagerens påstand og  

 argumenter Klageren har over for Landsskatteretten nedlagt påstand om, at  

 indkomsten nedsættes til det selvangivne.
Til støtte for den nedlagte påstand har klageren bl.a. gjort  

 gældende, at de omhandlede advokatomkostninger vedrører klagerens erhvervelse  

 af retten til skattepligtig pension, hvorfor der er tale om en udgift, som er  

 fradragsberettiget i medfør af statsskattelovens § 6, stk. 1, litra a.
Der er  

 henvist til Højesterets dom af 10. februar 1942 offentliggjort i UfR  

 1942.335.
Landsskatterettens  

 bemærkninger og begrundelse De omhandlede advokatomkostninger er afholdt med henblik på at  

 opnå retten til en forhøjet pensionsindtægt for klageren over en uvis årrække  

 som følge af erhvervsevnenedsættelse til det ubetydelige.
Sådanne omkostninger er indkomstopgørelsen uvedkommende, men  

 vedrører derimod selve grundlaget for indkomsterhvervelsen.
Omkostningerne er  

 derfor ikke fradragsberettigede efter statsskattelovens § 6.
 Den påklagede afgørelse stadfæstes således.
