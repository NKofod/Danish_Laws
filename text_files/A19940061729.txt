 Hermed bekendtgøres lov nr. 1016 af 19. december 1992 om  

 tobaksafgifter (* 1) med de ændringer, der følger af § 10 i lov nr. 1073 af  

 23. december 1992 og § 6 i lov nr. 376 af 18. maj 1994.
Afgift af cigaretter og røgtobak § 1.  Der betales afgift af cigaretter og røgtobak her  

 i landet efter reglerne i denne lov og efter følgende satser:
 § 2.  Afgiften af varer til forbrug her i landet skal  

 betales i forbindelse med fremstillingen af afgiftspligtige varer her i  

 landet eller senest ved modtagelsen af afgiftspligtige varer fra udlandet,  

 jf. dog stk. 5 og § 29.
Stk. 2.  Afgiften berigtiges ved, at varens pakning, jf.  

 § 3, forsynes med et stempelmærke.
Dette skal for røgtobak ske senest en  

 måned efter varens modtagelse eller pakning.
 Stk. 3.  Virksomheder, der fremstiller afgiftspligtige  

 varer her i landet, og virksomheder, der modtager afgiftspligtige varer fra  

 udlandet, skal registreres hos de statslige told- og skattemyndigheder.
 Stk. 4.  Registrering er betinget af, at der stilles  

 sikkerhed for betaling af afgifter i EF på mindst 10.000 kr. efter regler,  

 der fastsættes af skatteministeren, såfremt virksomheden leverer varer under  

 suspension af afgiften.
 Stk. 5.  Registrerede fremstillingsvirksomheder kan af  

 de statslige told- og skattemyndigheder få tilladelse til at overføre  

 afgiftspligtige varer i upakket stand til en anden registreret  

 fremstillingsvirksomhed eller til at modtage sådanne varer fra udlandet.
 Stk. 6.  Bestemmelserne i § 10, stk. 5-9, finder  

 tilsvarende anvendelse for varer omfattet af § 1.
 Stk. 7.  Til de registrerede virksomheder udstedes et  

 bevis for registreringen.
 § 3.  Varerne skal i forbindelse med stemplingen være  

 pakket i fuldstændig lukkede pakninger.
Stk. 2.  Enhver pakning skal være forsynet med angivelse  

 af indholdets art og mængde, den pågældende vares detailpris, jf. § 28, samt  

 fremstillerens eller den afgiftsberigtigendes navn og hjemsted.
De statslige  

 told- og skattemyndigheder kan dog give tilladelse til at anvende en  

 forhandlers navn og hjemsted eller et anonymitetsmærke.
De nævnte angivelser  

 kan efter nærmere fastsatte regler anbringes på stempelmærket i stedet for på  

 selve pakningen.
Pakninger til og reklamer for røgtobak nævnt i § 1, punkt B,  

 må ikke under nogen form give indtryk af, at varen er anvendelig til  

 fremstilling af cigaretter.
 § 4.  Ikkeregistrerede virksomheder må ikke modtage  

 eller opbevare afgiftspligtige varer, der ikke er pakket i forskriftsmæssigt  

 lukkede og behørigt stemplede pakninger.
 Stk. 2.  Enkeltsalg og salg i løs vægt af  

 afgiftspligtige varer er forbudt.
§ 5.  (* 3) Registrerede virksomheder kan mod fuld  

 sikkerhed få kredit ved køb af stempelmærker til cigaretter på 1 måned og 20  

 dage og til røgtobak på 2 måneder og 15 dage.
Sker betaling ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken kreditperioden udløber, dog mindst 50 kr.
Såfremt  

 stempelmærkerne skal påsættes pakninger i et andet EF-land, kan virksomheden  

 få en yderligere kredit svarende til stempelmærkernes og varernes normale  

 forsendelsestid til og fra det pågældende land.
Skatteministeren kan  

 fastsætte kredittiden for lande eller landegrupper.
 § 6.  Værdien af stempelmærker, herunder stempelmærker  

 påsat pakninger, kan kun refunderes den registrerede virksomhed, såfremt  

 mærkerne tilbageleveres eller tilintetgøres på vilkår fastsat af de statslige  

 told- og skattemyndigheder.
Afgift af cigarer, cerutter og cigarillos § 7.  Af cigarer, cerutter og cigarillos betales en  

 afgift til statskassen på 19,8 øre pr. stk. plus 10 pct. af detailprisen  

 efter § 28.
 § 8.  Afgiften betales ved varernes udlevering fra  

 registrerede virksomheder, ved indførslen eller ved modtagelsen her i landet  

 fra et andet EF-land.
 § 9.  Virksomheder, der fremstiller afgiftspligtige  

 varer, skal registreres som oplagshavere hos de statslige told- og  

 skattemyndigheder.
 Stk. 2.  Andre virksomheder kan registreres som  

 oplagshavere, såfremt de med henblik på videresalg modtager varer fra  

 udlandet eller fra virksomheder nævnt i stk. 1.
 Stk. 3.  Registrerede oplagshavere er berettiget til at  

 oplagre og modtage afgiftspligtige varer under suspension af afgiften.  

 Tilsvarende kan de levere varer til virksomheder m.v. i andre EF-lande og til  

 andre oplagshavere her i landet.
 Stk. 4.  Registrering som oplagshaver er betinget af, at  

 der stilles sikkerhed for betaling af afgifter i EF på mindst 10.000 kr.  

 efter regler, der fastsættes af skatteministeren, såfremt virksomheden  

 leverer varer under suspension af afgiften.
 Stk. 5.  Til de registrerede oplagshavere udstedes et  

 bevis for registreringen.
 § 10.  Virksomheder og institutioner m.v., der ikke er  

 registreret som oplagshaver, og som fra andre EF-lande får tilført eller  

 erhverver afgiftspligtige varer, skal indgive en anmeldelse til de statslige  

 told- og skattemyndigheder og stille sikkerhed for skyldige afgifter.  

 Anmeldelse m.v. skal ske inden varernes afsendelse fra det pågældende  

 EF-land.
 Stk. 2.  Virksomhederne kan dog anmelde sig til  

 registrering hos de statslige told- og skattemyndigheder som varemodtagere.
 Stk. 3.  Registrerede varemodtagere er berettiget til  

 uden forhåndsanmeldelse til de statslige told- og skattemyndigheder at få  

 tilført afgiftspligtige varer under suspension af afgiften fra andre  

 EF-lande.
 Stk. 4.  Til de registrerede varemodtagere udstedes et  

 bevis for registreringen.
Stk. 5.  Den, der her til landet sælger afgiftspligtige  

 varer fra andre EF-lande ved fjernsalg, jf. stk. 6, skal registreres og  

 stille sikkerhed for skyldige afgifter.
Såfremt virksomheden ikke har filial  

 eller lignende her i landet, skal den registreres ved en person, der er  

 bosiddende her i landet, eller ved en virksomhed, der har forretningssted her  

 i landet.
 Stk. 6.  Ved fjernsalg forstås salg af varer, hvor  

 varerne direkte eller indirekte forsendes eller transporteres af sælgeren  

 eller på dennes vegne til en privat køber i bestemmelseslandet.
 Stk. 7.  Den, der her i landet sælger afgiftspligtige  

 varer til andre EF-lande ved fjernsalg, skal over for de statslige told- og  

 skattemyndigheder dokumentere, at der inden varernes afsendelse er stillet  

 sikkerhed for betaling af punktafgifterne over for de kompetente myndigheder  

 i bestemmelseslandet.
Stk. 8.  Oplagshavere, der er registreret i et andet  

 EF-land, og som leverer afgiftspligtige varer her til landet, kan udnævne en  

 repræsentant her i landet til at forestå varernes afgiftsberigtigelse.  

 Repræsentanten skal være en person, der er bosiddende her i landet, eller en  

 virksomhed, der har forretningssted her i landet.
Repræsentanten skal anmelde  

 sig til registrering hos de statslige told- og skattemyndigheder og stille  

 sikkerhed for skyldige afgifter.
 Stk. 9.  Skatteministeren kan fastsætte regler om  

 sikkerhedsstillelse.
 § 11.  Registrerede oplagshavere skal opgøre den  

 afgiftspligtige mængde og omsætning for en afgiftsperiode på en måned for de  

 varer, der er udleveret fra virksomheden i perioden, med tillæg af svind og  

 lign., jf. dog § 29.
 Stk. 2.  Registrerede varemodtagere skal opgøre den  

 afgiftspligtige mængde og omsætning for en afgiftsperiode som de varer, der  

 er tilført virksomheden i perioden.
 Stk. 3.  I andre tilfælde er den afgiftspligtige mængde  

 og omsætning de varer, som en virksomhed eller person har erhvervet eller  

 modtaget i hvert enkelt tilfælde.
 Stk. 4.  Opgørelsen specificeres efter regler, der  

 fastsættes af de statslige told- og skattemyndigheder.
Afgift af varer, der indføres fra steder uden for EF § 12.  (* 3) Der betales afgift af afgiftspligtige  

 varer, der indføres fra steder uden for EF eller indføres fra visse områder,  

 der ikke er omfattet af de pågældende EF-landes afgiftsområde, medmindre  

 varerne tilføres en registreret oplagshaver eller er fritaget efter § 29,  

 stk. 3. Afgiften afregnes efter reglerne i toldlovens kapitel 4.
 Stk. 2.  Bestemmelsen i stk. 1 finder ligeledes  

 anvendelse for varer, der medbringes eller modtages af private fra andre  

 EF-lande, bortset fra varer, der leveres ved fjernsalg.
 Stk. 3.  (* 3) For varer, der indføres af en virksomhed  

 registreret efter § 29 i toldloven, finder reglerne om registrerede  

 varemodtagere tilsvarende anvendelse.
Afregning af afgiften § 13.  Registrerede oplagshavere og varemodtagere skal  

 senest den 15. i den måned, der følger efter afgiftsperioden, til de  

 statslige told- og skattemyndigheder angive mængden og omsætningen af de  

 varer, hvoraf der skal betales afgift, jf. § 11, stk. 1 eller 2. Angivelsen  

 skal være underskrevet af virksomhedens ansvarlige ledelse.
 Stk. 2.  Afgives angivelsen ikke inden udløbet af den  

 nævnte frist, kan de statslige told- og skattemyndigheder inddrage  

 registreringen, indtil den manglende angivelse er myndighederne i hænde.
 Stk. 3.  Den, der ikke er omfattet af stk. 1, skal ved  

 modtagelsen af varerne til de statslige told- og skattemyndigheder angive  

 mængden af de varer, hvoraf der skal betales afgift, jf. § 11, stk. 3.  

 Angivelsen skal være underskrevet af varemodtageren eller en repræsentant for  

 sælgeren.
 Stk. 4.  Skatteministeren kan fastsætte bestemmelser  

 vedrørende angivelsen.
§ 14.  Registrerede oplagshavere og varemodtagere skal  

 indbetale afgiften for en afgiftsperiode til de statslige told- og  

 skattemyndigheder senest den 15. i den måned, der følger efter  

 afgiftsperioden.
Denne frist kan forlænges med 2 måneder mod fuld  

 sikkerhedsstillelse.
Udgør afgiften under 50 kr., kan indbetaling af beløbet  

 undlades.
Stk. 2.  Den, der er omfattet af § 13, stk. 3, skal  

 indbetale afgiften til de statslige told- og skattemyndigheder senest  

 samtidig med indsendelse af den i § 13, stk. 3, nævnte angivelse.
Udgør  

 afgiften under 50 kr., kan indbetaling af beløbet undlades.
 Stk. 3.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 4.  Skatteministeren fastsætter regler for  

 afgiftens indbetaling.
 § 15.  De statslige told- og skattemyndigheder kan  

 pålægge en virksomhed, der ikke betaler afgiften rettidigt, at afgive  

 angivelse for kortere perioder end 1 måned.
 Stk. 2.  De statslige told- og skattemyndigheder kan  

 endvidere pålægge en virksomhed, der ikke betaler afgiften rettidigt, en  

 kortere betalingsfrist end den i § 14, stk. 1, nævnte.
 § 16.  Betales forfalden afgift ikke senest den 14.  

 dag efter betalingsfristens udløb, kan de statslige told- og  

 skattemyndigheder inddrage registreringen, indtil de forfaldne afgifter er  

 betalt.
 Stk. 2.  Er der efter § 15 sket forkortelse af  

 afgiftsperioden eller betalingsfristen, kan registreringen inddrages straks  

 efter betalingsfristens udløb.
 § 17.  Såfremt det konstateres, at en virksomhed har  

 afgivet urigtig angivelse til de statslige told- og skattemyndigheder,  

 således at der er betalt for lidt i afgift, afkræves det skyldige beløb til  

 betaling senest 14 dage efter påkrav.
 Stk. 2.  (* 3) Kan størrelsen af det skyldige  

 afgiftsbeløb ikke opgøres på grundlag af regnskaberne, kan de statslige told-  

 og skattemyndigheder foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 4 nævnte klageadgang.
 Stk. 3.  Bestemmelserne i stk. 1 og 2 finder tilsvarende  

 anvendelse i andre tilfælde, hvor der skal afgives en afgiftsangivelse.
 Stk. 4.  (* 3) Afgørelser efter stk. 2 og 3 kan af  

 virksomheden m.v. indbringes for det i § 27 omhandlede nævn.
 Stk. 5.  Betales afgiften i de i stk. 1-3 nævnte  

 tilfælde ikke rettidigt, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken beløbet skal betales af  

 virksomheden, dog mindst 50 kr.
Fælles bestemmelser Regnskabs- og kontrolbestemmelser § 18.  Fremstillingsvirksomheder skal føre regnskab  

 over tilgangen af varer, som anvendes til varefremstilling, og over  

 udlevering, forbrug og svind i virksomheden af de fremstillede varer.  

 Virksomhederne skal endvidere føre regnskab over tilgang, forbrug og  

 udlevering af afgiftspligtige varer, som ikke er fremstillet af virksomheden.
Stk. 2.  Registrerede varemodtagere, virksomheder nævnt  

 i § 10, stk. 7, og repræsentanter, der er godkendt efter § 10, stk. 5 og 8,  

 skal føre regnskab over vareleveringer.
De i 1. pkt. nævnte virksomheder og  

 repræsentanter skal endvidere føre en fortegnelse over, hvor varerne er  

 leveret.
 Stk. 3.  Ved udlevering fra en registreret virksomhed  

 skal fakturaen indeholde oplysning om udstedelsesdato, leverandørens navn,  

 varemodtagerens navn, leveringsstedet, varens art og mængde samt for varer  

 omfattet af kapitel 2, detailpriser efter § 28 og afgiftens størrelse.
Stk. 4.  Ved overførsel af afgiftspligtige varer mellem  

 medlemslandene skal der udstedes et ledsagedokument i overensstemmelse med  

 EF's bestemmelser herom.
Senest 15 dage efter den måned, hvor varerne er  

 modtaget, skal et eksemplar af ledsagedokumentet behørigt påtegnet  

 tilbagesendes til afsenderen.
I modsat fald skal afsenderen underrette de  

 statslige told- og skattemyndigheder herom.
Stk. 5.  Det i stk. 4 nævnte dokument skal medbringes  

 under transport af varerne.
Der skal ligeledes medbringes dokumentation for  

 eventuel forudgående anmeldelse og sikkerhedsstillelse.
 Stk. 6.  Virksomheder m.v. skal opbevare  

 regnskabsmateriale, herunder fakturaer, fakturakopier og opgørelser, i 5 år  

 efter regnskabsårets udløb.
 Stk. 7.  (* 3) De statslige told- og skattemyndigheder  

 fastsætter nærmere regler for virksomhedernes regnskabsførelse.
 § 19.  Virksomheder, der leverer varer til eller  

 modtager varer fra andre EF-lande, skal udarbejde lister over sådanne  

 leverancer m.v. med henvisning til det i § 18, stk. 4, nævnte dokument.
 Stk. 2.  Skatteministeren fastsætter nærmere  

 bestemmelser for udarbejdelse og indsendelse af lister efter stk. 1.
 § 20.  Lokaler, som registrerede virksomheder benytter  

 til fremstilling og opbevaring af varer, hvoraf afgiften ikke er berigtiget,  

 skal være godkendt af de statslige told- og skattemyndigheder.
 Stk. 2.  Godkendelse og registrering kan tilbagekaldes,  

 hvis lokalerne anvendes eller indrettes på en sådan måde, at de statslige  

 told- og skattemyndigheders kontrol efter § 21 ikke kan udføres på rimelig  

 måde.
 § 21.  De statslige told- og skattemyndigheder er  

 berettiget til at foretage eftersyn i de virksomheder, der omfattes af loven,  

 og til at efterse virksomhedernes varebeholdninger, forretningsbøger og  

 øvrige regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelsen af de i stk.  

 1 nævnte eftersyn.
 Stk. 3.  Det i stk. 1 nævnte materiale skal på begæring  

 udleveres eller indsendes til de statslige told- og skattemyndigheder.
 Stk. 4.  Erhvervsdrivende skal på begæring meddele de  

 statslige told- og skattemyndigheder oplysninger om deres indkøb og  

 eventuelle videresalg af afgiftspligtige varer.
 Stk. 5.  De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.
 Stk. 6.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 4 og 5 omhandlede virksomheder.
 § 22.  Offentlige myndigheder skal på begæring meddele  

 de statslige told- og skattemyndigheder enhver oplysning til brug ved  

 registrering af og kontrol med virksomheder, der omfattes af loven.
 Stk. 2.  Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 § 23.  Skatteministeren kan i øvrigt fastsætte  

 bestemmelser om kontrolforanstaltninger, der er nødvendige til lovens  

 gennemførelse.
 § 24.  (* 2) Der skal betales et gebyr på 65 kr. for  

 erindringsskrivelser vedrørende betaling af afgift.
Straffebestemmelser § 25.  Med bøde straffes den, der forsætligt eller  

 groft uagtsomt Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
Stk. 4.  (* 3) For overtrædelser, der begås af  

 selskaber, foreninger, selvejende institutioner, fonde eller lignende, kan  

 der pålægges den juridiske person som sådan bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 26.  (* 3) Skønnes en overtrædelse ikke at ville  

 medføre højere straf end bøde, kan skatteministeren eller den, ministeren  

 bemyndiger dertil, tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  (* 3) Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 Stk. 4.  (* 3) Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
Andre bestemmelser § 27.  (* 3) Det efter § 79 i merværdiafgiftsloven  

 nedsatte nævn har den endelige administrative afgørelse af Stk. 2.  (* 3) Reglerne i merværdiafgiftslovens § 79,  

 stk. 5, hvorefter spørgsmål af principiel karakter kan indbringes direkte for  

 nævnet, finder tilsvarende anvendelse på de i stk. 1, nr. 1-4, omhandlede  

 spørgsmål.
Stk. 3.  (* 3) Anmodning om indbringelse for nævnet af  

 de statslige told- og skattemyndigheders afgørelser af de i stk. 1, nr. 1-4,  

 nævnte spørgsmål skal være fremsat over for nævnet senest 3 måneder efter, at  

 der er truffet afgørelse.
Anmodning om indbringelse for nævnet af de i stk.  

 1, nr. 5, nævnte skønsmæssige ansættelser skal være fremsat over for nævnet  

 senest 4 uger efter, at der er truffet afgørelse.
Nævnet kan dog se bort fra  

 en overskridelse af fristerne, hvis særlige forhold taler herfor.
 § 28.  Den afgiftspligtige værdi er varens højeste  

 detailpris indbefattet afgift efter denne lov og efter merværdiafgiftsloven  

 og uden rabatfradrag af nogen art.
Stk. 2.  Detailprisen fastsættes af  

 fremstillingsvirksomheden, dennes repræsentant eller importøren.
Cigaretter,  

 der udleveres i restaurationer m.v., hvor serveringspersonalet aflønnes efter  

 reglerne om betjeningsafgift, kan sælges til en højere pris end den, der er  

 anført på stempelmærket.
 Stk. 3.  Såfremt der ikke her i landet findes en  

 detailpris for varen, svares afgiften på grundlag af en af de statslige told-  

 og skattemyndigheder skønnet detailpris.
Stk. 4.  Auktionssalg med afgiftspligtige varer er  

 forbudt bortset fra tvangsauktioner eller tilfælde, hvor auktion er  

 foreskrevet ved lov.
Skatteministeren fastsætter regler om berigtigelsen af  

 afgiften.
§ 29.  (* 3) Der svares ikke afgift af Stk. 2.  Der ydes godtgørelse af afgiften af  

 afgiftsberigtigede varer, der leveres til et andet EF-land i overensstemmelse  

 med EF's bestemmelser herom, jf. § 6. Afgiftsbeløb under 50 kr. udbetales  

 ikke.
 Stk. 3.  (* 3) Der ydes afgiftsfritagelse af varer, der  

 indføres eller modtages fra andre EF-lande, i samme omfang som efter  

 merværdiafgiftslovens § 36, stk. 1, nr. 1 og 2, og af varer, som  

 privatpersoner selv medfører til eget brug, på de vilkår og i de mængder, der  

 efter EF's bestemmelser kan medbringes.
Stk. 4.  Varer, som tobaksfabrikanter sædvanemæssigt  

 giver til de ansatte, kan afgiftsberigtiges med halvdelen af afgiften efter  

 §§ 1 og 3 i lov nr. 46 af 24. februar 1960 for tilsvarende varer i den  

 laveste afgiftsklasse.
Sådanne varer må ikke gøres til genstand for  

 omsætning.
 Stk. 5.  Skatteministeren kan fastsætte bestemmelser om  

 afgiftsfritagelse og -godtgørelse efter stk. 1 og 2.
 § 30.  Kun virksomheder, der fremstiller  

 afgiftspligtige varer, må erhverve og handle med råtobak, ligesom råtobak kun  

 må sælges til sådanne virksomheder.
Stk. 2.  Såfremt den tilstedeværende beholdning råtobak  

 er mindre end beholdningen efter regnskabet, skal der betales et beløb  

 svarende til afgiften af de varer, der efter de statslige told- og  

 skattemyndigheders skøn kunne fremstilles af de manglende varer.
Såfremt  

 virksomheden ikke kan godkende de statslige told- og skattemyndigheders  

 beregning af afgiftstilsvaret, finder bestemmelserne i § 17, stk. 2-4,  

 tilsvarende anvendelse.
 § 31.  For betaling af afgift efter loven hæfter den,  

 der som ejer, forpagter eller lignende driver virksomheden for egen regning.  

 Er en udenlandsk virksomhed registreret ved en herværende repræsentant, jf. §  

 10, stk. 5 og 8, hæfter denne og virksomheden solidarisk for betaling af  

 afgiften.
 Stk. 2.  For afgiftspligtige varer, der ikke er  

 afgiftsberigtiget efter loven, og hvor der ikke er sket en registrering eller  

 stillet sikkerhed, hæfter erhververen og den, der er i besiddelse af varen.
 Stk. 3.  For virksomheder, der er registreret efter §§ 2  

 og 9, og som tilfører varer til en oplagshaver eller en virksomhed m.v. i et  

 andet EF-land under suspension af afgiften, kan den pligt til at svare afgift  

 her i landet, der påhviler virksomheden, først bortfalde, når der foreligger  

 dokumentation for, at varerne er overgået til modtageren, jf. § 18, stk. 4.
 Stk. 4.  Når der i forbindelse med de i stk. 3 nævnte  

 tilførsler har fundet en uregelmæssighed eller overtrædelse sted, betales  

 afgiften efter EF's bestemmelser herom i det medlemsland, hvor denne er  

 begået eller konstateret m.v.
§ 32.  (* 3) Såfremt varer overdrages, erhverves eller  

 anvendes på en sådan måde, at der ikke er betalt den afgift, som skulle have  

 været betalt efter loven, afkræves det skyldige beløb til betaling senest 14  

 dage efter påkrav.
Kan størrelsen af det skyldige beløb ikke opgøres på  

 grundlag af virksomhedens regnskaber, kan de statslige told- og  

 skattemyndigheder foretage en skønsmæssig ansættelse af beløbet.  

 Bestemmelserne i § 17, stk. 2-5, finder tilsvarende anvendelse.
 Stk. 2.  Såfremt den tilstedeværende beholdning af  

 afgiftspligtige varer er mindre end beholdningen efter regnskabet, svares der  

 afgift af det manglende kvantum, jf. dog § 29.
 § 33.  Skatteministeren kan fastsætte bestemmelser om  

 anvendelse af edb i forbindelse med ledsagedokumenter m.v. samt fastsætte  

 definitioner på tobaksvarer i overensstemmelse med EF's bestemmelser herom.
 § 34.  Med steder uden for EF sidestilles med hensyn  

 til lovens bestemmelser Færøerne og Grønland samt Københavns Frihavn.
 § 35.  Skatteministeren kan fastsætte bestemmelser om  

 adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 27.
§ 36.  (* 3) Reglerne om eftergivelse og henstand i  

 merværdiafgiftslovens § 83 finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.
 § 36 a.  (* 3) Skatteministeren kan fastsætte nærmere  

 regler om henstand med betaling af afgift i forbindelse med klager over de  

 statslige told- og skattemyndigheders afgørelser.
 Stk. 2.  Reglerne i merværdiafgiftslovens § 80, stk.  

 2-5, om indbringelse af klager m.v. finder tilsvarende anvendelse på klager  

 m.v. over afgørelser efter denne lov.
Overgangs- og ikrafttrædelsesbestemmelser § 37.  Loven træder i kraft den 1. januar 1993.
 § 38.  Lov om tobaksafgifter, jf. lovbekendtgørelse  

 nr. 614 af 14. oktober 1988, ophæves.
 § 39.  Loven gælder ikke for Færøerne og Grønland.
Skatteministeriet, den 30. juni 1994 Ole Stavad Jan Lyager Olsen (* 1) Lov nr. 1016 af 19. december 1992 (gennemførelse af EF's indre  

 marked m.v.) trådte i kraft den 1. januar 1993. Loven gennemførte følgende  

 direktiver:
 Rådets direktiv nr. 92/12 af 25. februar 1992, EF-Tidende 1992, L 76.
 Rådets direktiv nr. 92/78 af 19. oktober 1992, EF-Tidende 1992, L 316.
 Rådets direktiv nr. 92/79 af 19. oktober 1992, EF-Tidende 1992, L 316.
 Rådets direktiv nr. 92/80 af 19. oktober 1992, EF-Tidende 1992, L 316.
 (* 2) Lov nr. 1073 af 23. december 1992 (forhøjelse af gebyr for  

 erindringsskrivelser) trådte i kraft den 1. april 1993.
 (* 3) Lov nr. 376 af 18. maj 1994 (hovedsagelige ændringer som følge af ny  

 momslov og toldlov) trådte i kraft den 20. maj 1994 og har virkning fra den  

 1. juli 1994.
