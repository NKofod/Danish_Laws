 I bygningsreglement 1982 foretages følgende ændringer:
6.7.4, stk. 4 2. punktum ophæves.
12.2, stk. 10, jf. tillæg 4 (* 1) Bestemmelsens ikrafttræden er udskudt indtil videre.
13.2, stk. 2 Som nyt litra d indsættes:
radio- og blokhytter samt relæhuse indeholdende el-teknisk udstyr til  

 sikrings- og kommunikationssystemer til brug for offentlig trafik.' Bilag 4 Efter afsnittet »Brandmæssigt egnede tagdækninger« indsættes som  

 nyt afsnit:
»Ikke let antændelige tagelementer med kort kollapstid Tagelementer (lyspaneler eller ovenlyskupler) af uarmeret PVC  

 (polyvinylchlorid) med en fladevægt på højst 10 kg/m2.
 Tagelementer (lyspaneler eller ovenlyskupler) af uarmeret PC  

 (polycarbonat) med en fladevægt på højst 6 kg/m2.
 Tagelementer (ovenlys) af almindeligt, plant uarmeret glas med en  

 fladevægt på højst 20 kg/m2.
Når de nævnte eksempler anvendes som brandventilationsåbninger jf. kap.  

 12.5.3, stk. 3, litra a, må ingen enkelt åbning være mindre end 1 m2, og  

 ingen side må være mindre end 0,5 m.« Ændringerne i kap. 6.7.4, 13.2 og Bilag 4 træder i kraft den 1. juli 1987.
Boligministeriet, Byggestyrelsen, den 8. maj 1987 Bemærkninger til tillæg 7 Ad kap. 6.7.4, stk. 4:
 Efter bestemmelserne i bygningsreglement 1982, kap. 6.7.4, stk. 4 skal  

 ovenlys, der ønskes klassificeret som tagelementer med kort kollapstid,  

 godkendes i henhold til Boligministeriets prøvnings og  

 godkendelsesbetingelser for tagelementer med kort kollapstid, MK 6.00/003.
 På grundlag af erfaringerne med de hidtil udstedte godkendelser ophæves  

 dette krav for visse typer ovenlys jf. den samtidigt gennemførte ændring af  

 bilag 4.
 Efter ændringen af bilag 4 anses ovenlys (lyspaneler eller ovenlyskupler)  

 udført af uarmeret PVC (polyvinylchlorid) eller uarmeret PC (polycarbonat) i  

 eet eller flere lag med en samlet største fladevægt som anført i den ændrede  

 tekst, at have egenskaber som ikke let antændelige tagelementer med kort  

 kollapstid og kan fremover anvendes som sådanne uden særlig godkendelse.
 Det samme gælder for ovenlys udført af almindeligt, plant glas i eet eller  

 flere lag med en samlet største faldevægt som anført i den ændrede tekst, og  

 hvor glasset ikke er armeret, lamineret eller hærdet.
Ad kap. 12.2, stk. 10 Ved tillæg 4 til bygningsreglement 1982 blev indført en bestemmelse om, at  

 varmeanlæg enten skal dimensioneres ud fra en maksimal fremløbstemperatur på  

 60 grader C ved 12 grader C ude, eller anlægget skal være forberedt, så den  

 samme virkning kan opnås uden væsentlige indgreb i huset og installationer.
 Bestemmelsens ikrafttræden, der var fastsat til 1. januar 1987, udskydes  

 herved indtil videre.
Ad kap. 13.2, stk. 2 litra d Ved ændringen udvides undtagelsen fra byggelov og bygninsreglement af  

 transformerstationer og andre mindre bygninger (under 30 m2 og 3 m's højde)  

 for offentlige trafikanlæg til også at omfatte radio og blokhytter samt  

 relæhuse til lignende formål til brug for offentlig trafik.
Formålet med ændringen er primært at undtage standardiserede radio og  

 blokhytter samt relæhuse indeholdende el-teknisk udstyr til sikrings- og  

 kommunikationssystemer, der opføres af DSB på statsbanernes arealer til brug  

 for den offentlige togtrafik.
De nævnte bygningers formål svarer til de  

 hidtil undtagne mindre bygninger.
Ad bilag 4 Der henvises til bemærkningerne til 6-7-4, stk. 4.
3. kontor, j.nr. 722-36-84 Tillæg 2 til Bygningsreglement for småhuse 1985 I bygningsreglement for småhuse 1985 foretages følgende ændring:
 8.2.3 Bestemmelsens ikrafttræden er udskudt  

 indtil videre.
Boligministeriet, Byggestyrelsen, den 8. maj 1987 Bemærkninger til tillæg 2 I reglementets afsnit 8.2.3 er indført en bestemmelse om, at varmeanlæg  

 enten skal dimensioneres ud fra en maksimal fremløbstemperatur på 60 grader C  

 ved 12 grader C ude, eller anlægget skal være forberedt, så den samme  

 virkning kan opnås uden væsentlige indgreb i huset og installationer.
 (* 1) Bestemmelsens ikrafttræden, der var fastsat til 1. april 1987,  

 udskydes herved indtil videre.
 Yderligere eksemplarer af dette tillæg kan købes hos Statens  

 Informationstjeneste, Bredgade 20, 1260 København K.
