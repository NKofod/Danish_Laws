 I henhold til §§ 21 og 42, stk. 2, i lov nr. 306 af 4. juni 1986 om  

 saltvandsfiskeri, fastsættes følgende:
 § 1.  Ethvert passivt fiskende redskab herunder ruser,  

 garn, net m.v. skal være forsynet med et af Fiskeriministeriet fremstillet  

 redskabsmærke.
 For pælesatte redskaber anbringes mærket på hovedpælen eller på den  

 yderste pæl.
 For redskaber, der fastgøres til stager, tønder eller bøjer, anbringes  

 mærket på en af disse.
 Er pæle, stager, tønder eller bøjer ikke benyttet, anbringes mærket i den  

 ende af lænken, hvor denne er forankret eller fastgjort eller på et til  

 lokalisering af redskabet benyttet flod.
 Krogliner mærkes på floddet i den yderste ende af linen - for  

 fritidsfiskeres vedkommende med et mærke for hver 100 kroge.
 Stk. 2.  Redskabsmærker på stager, pæle og lignende skal  

 anbringes mindst 1,2 m over vandet.
§ 2.  De i § 1 omhandlede redskabsmærker udleveres mod  

 betaling på fiskerikontrolstationerne til ejere af fiskeredskaber.
Mærkerne  

 må ikke udlånes, sælges eller på anden måde overdrages til andre.
Mærkerne  

 udleveres fra den fiskerikontrolstation, inden for hvis geografiske område  

 den fiskeriberettigede har sin faste bopæl.
Senere bopælsforandring skal  

 meddeles fiskerikontrollen.
Enhver fiskeriberettiget er pligtig til samtidig  

 med registreringen at give fiskerikontrollen oplysning om sin fartøjs- og  

 redskabsbeholdning.
 § 3.  Overtrædelse af bestemmelserne i denne  

 bekendtgørelse straffes med bøde.
 § 4.  Bekendtgørelsen træder i kraft den 1. januar  

 1987.
 Stk. 2.  Bekendtgørelse nr. 458 af 6. november 1979 som  

 ændret ved bekendtgørelse nr. 111 af 25. marts 1980, ophæves den 31. december  

 1986, jfr. saltvandsfiskerilovens § 48.
