(Til menighedsrådene) Kirkeministeriet har med cirkulære af 27. januar 1995 om arbejdstøj til  

 kirketjenere udsendt aftale mellem Danmarks Kirketjenerforening og  

 Kirkeministeriet om arbejdstøj til kirketjenere.
 Efterfølgende er ministeriet blevet opmærksom på, at der i praksis er  

 forekommet problemer i forbindelse med reglerne om udlevering af mørkt tøj  

 til kirketjenere.
 For at skabe større klarhed omkring reglerne om udlevering af mørkt tøj  

 til kirketjenere, har Kirkeministeriet - efter forhandling med Danmarks  

 Kirketjenerforening - foretaget en række ændringer i aftalen om arbejdstøj  

 til kirketjenere, som udsendt med Kirkeministeriets cirkulære af 27. januar  

 1995.
§ 1 I aftalen mellem Danmarks Kirketjenerforening og Kirkeministeriet om  

 arbejdstøj til kirketjenere, som udsendt med Kirkeministeriets cirkulære af  

 27. januar 1995, foretages følgende ændringer:
1. § 3, stk. 4, affattes således: »Kirketjenere, der skal  

 bære mørkt tøj under udførelse af kirketjeneste, jf. § 1, stk. 1, er  

 berettiget til udlevering af et sæt mørkt tøj.
Anmodning om udlevering af  

 mørkt tøj kan herefter tidligst på ny rejses efter 4 år.«.
2. Efter § 3, stk. 4, indsættes som nyt stk. 5: »Ved afsked  

 inden 4 år efter udleveringen af mørkt tøj skal kirketjeneren straks betale  

 et beløb svarende til den forholdsmæssigt tilbageværende værdi af det mørke  

 tøj, idet dette forudsættes afdraget med lige store beløb inden for en  

 periode på 4 år fra udleveringen.
Efter aftale med menighedsrådet kan  

 kirketjeneren dog vælge at tilbagelevere det mørke tøj.«.
 3. § 3, stk. 5, ændres herefter til § 3, stk. 6.
§ 2 Cirkulæret træder i kraft den 1. februar 1995.
 Stk. 2.  Kirkeministeriets skrivelse af 8. marts 1995  

 vedrørende cirkulære om arbejdstøj til kirketjenere ophæves.
