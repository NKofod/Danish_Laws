Bindende forhåndsbesked Ligningsrådet blev ved en anmodning om bindende  

 forhåndsbesked spurgt, om værdien af goodwill i A s personligt  

 drevne virksomhed kan ansættes til kr. 10.000 ? Ligningsrådet svarede, at værdien kan  

 sættes til kr. 10.000 kr., jf. sagsfremstilling og begrundelse.
Beskrivelse af de faktiske forhold A driver en personligt ejet virksomhed.
A  

 påtænker at overdrage den personligt ejet virksomhed til et af A  

 nystiftet anpartsselskab.
Det er i denne forbindelse værdien af  

 goodwill i virksomheden skal fastsættes.
Virksomheden handler med brugte maskiner især fra  

 nødlidende virksomheder.
Virksomheden driver ingen form for  

 opsøgende salg, men køber maskiner via udenlandske magasiner og  

 kontakt til advokater via Statstidende.
Efterfølgende sælges  

 maskinerne direkte eller over eget lager, via annoncering i dansk og  

 udenlands fagpresse.
 A forestår selv den daglige drift ligesom han selv  

 forestår administrationen af virksomheden, og han har således  

 ingen fastansatte, men hyrer eksterne firmaer i forbindelse med nedtrapning  

 og flytning af de indkøbte maskiner.
 Revisor har oplyst, at der yderst sjældent sker  

 gensalg til samme "kunde", hvilket efter det oplyste kun er sket 3  

 gange indenfor de sidste 2 år.
 I følge det oplyste opererer virksomheden ikke med  

 kundekartotek, hvilket efter revisors opfattelse illustreres ved at udgiften  

 til porto for 1998 udgjorde kr. 5.892 og i 1999 kr. 4.403.
Omkring den geografiske beliggenhed af virksomheden, er  

 denne efter revisors opfattelse af underordnet betydning, jf. at Virksomheden  

 ikke havde nogen form for tilknytning til X-by, hvor virksomheden har kontor  

 og lager, da A etablerede Virksomheden.
Det kan ifølge revisor  

 ligeledes illustreres ved, at omsætningen lokalt i 1998 udgjorde ca. 6  

 % af den samlede omsætning og i 1999 udgjorde den ca. 1 %.
 Revisor har endvidere oplyst, at virksomhedens  

 bankforbindelse har krævet ekstraordinær stor livsforsikring  

 på A med begrundelse i, at banken ikke ser nogen mulighed for afvikling  

 af virksomheden og dennes aktiver uden A s tilstedeværelse.
 Revisor har udfra TSS-cirkulære 2000-10 beregner  

 værdien af goodwill således:
1997 1998 1999 Regnskabsmæssigt resultat 181.119 332.603 639.808 Renteindtægter -250 -106 -575 Renteudgifter +16.369 +7.366 +7.007 Reguleret resultat 197.238 339.863 646.240 Vægtning 1 2 3 Sum af vægtet resultat 2.815.684 Vægtet reguleret resultat divideret med 6 469.281 Udviklingstendens +224.501 Driftsherreløn 50 % -346.891 Rest 346.891 Forrentning af aktiver 8 % af 1.151.033 -92.083 Rest til forrentning af goodwill 254.808 Kapitaliseringsfaktor 2 509.616 Beregnet goodwill i alt 500.00 I følge revisors oplysninger finder der kun ganske  

 få virksomheder af samme type i Danmark, og fælles for dem alle,  

 er at der ikke er nogen fastsat kundekreds eller andre faste holdepunkter som  

 gør, at virksomheden er interessant at købe for andre.
I  

 følge det oplyste, er der således ikke bygget en  

 virksomhedsorganisation op, idet virksomheden principielt vil kunne drives  

 hvor som helst.
Det er således revisors opfattelse, at det ikke er  

 muligt for en eventuel køber at træde ind i virksomheden og  

 drive den fra dag 1, uden A s tilstedeværelse.
Revisor oplyser videre, at der ikke findes en kutyme  

 indenfor branchen omkring beregning af goodwill.
Revisor finder ikke at  

 TSS-cirkulære 2000-10 er anvendeligt på den konkrete virksomhed,  

 da virksomheden efter revisors opfattelse reelt ikke vil kunne handles til  

 trediemand.
Det er revisors opfattelse, at goodwillværdien principielt  

 udgør kr. 0, men at den i forbindelse med overdragelsen af  

 virksomheden til et af indehaver stiftet selskab kan ansættes til kr.  

 10.000.
Den skatteansættende myndigheds udtalelse Kommunen har i anledning af sagen udtalt vedrørende  

 de faktiske forhold at kommunen stort set kan tiltræde revisors  

 beskrivelse af de faktiske forhold.
Kommunen bemærker dog  

 følgende:
"Dog ved vort besøg på virksomheden den  

 24. januar 2001 blev vi flere gange afbrudt af telefonsamtaler og efter vor  

 opfattelse indeholdt nogle af samtalerne forespørgsler på  

 maskiner.
Vi vil derfor mene, at skatteyder efterhånden har oparbejdet  

 en kundekreds som vil kontakte skatteyder, når de skal bruge en  

 maskine.
Og det kan heller ikke udelukkes, at skatteyder har  

 oparbejdet et netværk eller kundekreds som han selv kontakter når  

 han har købt en brugt maskine. (Telefonudgifterne for 1998 og 1999  

 andrager hhv. 33.815,37 kr. og 23.033,84 kr.) Det er korrekt, at det i årene 1997, 1998 og 1999  

 ikke er så tit at der sælges til samme kunde, men det er  

 sket.
For ikke at overbyde hinanden ved køb af store  

 maskiner på auktioner har skatteyder i nogle tilfælde  

 indgået samarbejder med andre forhandlere, således at maskinen  

 købes af den ene forhandler på auktionen, hvorefter den anden  

 forhandler køber halvdelen af maskinen.
Ved et senere salg deles  

 fortjenesten fifty-fifty.
 Man kunne derfor godt forestille sig at skatteyder kan  

 videresælge maskiner til andre forhandlere.
Vi har den opfattelse, at der er tale om en vis goodwill,  

 men er i tvivl om størrelsen heraf." Kommunens udtalelse har været i høring hos  

 repræsentanten, som i den anledning bemærker følgende:
 "Vor klient oplyser at det er korrekt at Kommunens  

 sagsbehandler overværede nogle telefoniske henvendelser omkring  

 forespørgsler på maskiner.
 Som beskrevet i vor tidligere skrivelse, annoncerer vor  

 klient i fagmagasiner når maskiner er til salg, og det var netop  

 forespørgsler på maskiner som var annonceret til salg der var  

 henvendelser på, da sagsbehandleren var på besøg, og  

 derfor ikke tilfældige forespørgsler på maskiner fra  

 tidligere kunder.
Omkring afholdelsen af telefonudgifter for 1998 og 1999  

 kan det oplyses at den primære årsag til de høje udgifter  

 skyldes internetbrug (søgning efter maskiner) og en stor del  

 udenlandske samtaler i forbindelse med salg eller forsøg på salg  

 til interesserede købere.
Det forholder sig naturligvis således,  

 at det ikke kun er de interesserede købere der ringer op, men  

 også vor klient der ringer tilbage.
Der er i virksomheden ingen begrænsninger i hvem der  

 sælges maskiner til, når bare den rigtige pris kan opnås  

 for maskinen, så man kan derfor forestille sig at videreslag vil kunne  

 ske til hvem som helst." Styrelsens indstilling og begrundelse Ligningsrådets anvisning på  

 værdiansættelse af goodwill, TSS-cirkulære 2000-10, er  

 vejledende.
Det fremgår således af cirkulærets punkt 2, at  

 "Beregningsmodellen er udtryk for en standardiseret beregning af  

 goodwill.
Der kan derfor foreligge konkrete omstændigheder, der  

 gør beregningsmodellen mindre anvendelig.
I disse tilfælde skal  

 der korrigeres i resultatet, således at den endelige  

 værdiansættelse skønsmæssigt svarer til den pris,  

 som en uafhængig tredjemand antages at ville betale for goodwill under  

 de foreliggende omstændigheder." Til den af revisor foretagne beregning af goodwill, skal  

 bemærkes, at som følge af ændring af kapitalafkastsatsen i  

 virksomhedsskatteloven til 6 % for 2000, jf.
Meddelelse fra  

 Skatteministeriet, offentliggjort i TfS 2000.600, skal aktiverne forrentes  

 med 9 % - og ikke med 8 % som anført i revisors beregning.
Ligeledes  

 er renten, der indgår i kapitaliseringen nu på 14 %.
 Styrelsen har herefter udfra TSS-cirkulære 2000-10  

 beregnet værdien af goodwill således:
1997 1998 1999 Regnskabsmæssigt resultat 181.119 332.603 639.808 Renteindtægter -250 -106 -575 Renteudgifter 16.369 7.366 7.007 Reguleret resultat 197.238 339.863 646.240 Vægtning 1 2 3 Vægtet reguleret resultat divideret med  

 6 469.281 Udviklingstendens 224.501 693.782 Driftsherreløn 50 % -346.891 Forrentning af aktiver 9 % af 1.151.033 -103.593 Rest til forrentning af goodwill 243.298 Kapitalisering ( 14 % / 5 års levetid) faktor 1,9 462.266 Som ovennævnt er den beregning, der foretages efter  

 TSS-cirkulære 2000-10 vejledende.
Spørgsmålet er herefter,  

 om der i den konkrete sag foreligger sådanne omstændigheder, der  

 gør, at der skønsmæssigt skal korrigeres i det beregnede  

 resultat for at komme frem til den værdi, som en uafhængig  

 trediemand må forventes at ville betale for virksomhedens goodwill.
Goodwill er i Ligningsvejledningen for 1999, afsnit E.I.4.1.1. knyttet til  

 afståelse af kundekreds, forretningsforbindelser eller lignende.
Det  

 anføres dog tillige i Ligningsvejledningen, at goodwill udover  

 kundekredsen kan være knyttet til det faktum, at der er tale om  

 igangværende og veletableret virksomhed med de fordele, der er  

 forbundet hermed, jf. at Ligningsrådet i to bindende  

 forhåndsbeskeder, offentliggjort i TfS 2000.198 og TfS 2000.256, hvor  

 kundekredsen overvejende bestod af licitationskunder, har fastslået, at  

 en virksomheds generelle erfaring og gode omdømme også skulle  

 tillægges vægt der ved fastsættelsen af goodwill.
 Udfra det oplyste om arten af virksomheden vil der efter styrelsens  

 vurdering ikke kunne være en fast kundekreds, som er potentielle  

 aftagere af alle de maskiner, der sættes til slag af Virksomheden.
At virksomhedens art udelukker en fast kundekreds, bevirker efter  

 styrelsens opfattelse ikke, at der ikke er goodwill i Virksomheden.
Efter  

 styrelsens vurdering må Virksomheden antages at have en potentiel  

 kundekreds, som varierer afhængig af, hvilken type maskine, der er til  

 salg.
Efter det oplyste foregår en del af salget via annoncering i dansk  

 og udenlandsk fagpresse.
Gentagen annoncering i samme fagblade må efter  

 styrelsens opfattelse bevirke, at Virksomheden i et vist omfang bliver et  

 kendt navn, blandt de virksomheder, som ønsker, at købe brugte  

 maskiner.
Det skal i den forbindelse bemærkes, at kommunen ligeledes var af  

 den opfattelse, at der var virksomheder der telefonisk henvendte sil til  

 Virksomheden i forbindelse med, at de havde brug for en maskine.
Denne  

 opfattelse er bekræftet af forespørger, jf. bemærkningerne  

 fra revisor til kommunens udtalelse   dog med den tilføjelse, at der  

 var tale om forespørgsler på maskiner, der var annonceret til  

 salg.
 At der er en goodwill i Virksomheden understøttes efter styrelsens  

 opfattelse af det faktum, at virksomheden er inde i en periode med stigende  

 resultater, jf. at der i den vejledende beregning indgår en positiv  

 udviklingstendens på kr. 224.501.
 Revisor har endvidere argumenteret for at det ikke vil være muligt  

 for en eventuel køber af Virksomheden at træde ind i  

 virksomheden og drive den fra dag 1, uden A s tilstedeværelse.
Hertil skal bemærkes, at skatteretlig goodwill kun er knyttet til en  

 virksomhed, der er i drift og ikke til personer, der besidder særlige  

 kvalifikationer, jf.
Ligningsvejledningen for 1999, afsnit E.I.4.1.1.  

 Ligningsrådet har dog i en bindende forhåndsbesked,  

 offentliggjort i TfS 1999.827 udtalt, at det forhold, at en uafhængig  

 køber af en virksomhed må forudsættes at anse det for  

 væsentligt, at indehaveren i en kortere eller længere periode  

 blev tilknyttet virksomheden ikke kunne udelukke, at der var tilknyttet  

 goodwill til virksomheden.
Ligningsrådet nedsatte i 1999-sagen det  

 resultat, der var fremkommet ved hjælp af den vejledende  

 beregningsregel på 2,2 mio. kr. skønsmæssigt til 500.000  

 kr.
At en uafhængig køber således ikke fra 1. dag kunne  

 drive Virksomheden uden A s tilstedeværelse findes herefter ikke at  

 udelukke, at der er goodwill i virksomheden   men der må dog efter  

 styrelsen opfattelse ske en reduktion i den beregnede goodwillværdi,  

 jf.
Ligningsrådets afgørelse fra 1999.
 Styrelsen skal herefter indstille, at værdien af den beregnede  

 goodwill i Virksomheden v/ A skønsmæssigt reduceres til kr.  

 100.000.
 Styrelsen skal herefter indstille, at spørgsmålet besvares  

 således:
 1. Nej, værdien af goodwill ansættes til kr. 100.000, se  

 sagsfremstilling og befrundelse.
 Ligningsrådet tiltrådte styrelsen indstilling.
