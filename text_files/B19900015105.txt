 I henhold til § 16, stk. 7, jf. § 5, stk. 2, i lov om frikommuner, jf.  

 lovbekendtgørelse nr. 583 af 31. august 1989, som ændret ved lov nr. 58 af 7.  

 februar 1990, meddeles:
 § 1.  Indenrigsministeren har den 5. marts 1990  

 godkendt frikommuneregulativ nr. 14 for Sønderjyllands Amt om kompetence til  

 meddelelse af tillægsbevillinger.
 § 2.  Det i § 1 nævnte frikommuneregulativ indebærer,  

 at § 40, stk. 2, i lov om kommunernes styrelse, jf. lovbekendtgørelse nr. 31  

 af 22. januar 1990, fraviges således, at økonomiudvalget bemyndiges til med  

 tiltræden fra de berørte stående udvalg at meddele tillægsbevillinger i  

 tilfælde, hvor beløb fra een bevilling ønskes overført til en anden  

 bevilling.
 § 3.  Det i § 1 nævnte frikommuneregulativ træder i  

 kraft den 1. april 1990 og bortfalder den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets mødedagsordener m.v., jf. lov om  

 kommunernes styrelse § 9, stk. 3.
