Nr LSF 14 Forslag til ændring af lov om Arbejdsmarkedets Tillægspension med flere  

 love (Midlertidig forhøjelse af bidrag til ATP) Fremsat af arbejdsministeren (Jytte Andersen) den 9. oktober 1997 § 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996, som ændret ved lov nr. 1197 af 27. december 1996 og § 8 i lov  

 nr. 475 af 10. juni 1997, foretages følgende ændringer:
 1. Efter kapitel 5 a indsættes:
»Kapitel 5 b Midlertidig forhøjelse af bidrag til Arbejdsmarkedets  

 Tillægspension § 17 b.
For 1998 opkræves der et ekstraordinært bidrag til  

 Arbejdsmarkedets Tillægspension på 1,0 pct. af bidragsgrundlaget efter § 8,  

 stk. 1 og § 10, i lov om arbejdsmarkedsfonde for lønmodtagere og selvstændigt  

 erhvervsdrivende omfattet af bidragspligten efter § 7, stk. 1 og 3, i samme  

 lov.
Lov om arbejdsmarkedsfondes regler om opkrævning, indberetning,  

 regulering, straf mv. finder tilsvarende anvendelse for pensionsbidrag efter  

 1. pkt.
 Stk. 2. For personer omfattet af § 2 a opkræves der endvidere et  

 ekstraordinært bidrag på 1.300 kr på årsbasis.
 Stk. 3. Opkrævede bidrag efter stk. 1 overføres af de statslige  

 told og skattemyndigheder til Arbejdsmarkedets Tillægspension.
 Stk. 4. Opkrævede bidrag efter stk. 2 indbetales til  

 Arbejdsmarkedets Tillægspension.
 Stk. 5. Arbejdsministeren kan efter forhandling med  

 skatteministeren fastsætte nærmere regler til gennemførelse af reglerne i  

 stk. 1 og 3.
§ 17 c.
Efter 1. oktober 1999 sker der en godskrivning på de  

 enkelte medlemmers konti af bidrag omfattet af § 17 b, stk.1, på grundlag af  

 årsopgørelserne for 1998 samt bidrag omfattet af § 17 b, stk. 2, på grundlag  

 af de til Arbejdsmarkedets Tillægspension indbetalte beløb og efter reglerne  

 i stk. 28.
Stk. 2. For selvstændigt erhvervsdrivende godskrives bidraget  

 ifølge årsopgørelsen, dog højst 2.683 kr.
Beløb under 500 kr. godskrives  

 ikke.
 Stk. 3. For personer omfattet af § 2 a godskrives det indbetalte  

 beløb med tillæg af 106 pct.
Stk. 4. For lønmodtagere, som den 1. januar 1998 er fyldt 66 år,  

 godskrives bidraget ifølge årsopgørelsen, dog højst 2.683 kr.
Beløb under 500  

 kr. godskrives ikke.
 Stk. 5. For personer, for hvem der er opkrævet mindre end 895 kr.,  

 men mere end 500 kr. efter § 17 b, godskrives det opkrævede beløb, hvis det  

 overstiger de indbetalte bidrag efter § 15 eller de indbetalte bidrag efter §  

 4 a, reguleret efter stk. 7.
 Stk. 6. For de øvrige medlemmer fordeles de samlede bidrag ifølge  

 årsopgørelserne efter forholdet mellem de for de enkelte medlemmer indbetalte  

 bidrag til Arbejdsmarkedets Tillægspension efter § 4a og § 15, jf. dog stk.  

 7.
Stk. 7. Bidrag efter § 4 a, stk. 4, opskrives til brug for  

 beregningen efter stk. 5 med et tillæg af 130 pct.
Bidrag efter § 4 a, stk.  

 5, opskrives med et tillæg af 77 pct.
 Stk. 8. En person kan ialt højst få godskrevet 2.683 kr efter stk.  

 27.
 § 17 d. Ændringer i de efter § 17 c, godskrevne beløb som følge af  

 ændringer i årsopgørel serne, kan ikke finde sted.
§ 17 e.
Arbejdsministeren fastsætter nærmere regler for  

 godskrivning af det ekstraordinære bidrag.
§ 17 f.
For medlemmer, der er begyndt at oppebære pension fra  

 Arbejdsmarkedets Tillægs pension inden, der foretages godskrivning efter § 17  

 c, skal have omberegnet deres pension på grundlag af de for dem godskrevne  

 beløb.« § 2 I lov om arbejdsløshedsforsikring mv., jf. lovbekendtgørelse nr. 27 af 13.  

 januar 1997, som ændret ved lov nr. 377 af 10. juni 1997, foretages følgende  

 ændringer:
 1. Efter § 85 d indsættes i kapitel 12 a:
» § 85 e.
Medlemmer af en arbejdsløshedskasse for  

 lønmodtagere, som modtager dagpenge, betaler i kalenderåret 1998 et  

 ekstraordinært bidrag, der udgør det i § 17 b, stk. 2, i lov om  

 Arbejdsmarkedets Tillægspension fastsatte.
 Stk. 2. Bestyrelsen for Arbejdsmarkedets Tillægspension beregner  

 størrelsen af bidraget for hver time, der udbetales dagpenge for.
Stk. 3. Arbejdsløshedskassen fratrækker bidraget ved udbetalingen  

 af dagpenge med henblik på indbetaling af bidraget til Arbejdsmarkedets  

 Tillægspension efter hvert kvartals udløb.
Bidraget for en uge nedrundes til  

 nærmeste hele kronebeløb Stk. 4. Arbejdsministeren fastsætter efter indstilling fra  

 direktøren for arbejdsløshedsforsi kringen og bestyrelsen for  

 Arbejdsmarkedets Tillægspension nærmere regler om indbetaling af bidrag efter  

 stk. 3 samt om indberetning herom til Arbejdsmarkedets Tillægspension.
Stk. 5. Indbetaler kassen ikke bidrag rettidigt, finder reglerne i  

 § 17, stk. 25 og 7, i lov om Arbejdsmarkedets Tillægspension tilsvarende  

 anvendelse.« § 3 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, som ændret ved lov nr. 378 af 10. juni 1997, foretages følgende  

 ændringer:
 1. Efter § 38 a indsættes:
» §38 b.
Deltagere, der er medlem af en arbejdsløshedskasse  

 for lønmodtagere, og som modtager godtgørelse, betaler i kalenderåret 1998 et  

 ekstraordinært bidrag, der udgør det i § 17 b, stk. 2, i lov om  

 Arbejdsmarkedets Tillægspension fastsatte.
 Stk. 2. Bestyrelsen for Arbejdsmarkedet Tillægspension beregner  

 størrelsen af bidraget for hver time, der udbetales godtgørelse for.
Stk. 3. Arbejdsløshedskassen fratrækker bidraget ved udbetalingen  

 af godtgørelsen med henblik på indbetaling af bidraget til Arbejdsmarkedets  

 Tillægspension efter hvert kvartals udløb.
Bidraget for en uge nedrundes til  

 nærmeste hele kronebeløb.
 Stk. 4. Arbejdsministeren fastsætter efter indstilling fra  

 direktøren for arbejdsløshedsforsi kringen og bestyrelsen for  

 Arbejdsmarkedets Tillægspension nærmere regler om indbetaling af bidrag efter  

 stk. 3 samt om indberetning herom til Arbejdsmarkedets Tillægspension.
Stk. 5. Indbetaler kassen ikke bidrag rettidigt, finder reglerne i  

 § 17, stk. 25 og 7, i lov om Arbejdsmarkedets Tillægspension tilsvarende  

 anvendelse.« § 4 I lov om en aktiv arbejdsmarkedspolitik, jf. lovbekendtgørelse nr. 508 af  

 18. juni 1997, foretages følgende ændringer:
 1. Efter § 41 b indsættes i kapitel 16 a:
» § 41 c.
Personer, der er medlem af en arbejdsløshedskasse  

 for lønmodtagere, som modtager uddannelsesgodtgørelse og som er over 25 år,  

 betaler i kalenderåret 1998 et ekstraordinært bidrag, der udgør det i § 17 b,  

 stk. 2, i lov om Arbejdsmarkedets Tillægspension fastsatte.
 Stk. 2. Bestyrelsen for Arbejdsmarkedets Tillægspension beregner  

 størrelsen af bidraget for hver time, der udbetales uddannelsesgodtgørelse  

 for.
Stk. 3. Arbejdsløshedskassen fratrækker bidraget ved udbetalingen  

 af uddannelsesgodtgørel sen med henblik på indbetaling af bidraget til  

 Arbejdsmarkedets Tillægspension efter hvert kvartals udløb.
Hver bidragsandel  

 for en uge nedrundes til nærmeste hele kronebeløb.
 Stk. 4. Arbejdsministeren fastsætter efter indstilling fra  

 direktøren for arbejdsløshedsforsi kringen og bestyrelsen for  

 Arbejdsmarkedets Tillægspension nærmere regler om indbetaling af bidrag efter  

 stk. 3 samt om indberetning herom til Arbejdsmarkedets Tillægspension.
Stk. 5. Indbetaler kassen ikke bidrag rettidigt, finder reglerne i  

 § 17, stk. 25 og 7, i lov om Arbejdsmarkedets Tillægspension tilsvarende  

 anvendelse.« § 5 I lov om dagpenge ved sygdom eller fødsel, jf. lovbekendtgørelse nr. 632  

 af 22. juli 1997, foretages følgende ændringer:
 1. Efter § 30 b indsættes i kapitel 11 a:
» § 30 c.
Ved udbetaling af dagpenge efter denne lov til  

 lønmodtagere indbetales i kalen deråret 1998 et ekstraordinært bidrag, der  

 udgør det i § 17 b, stk 2, i lov om Arbejdsmarke det Tillægspension fassatte.
 Stk. 2. Bestyrelsen for Arbejdsmarkedets Tillægspension beregner  

 størrelsen af bidraget for hver time, der udbetales dagpenge for.
Stk. 3. Kommunen eller arbejdsgiveren fratrækker bidraget af de  

 beregnede dagpenge med henblik på indbetaling af bidraget til  

 Arbejdsmarkedets Tillægspension efter hvert kvartals udløb.
Hver bidragsandel  

 for en uge nedrundes til nærmeste hele kronebeløb.
 Stk. 4. Socialministeren fastsætter efter indstilling fra  

 bestyrelsen for Arbejdsmarkedets Tillægspension nærmere regler om indbetaling  

 af bidrag efter stk. 3 samt om indberetning herom til Arbejdsmarkedets  

 Tillægspension.
Stk. 5. Indbetales bidraget ikke rettidigt gælder de i lov om  

 Arbejdsmarkedets Tillægspen sion § 17, stk. 25 og 7, fastsatte regler.« § 6 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 459 af 10. juni 1997, foretages følgende  

 ændringer:
 1. Efter § 45 b indsættes i kapitel 10 a:
» §45 c.
For personer, der modtager kontanthjælp efter § 37 og  

 revalideringsydelse efter § 43, stk. 2, og som der i henhold til § 45 a, stk  

 2, skal indbetales ATPbidrag for, indbetales i kalenderåret 1998 et  

 ekstraordinært bidrag, der udgør det i § 17 b, stk. 2, i lov om  

 Arbejdsmarkedets Tillægspension fastsatte.
 Stk.2. De nærmere regler om bidragsbetaling efter stk. 1,  

 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
Stk. 3. Indbetales bidraget ikke rettidigt, finder reglerne i §  

 17, stk. 25 og 7, i lov om Arbejdsmarkedets Tillægspension tilsvarende  

 anvendelse.« § 7 I lov om kommunal aktivering, jf. lovbekendtgørelse nr. 36 af 26. januar  

 1996, som senest ændret ved lov nr. 1225 af 27. december 1996, foretages  

 følgende ændringer:
 1. Efter § 20 a indsættes i kapitel 6:
»§ 20 b.
For personer, der får udbetalt aktiveringsydelse  

 eller oplæringsydelse og som betaler ATPbidrag i henhold til § 20 a,  

 indbetales i kalenderåret 1998 et ekstraordinært bidrag, der udgør det i § 17  

 b, stk. 2, i lov om Arbejdsmarkedets Tillægspension fastsatte.
 Stk. 2. De nærmere regler om bidragsbetalingen fastsættes af  

 socialministeren efter indstil ling fra bestyrelsen for Arbejdsmarkedets  

 Tillægspension.
Stk. 3. Indbetales bidraget ikke rettidigt, finder reglerne i § 17, stk.  

 25 og 7, i lov om Arbejdsmarkedets Tillægspension tilsvarende  

 anvendelse.« § 8 I lov nr. 455 af 10. juni 1997 om aktiv socialpolitik foretages følgende  

 ændringer:
 1. Efter § 80 indsættes i kapitel 9:
» § 80 a.
For personer, der modtager hjælp efter §§ 25 og 36  

 og § 52, stk. 1, og som betaler ATPbidrag i henhold til § 79, indbetales i  

 kalenderåret 1998 et ekstraordinært bidrag, der udgør det i § 17 b, stk. 2, i  

 lov om Arbejdsmarkedets Tillægspension fastsatte.
 Stk. 2. De nærmere regler om bidragsbetalingen og indberetning  

 fastsættes af socialmini steren efter indstilling fra bestyrelsen for  

 Arbejdsmarkedets Tillægspensison.
Stk. 3. Indbetales bidraget ikke rettidigt, finder reglerne i §  

 17, stk. 25 og 7, i lov om Arbejdsmarrkedets Tillægspension anvendelse.« § 9 I lov om påligning af indkomstskat til staten (ligningsloven) jf.  

 lovbekendtgørelse nr. 869 af 15. november 1995, som senest ændret ved § 1 i  

 lov nr. 452 af 10. juni 1997, foretages følgende ændringer:
 1. I § 7 L indsættes som 2. pkt.:
»1. pkt. finder tilsvarende anvendelse for indeholdte pensionsbidrag  

 efter § 17 b, stk 1, i lov om Arbejdsmarkedets Tillægspension.« 2. I § 8 M indsættes som 3. pkt.:
»1. og 2. pkt. finder tilsvarende anvendelse for pensionsbidrag efter  

 § 17 b, stk. 1, i lov om Arbejdsmarkedets Tillægspension.« § 10 I lov om indkomstskat for personer mv. (personskatteloven), jf.  

 lovbekendtgørelse nr. 716 af 11. september 1997, foretages følgende ændring:
 1. I § 3, stk. 2, nr. 7, indsættes efter  

 »arbejdsmarkedsbidrag«: »og pensionsbidrag«.
§ 11 Loven træder i kraft den 1. januar 1998, § 8 dog først den 1. juli 1998.
Bemærkninger til lovforslaget Almindelige bemærkninger De senere år har Danmark oplevet et kraftigt økonomisk opsving.
Efter fire  

 år med høj vækst og stigende beskæftigelse er der ikke opstået alvorlige  

 uligevægte i dansk økonomi.
Der er en risiko for, at væksten i den kommende tid bliver for kraftig.  

 Forbruget vokser nu hurtigere, end det er hensigtsmæssigt, og tallene for  

 betalingsbalance og inflation er mere pressede end tidligere.
Derfor er det  

 nødvendigt at dæmpe tempoet.
For at dæmpe den økonomiske aktivitet og sikre varigheden af opsvinget  

 gennemføres initiativer for at styrke både den private og offentlige  

 opsparing.
Samtidig styrkes mobiliteten og fleksibiliteten på  

 arbejdsmarkedet, således at væksten kan fortsætte, uden at der opstår  

 uholdbare stigninger i priser og lønninger.
 Som et vigtigt element i de forbrugsdæmpende initiativer opkræves i 1998  

 et ekstraordinært pensionsbidrag til ATP.
Opkrævning af bidraget Der opkræves i 1998 et ekstraordinært bidrag til ATP fra lønmodtagere og  

 selvstændigt erhvervsdrivende.
Med henblik på at sikre en enkel  

 administration, beregnes det ekstraordinære ATPbidrag på samme grundlag, som  

 det eksisterende arbejdsmarkedsbidrag og opkræves sammen med dette.
Det ekstraordinære bidrag udgør 1 pct af arbejdsmarkedsbidragsgrundlaget,  

 og er på linie med dette fradragsberettiget ved opgørelsen af den  

 skattepligtige indkomst.
Regeringen vil fremsætte forslag til ændring af lov  

 om en satsreguleringsprocent, således at den ekstraordinære forhøjelse af  

 ATPbidraget ikke indebærer en teknisk reduktion af satsreguleringsprocenten i  

 år 2000 og en modsvarende forhøjelse i år 2001.
Det opkrævede beløb overføres fra staten til ATP.
Det skønnes, at  

 provenuet for lønmodtagere og selvstændigt erhvervsdrivende vil udgøre ca.  

 6,4 mia kr i 1998. Der beregnes ikke arbejdsmarkedsbidrag af de opkrævede  

 beløb.
Dagpenge og kontanthjælpsmodtagerne med fleres egenbetaling til ATP  

 forhøjes med 1300 kr på årsbasis.
Forhøjelsen er afpasset, så det skønnede  

 provenu svarer til 1 pct af de skønnede udgifter til dagpenge, syge og  

 barselsdagpenge og kontanthjælp m.v. i 1998.
 Dagpenge og kontanthjælpsmodtagere med fleres ekstra ATPbidrag skal på  

 linie med de eksisterende ATPbidrag og eengangsbidraget for lønmodtagerne mv.  

 være fradragsberettiget ved opgørelsen af den skattepligtige indkomst.
 Det kan skønnes, at provenuet fra forhøjelsen af dagpengemodtagernes og  

 kontanthjælpsmodtagerne med fleres ATPbidrag bliver godt 0,4 mia kr.
Fordeling af provenuet Det samlede provenu på knap 7 mia kr. fra de ekstraordinære bidrag  

 overføres til ATP.
Beløbet fordeles mellem ATP's medlemmer i forhold til  

 beskæftigelsesomfanget i 1998.
Fordelingsgrundlaget beregnes af ATP.
For lønmodtagere, der betaler  

 ordinært bidrag til ATP, beregnes beskæftigelsesomfanget ud fra ATPbidraget i  

 1998. For selvstændigt erhvervsdrivende er det ikke muligt at fastslå et  

 beskæftigelsesomfang.
I stedet får en selvstændig erhvervsdrivende godskrevet  

 det opkrævede beløb dog højst det nuværende ATPbidrag på 2.683 kr.
 Dagpenge og kontanthjælpsmodtagere med flere får godskrevet det for dem  

 indbetalte beløb på 1.300 kr eller del heraf suppleret op til et fuldt  

 ATPbidrag for den pågældende periode.
Den andel af det samlede opsparingsbeløb, der efter ovenstående nøgle  

 godskrives den enkelte, behandles efterfølgende helt på linie med de  

 eksisterende ATPindbetalinger.
Der sker således en opskrivning af den  

 enkeltes pensionsrettigheder svarende til et ordinært ATPbidrag af samme  

 størrelsesorden som den ekstraordinære tilskrivning.
Økonomiske og administrative konsekvenser Forslaget indebærer administrative konsekvenser for staten, kommuner og  

 arbejdsløsheds kasser.
Selvom der er tale om en ordning, der er opbygget på  

 et enkelt system forventes der visse merudgifter, bl. a. fordi det griber ind  

 i den igangværende forskudsregistrering og fordi der skal opbygges et  

 register for selvstændige.
 Det skønnes, som ovenfor anført at det samlede provenu, der skal  

 indbetales til ATP vil andrage ca. 7,0 mia kr.
 De enkelte ministerier afholder hver for sig de med forslaget forbundne  

 udgifter.
Forhold til EUretten Forslaget indeholder ikke EUretlige aspekter.
Erhvervsøkonomiske konsekvenser Forslaget vil ikke medføre administrative merudgifter for de private  

 arbejdsgivere af betydning.
Bemærkninger til lovforslagets enkelte bestemmelser Til § 1 Til § 17 b Det foreslås, at der for lønmodtagere og selvstændigt erhvervsdrivende,  

 der er bidragspligtige efter § 7, stk. 1 og stk. 3, i lov om  

 arbejdsmarkedsfonde opkræves et ekstraordinært bidrag til ATP i 1998.
 Med henblik på at sikre en enkel administration foreslås i stk. 1, at det  

 ekstraordinære bidrag på 1 pct. skal beregnes på samme grundlag som  

 arbejdsmarkedsbidraget for lønmodtagere og selvstændige, jf. lov om  

 arbejdsmarkesfonde § 8, stk. 1, og § 10. Endvidere foreslås, at opkrævningen  

 m.v. af bidraget sker efter de samme regler, som gælder for  

 arbejdsmarkedsbidraget, herunder om opgørelse, beregning, indeholdelse,  

 angivelse og indbetaling, opkrævning, periodisering, indberetning og  

 oplysningspligt, regulering, modregning, restanceinddrivelse, forrentning og  

 straf m.v.
I stk. 3 foreslås, at de statslige told og skattemyndigheder overfører de  

 opkrævede bidrag til ATP.
De nærmere regler for den praktiske og tidsmæssige  

 tilrettelæggelse af overførslerne vil blive fastsat administrativt i medfør  

 af den foreslåede bemyndigelse til arbejdsmini steren i stk. 5. Der vil ved  

 udformningen af disse regler blive lagt vægt på, at overførslerne så vidt  

 muligt baserer sig på etablerede administrative rutiner i Told*Skat og ATP.  

 Det er hensigten, at der skal ske en løbende overførsel af midler til ATP.  

 For dagpenge og kontanthjælpsmodtagere m.fl. opkræves der et særligt bidrag  

 efter § 2 a.
Også for disse personer foreslås, at der opkræves et  

 ekstraordinært bidrag til ATP.
Det ekstraordinære bidrag er fastsat til 1300  

 kr. på årsbasis, svarende til ca. 1 % af en dagpenge eller  

 kontanthjælpsindtægt på årsbasis.
Personer, som kun har oppebåret dagpenge  

 eller kontanthjælp i en del af året, skal kun betale en forholdmæssig del af  

 de 1.300 kr.
De 1.300 kr. eller dele heraf opkræves af de dagpenge eller  

 kontanthjælpsudbetalende myndigheder og indbetales løbende til ATP.
Til § 17 c Efter 1. oktober 1999 foretager ATP en fordeling blandt ATP's medlemmer af  

 de beløb, som på dette tidspunkt fremgår af årsopgørelserne.
Hvis en lønmodtager skal deltage i den almindelige fordeling af de  

 ekstraordinære bidrag, skal der for året 1998 være indbetalt almindeligt  

 ATPbidrag for vedkommende.
Det betyder, at lønmodtagere på under 16 eller  

 over 66 år eller lønmodtagere med under 9 timers ugentlig beskæftigelse, for  

 hvem der ikke skal betales ATPbidrag, ikke deltager i fordelingen.
Det almindelige bidrag bruges nemlig som fordelingsnøgle ved den  

 omregning, der skal finde sted.
Det ekstraordinære bidrag er et  

 indtægtsafhængigt bidrag, medens ATP er opbygget som en ordning, der er  

 afhængig af beskæftigelsesomfanget.
Ved omregningen vil alle med samme  

 beskæftigelsesomfang få godskrevet det samme beløb i ekstraordinært bidrag.  

 Dette betyder, at f.eks. alle fuldtidsbeskæftigede vil få godskrevet 2.683  

 kr.
Særligt for gruppen af lønmodtagere over 66 år findes det dog betænkeligt,  

 hvis disse ikke skulle have nogen fordel af de opkrævede bidrag.
Derfor  

 foreslås det, at de får godskrevet det for dem opkrævede beløb, men dog højst  

 et beløb svarende til et fuldt ATPbidrag, 2.683 kr.
Der foreslås endvidere en  

 bagatelgrænse på 500 kr.
For dagpenge og kontanthjælpsmodtagere, vil de 1.300 kr eller del heraf,  

 der er blevet opkrævet, svare til den periode, hvor de har oppebåret den  

 pågældende ydelse.
De 1.300 kr.vil imidlertid kun udløse ca. 1/2 ATPpension  

 ved pensionering i forhold til en fuldtidsbeskæftiget lønmodtager.
Derfor  

 foreslås det, at der godskrives dagpenge og kontanthjælpsmodtagere, hvad der  

 svarer til et fuldt ATPbidrag for den periode, der er tale om.
Den  

 omfordeling af midler dette indebærer, kan rummes indenfor de samlede beløb,  

 som opkræves efter § 17 b.
For selvstændige har man ikke noget grundlag at fastslå  

 beskæftigelsesomfanget på.
Derfor foreslås det, at de selvstændige  

 umiddelbart får godskrevet det for dem opkrævede beløb, men dog højest et  

 beløb svarende til et fuldt ATP bidrag, 2.683 kr.
En selvstændig, der har  

 været i arbejde hele året med en lavere årsindtægt end 268.000 kr., vil  

 derfor få godskrevet mindre end svarende til fuld beskæftigelse, og en  

 selvstændig med en højere indtægt end 268.000 kr vil kun få godskrevet, hvad  

 der svarer til fuld beskæftigelse.
En selvstændig, der ikke har været aktiv  

 som selvstændig hele året, men som har en højere årsindtægt end 268.000 kr.  

 vil derimod få godskrevet mere, end hvad der svarer til hans  

 beskæftigelsesomfang.
Der foreslås en bagatelgrænse på 500 kr.
Endvidere ville det være betænkeligt, hvis andre lønmodtagergrupper, for  

 hvem der ikke indbetales ATPbidrag, ikke skulle have fordel af de opkrævede  

 beløb.
Det gælder navnlig gruppen af lønmodtagere med under 9 timers ugentlig  

 beskæftigelse, som bl.a. indeholder en stor gruppe lavtlønnede kvinder.  

 Derfor foreslås det, at hvis bidraget ifølge årsopgørelsen er mindre, end  

 hvad der svarer til ATPbidraget efter den mindste sats (for personer med 9  

 til 18 timers ugentlig beskæftigelse) dvs. 895 kr., skal lønmodtageren have  

 godskrevet dette beløb, såfremt det er større end det indbetalte ATPbidrag  

 (dog reguleret efter stk. 7). Samtidig foreslås dog en bagatelgrænse på 500  

 kr.
For nogle offentligt ansatte lønmodtagere betales der et reduceret  

 ATPbidrag på henholds vis 43.5% og 56.5 % af det fulde bidrag.
Det foreslås,  

 at de reducerede bidrag omregnes til fulde bidrag, således at alle  

 lønmodtagere med samme beskæftigelsesomfang får godskrevet det samme beløb.
Efter omstændighederne vil den samme person kunne være berettiget til  

 godskrivning af ekstraordinært bidrag efter flere af de ovenstående regler på  

 en sådan måde, at summen overstiger fuldt ATPbidrag.
Det kan navnlig gælde en  

 person, der i løbet af 1998 skifter status fra lønmodtager til selvstændig.  

 Det foreslås, at der indføres et samlet loft for godskrivning svarende til  

 fuldt almindeligt ATPbidrag, 2.683 kr.
Til § 17 d Det foreslås, at den fordeling på ATPmedlemmernes konti, som sker på  

 grundlag af årsopgørelsen i oktober 1999, er endelig.
Virkningerne af  

 efterfølgende reguleringer i positiv eller negativ retning, bæres derfor af  

 statskassen.
Til § 17 e Det foreslås, at arbejdsministeren kan fastsætte regler for godskrivningen  

 af beløb på de enkelte ATPmedlemmers konti.
I den forbindelse vil der blive  

 fastsat regler om, at hvis det efterfølgende viser sig, at en person  

 fejlagtigt ikke er blevet registreret som bidragspligtig til ATP i 1998, kan  

 vedkommende blive godskrevet et beløb i ekstraordinært bidrag, som udredes af  

 ATP's almindelige formue, jf. principperne i lovens § 17, stk. 7.
Til § 17 f Nogle personer, der er berettiget til godskrivning af ekstraordinært  

 bidrag efter loven, vil være gået på pension inden denne godskrivning finder  

 sted den 1. oktober 1999. For sådanne personer vil der skulle ske en  

 omberegning med tilbagevirkende kraft af deres ATPpension, når godskrivningen  

 har fundet sted.
Til §§ 28 Forslagene er konsekvenser af § 1, idet bestemmelserne vedrørende  

 opkrævning af bidrag til ATP indgår de i respektive lovgivninger.
Til §§ 9 og 10 Det foreslås, at der i ligningslovens § 7 L gives bortseelsesret ved  

 opgørelsen af den skattepligtige indkomst for indeholdte ekstraordinære  

 pensionsbidrag for lønmodtagere m. fl. omfattet af bidragspligten efter lov  

 om arbejdsmarkedsfonde § 7, stk. 1, jf. § 8, stk. 1, svarende til og i samme  

 omfang som indeholdte arbejdsmarkedsbidrag.
 Tilsvarende foreslås pensionsbidrag, der for selvstændigt  

 erhvervsdrivende, honorarmodtagere m. fl. er opkrævet ved de statslige told  

 og skattemyndigheders foranstaltning, ved tilføjelsen i ligningslovens § 8 M  

 og personskattelovens § 3, stk. 2, nr. 7, gjort fradragsberettiget ved  

 opgørelsen af den skattepligtige personlige indkomst.
Til § 11 Det forelås, at loven træder i kraft den 1. januar 1998, dog således at §  

 8 først træder i kraft den 1. juli 1998.
Skriftlig fremsættelse (9. oktober 1997) Arbejdsministeren (Jytte Andersen):
 Jeg tillader mig herved at fremsætte for Folketinget:
 Forslag til lov om ændring af lov om Arbejdsmarkedets Tillægspension  

 med flere love. (Midlertidig forhøjelse af bidrag til ATP).
(Lovforslag nr.
L 14).
 Dette lovforslag skal ses i sammenhæng med de øvrige forslag, som  

 regeringen fremsætter med det formål at justere den økonomiske politik, hvor  

 der bl.a. er foreslået initiativer for at styrke både den private og  

 offentlige opsparing.
 Lovforslaget har til formål at opkræve et ekstraordinært bidrag til ATP i  

 1998 for lønmodtagere og selvstændigt erhvervsdrivende samt dagpenge og  

 kontanthjælpsmodtagere m.fl., der er omfattet af ATPlovens §2a, som led i  

 denne styrkelse af opsparingen.
For at gøre administrationen så enkel som muligt for de private  

 virksomheder, beregnes det ekstraordinære ATPbidrag for lønmodtagere og  

 selvstændigt erhvervsdrivende på samme grundlag, som det eksisterende  

 arbejdsmarkedsbidrag og opkræves sammen med dette.
Det ekstraordinære bidrag  

 udgør 1 pct af arbejdsmarkedsbidragsgrundlaget.
For modtagere af dagpenge, kontanthjælpsmodtagere m.fl. er det foreslået,  

 at de skal indbetale et beløb på 1300 kr på årsbasis.
Beløbet vil blive  

 opkrævet af arbejdsløshedskasserne eller kommunerne.
 De indbetalte bidrag overføres fra de statslige told og skattemyndigheder  

 til ATP, mens arbejdsløshedskasserne og kommunerne indbetaler bidragene  

 direkte til ATP.
 I oktober måned 1999 vil ATP på baggrund af den enkeltes  

 beskæftigelsesomfang i 1998 fordele de indbetalte bidrag på medlemmernes  

 konti, hvor de vil indgå helt på linie med de eksisterende ATPindbetalinger.  

 For selvstændigt erhvervsdrivende samt modtagere af dagpenge eller  

 kontanthjælp vil tilskrivningen til de enkelte medlemmers konti ske på  

 baggrund af de indbetalte bidrag.
 Der sker således en opskrivning af den enkeltes pensionsrettigheder  

 svarende til et ordinært ATPbidrag af samme størrelsesorden, som den  

 ekstraordinære tilskrivning.
 Idet jeg i øvrigt henviser til lovforslaget og de ledsagende bemærkninger,  

 skal jeg anbefale forslaget til Tingets hurtige og velvillige behandling.
