 Finansministeriet og Forbundet af Offentligt Ansatte har i tilknytning til  

 organisationsaftale af 11. maj 1994 for husmedhjælpere (cirk. af 2. juni  

 1994, APD.nr. 61/94) (* 2) indgået vedlagte protokollat for husmedhjælpere i  

 forsvarets cafeterier.
 Protokollatet supplerer organisationsaftalen.
Finansministeriet Den 11. maj 1994 P.M.V.
 E.B.
Elisabeth Møller PROTOKOLLAT TIL ORGANISATIONSAFTALE FOR HUSMEDHJÆLPERE I FORSVARETS CAFETERIER Protokollat til organisationsaftale af 11. maj 1994 mellem  

 Finansministeriet og Forbundet af Offentligt Ansatte vedrørende  

 husmedhjælpere, herunder medhjælpere i køkkener i statens tjeneste.
 Aftale vedrørende medhjælpere i forsvarets cafeterier fornys således:
1. Vikartillæg.
Tørkosttillæg Den medhjælper, der fungerer som nærmeste medhjælp for kokken (kogersken)  

 i køkkentjenesten og vikarierer for denne på fridage, under sygdom og ferie,  

 vil - alt efter arbejdets omfang - ud over lønnen kunne vederlægges med et  

 tillæg.
 Tillægget udgør 221,89 kr. pr. måned (okt. 1984-niveau) og reguleres som  

 tjenestemænds særlige og generelle tillæg.
 Såfremt en medhjælper leder arbejdet i tørkosten, vil den pågældende ud  

 over lønnen - alt efter arbejdets omfang - kunne vederlægges med et beløb af  

 indtil samme størrelse som ovenstående vikartillæg.
2. Stedfortrædertillæg Hvis en medhjælper udpeges som stedfortræder for cafeteriebestyreren under  

 dennes fravær i forbindelse med bl.a. ferie, fridage og kortere  

 sygdomsperioder, får vedkommende et tillæg til månedslønnen svarende til 1/12  

 af forskellen mellem den for bestyrerstillingen i pågældende cafeterie  

 klassificerede slutløn ekskl. stedtillæg og medhjælperløn på 9. skalatrin i 3  

 måneder.
 Tillægget betales månedlig bagud sammen med lønnen.
3. Tillæg til ledende medhjælper Såfremt der efter aftale mellem organisationerne og Forsvarets Cafeterier,  

 Centralledelsen, udpeges en medhjælper som ledende medhjælper i  

 cafeteriefilialer, får vedkommende et tillæg til månedslønnen, som fastsættes  

 af centralledelsen på grundlag af filialens størrelse og omsætning mv.
 Beløbet er mindst 128,50 kr. pr. måned og højst 257,00 kr. pr. måned (okt.  

 1984-niveau) og reguleres som tjenestemænds særlige og generelle tillæg.
 Protokollatet har virkning fra 1. april 1993 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1995.
København den 11. maj 1994 Forbundet af Offentligt Ansatte Finansministeriet P.M.V.
