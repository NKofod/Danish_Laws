Tilladelse/aktieombyt., vilkår - Tilladelse til aktieombytning, - vilkår Reference : ABL. § 13, stk. 3., LV S.G.3.6.
En eneaktionær fik tilladelse til aktieombytning i henhold til  

 ligningslovens § 13, stk. 3 i forbindelse med at aktionæren  

 påtænkte at ombytte hele kapitalen i et hollandsk selskab, H, med  

 anparter i et af aktionæren helejet selskab, F ApS.
Der blev stillet  

 vilkår ved tilladelsen.
 En eneaktionær, A, anmodede om tilladelse til aktieombytning i  

 henhold til ligningslovens § 13, stk. 3 i forbindelse med, at A  

 påtænkte at ombytte hele kapitalen i et hollandsk selskab, H, med  

 anparter i et af A helejet selskab, F ApS.
 Af sagen fremgik det, at H ejede 57 pct. af kapitalen i et dansk selskab  

 og 51 pct. af kapitalen i et schweizisk selskab, samt at begge  

 datterselskaber drev virksomhed inden for EDB-branchen.
Det var oplyst, at der ikke foregik forhandlinger om, at F Aps senere  

 skulle afhænde det hollandske selskab, samt at A nu fandt det  

 forretningsmæssigt mest hensigtsmæssigt, at aktierne i H ejedes  

 af et dansk selskab.
Det var endvidere tanken, at F ApS skulle erhverve de af  

 H ejede aktier i det danske datterselskab, hvorefter der ville være  

 etableret en ren dansk ejerstruktur.
 Ligningsrådet kunne imødekomme anmodningen om tilladelse til  

 aktieombytning efter aktieavance beskatningslovens § 13, stk. 3 med det  

 vilkår, at F ApS's helejerskab af kapitalen i H bevares i mindst 3  

 år fra ombytningsdatoen.
Ligningsrådet bemærkede, at anskaffelsestidspunktet for den  

 ombyttede kapital, er ombytningsdagen, jf.
TfS 1994, 57, samt at ombytningen  

 således i skattemæssig henseende ikke kunne ske med  

 tilbagevirkende kraft.
 Det bemærkedes ligeledes, at der ikke var taget stilling til  

 overdragelseskursen, idet dette spørgsmål henhører under  

 de stedlige ligningsmyndigheder.
 Det var ved tilladelsen forudsat, at aktierne i H ikke er omfattet af  

 aktieavancebeskatningslovens § 2 a, da ombytning efter § 13, stk. 3 ikke kan  

 ske for aktier omfattet af § 2 a.
