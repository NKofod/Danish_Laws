Bekendtgørelse om udnyttelse af  

 tv-rettigheder til begivenheder af væsentlig samfundsmæssig  

 interesse I medfør af § 75, stk. 1, og § 76, stk. 2, i  

 lov om radio- og fjernsynsvirksomhed, jf. lovbekendtgørelse nr. 138 af  

 19. februar 1998, fastsættes følgende:
Anvendelsesområde § 1. Bekendtgørelsen omfatter tv-stationers udnyttelse  

 af enerettigheder til begivenheder af væsentlig samfundsmæssig  

 interesse.
 Stk. 2. Enerettigheder til sådanne begivenheder må  

 ikke udnyttes på en sådan måde, at en betydelig del af  

 befolkningen forhindres i at kunne følge dem via direkte eller  

 tidsforskudt transmission på gratis fjernsyn.
Begivenheder af væsentlig samfundsmæssig  

 interesse § 2. Ved en begivenhed af væsentlig samfundsmæssig  

 interesse forstås i denne bekendtgørelse en sportsbegivenhed,  

 som opfylder mindst to af følgende betingelser:
 1)	Den er af interesse for andre end dem, der normalt følger den  

 pågældende sportsgren i tv.
 2)	Den tilhører en sportsgren, som traditionelt er centralt  

 placeret i dansk idrætskultur.
 3)	Den følges almindeligvis af mange seere.
 § 3. Følgende begivenheder anses for at være af  

 væsentlig samfundsmæssig interesse:
 1)	OL, sommer- og vinterlege: Legene i deres helhed.
 2)	VM og EM i fodbold (herrer): Alle kampe med dansk deltagelse samt  

 semifinaler og finaler.
 3)	VM og EM i håndbold (herrer og damer): Alle kampe med dansk  

 deltagelse samt semifinaler og finaler.
 4)	Danmarks VM- og EM-kvalifikationskampe i fodbold (herrer).
 5)	Danmarks VM- og EM-kvalifikationskampe i håndbold (damer).
 Stk. 2. Bestemmelserne om udnyttelse af enerettigheder til  

 begivenheder gælder for udsendelse af dele af begivenhederne eller  

 begivenhederne i deres helhed.
Udnyttelse af tv-rettigheder § 4. En betydelig del af befolkningen anses for at være  

 forhindret i at følge en begivenhed på gratis fjernsyn,  

 medmindre 1)	begivenheden sendes på en kanal eller kanaler, der kan  

 modtages af mindst 90 pct. af befolkningen uden ekstra omkostninger til  

 anskaffelse af tekniske installationer som f.eks. en satellitmodtager eller  

 tilslutning til et fællesantenneanlæg, og 2)	modtagning af begivenheden ikke koster seeren over 25 kr. pr.  

 måned, bortset fra tv-licens og abonnementsbetaling til et  

 fællesantenneanlæg.
 § 5. Tv-stationer, der ikke er i stand til at opfylde kravet i  

 § 1, stk. 2, jf. § 4, og som har erhvervet enerettigheder til  

 udsendelse af en begivenhed af væsentlig samfundsmæssig  

 interesse, jf. § 3, stk. 1, kan kun udnytte disse enerettigheder,  

 hvis de gennem aftale med andre tv-stationer, eller på anden passende  

 måde, kan sikre, at en betydelig del af befolkningen ikke er forhindret  

 i at følge den pågældende begivenhed via direkte eller  

 tidsforskudt transmission på gratis fjernsyn.
 Stk. 2. Bestemmelsen i stk. 1 gælder ikke i  

 tilfælde, hvor en tv-station kan påvise, at ingen tv-station  

 eller gruppe af tv-stationer, som opfylder kravet i § 1, stk. 2,  

 ønsker at indgå aftale på rimelige markedsvilkår om  

 at vise den pågældende begivenhed.
 Stk. 3. Tv-stationer, som i medfør af stk. 1 har  

 fået tilbudt en aftale om at sende en begivenhed af væsentlig  

 samfundsmæssig interesse, jf. § 3, stk. 1, skal skriftligt  

 tilkendegive deres interesse i at indgå en sådan aftale senest 14  

 dage efter modtagelsen af et skriftligt tilbud, der foruden et prisforslag  

 indeholder konkrete oplysninger om begivenheden, herunder hvor og  

 hvornår den finder sted.
§ 6. Begivenheder af væsentlig samfundsmæssig  

 interesse, jf. § 3, stk. 1, skal som udgangspunkt sendes direkte.  

 De kan dog sendes forskudt, forudsat at tidsforskydningen skyldes objektive  

 forhold, som f.eks. at 1)	begivenheden finder sted om natten (kl. 24-06) dansk tid, 2)	begivenheden består af flere sideløbende begivenheder,  

 som f.eks.
OL, eller 3)	direkte udsendelse ville kræve flytning af udsendelsen af  

 andre begivenheder af væsentlig samfundsmæssig interesse end dem,  

 der er nævnt i § 3, stk. 1.
 Stk.2. Tidsforskudt udsendelse af en begivenhed af  

 væsentlig samfundsmæssig interesse skal som hovedregel finde sted  

 inden for et døgn, efter at begivenheden har fundet sted.
 Stk. 3. Bestemmelserne i stk. 1 og 2 gælder ikke,  

 hvis begivenheden udsendes i medfør af § 5, stk. 2.
Andre bestemmelser § 7. Hvis der opstår uenighed om prisen på  

 tv-rettighederne til en vigtig begivenhed, jf. § 3, stk. 1, i  

 forbindelse med salg eller anden overdragelse af disse rettigheder, kan en af  

 parterne eller en domstol eller en administrativ myndighed anmode
Konkurrencerådet om en udtalelse efter konkurrenceloven om  

 prisansættelse ud fra forholdene i et konkurrencebaseret marked.
 § 8. Ændringer i denne bekendtgørelse  

 gennemføres efter drøftelse med de berørte parter,  

 herunder især idrætsorganisationer og tv-stationer.
Overtrædelse § 9. Med bøde straffes den, der overtræder  

 § 1, stk. 2, § 5, stk. 1, og § 6, stk. 1  

 og 2.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10. Efter § 39, nr. 2, i lov om radio- og  

 fjernsynsvirksomhed kan en tilladelse til programvirksomhed ved hjælp  

 af satellit eller ved hjælp af kabelanlæg til områder, der  

 går ud over ét lokalt område, inddrages, hvis indehaveren  

 overtræder loven eller bestemmelser fastsat efter loven, såfremt  

 en overtrædelse er grov eller overtrædelser er ofte gentagne.
 Stk. 2. Efter § 55, stk. 3, i lov om radio- og  

 fjernsynsvirksomhed kan en tilladelse til lokal fjernsynsvirksomhed inddrages  

 midlertidigt eller endeligt, hvis en overtrædelse af loven,  

 bestemmelser fastsat efter loven eller vilkår for tilladelsen er grov,  

 eller overtrædelser er ofte gentagne.
Ikrafttrædelse § 11. Bekendtgørelsen træder i kraft den 1.  

 december 1998 og har virkning for aftaler om udnyttelse af enerettigheder  

 indgået efter den 30. juli 1997, som vedrører begivenheder, der  

 finder sted efter den 1. december 1998.
