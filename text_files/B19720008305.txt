 I medfør af § 7, stk. 4, og § 28, stk. 5, i lov nr. 167 af 12. maj 1965 om  

 kvalitetskontrol med fisk og fiskevarer fastsættes herved følgende:
§ 1.  Ved fiskeri efter foderfisk skal om bord i  

 fiskerfartøjer medbringes et kvantum is svarende til mindst 15% af fartøjets  

 last.
I tiden 1. oktober - 30. april er det dog tilstrækkeligt, at ismængden  

 andrager mindst 10% af lasten.
Foderfisken skal blandes bedst muligt med  

 isen.
 Stk. 2.  Den i stk. 1 omhandlede isningspligt gælder i  

 tiden 1. maj - 30. november ikke for fangstrejser på mindre end 24 timer, og  

 i tiden 1. december - 30. april ikke for fangstrejser på mindre end 48 timer.
 § 2.  Føreren af fiskerfartøjet skal over for  

 fiskerikontrollen kunne fremlægge dokumentation for den forud for hver  

 fisketur indkøbte ismængde.
 § 3.  Overtrædelse af §§ 1 og 2 straffes med bøde  

 eller hæfte.
 § 4.  Bekendtgørelsen, der ikke gælder for Grønland,  

 træder i kraft den 1. april 1972.
 FISKERIMINISTERIET, DEN 22. MARTS 1972.
Chr.
Thomsen.
/G.
Schoubye.
