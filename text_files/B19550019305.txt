 I medfør af § 19, stk. 1, i lov nr. 102 af 31. marts 1955 om tilsyn med  

 monopoler og konkurrencebegrænsninger fastsættes herved følgende:
§ 1 Stk. 1.  Til monopoltilsynet skal anmeldes de  

 enkeltvirksomheder og sammenslutninger (brancheforeninger og financielle  

 sammenslutninger m.v.) trufne aftaler og vedtagelser, som udøver eller vil  

 kunne udøve en væsentlig indflydelse på pris-, produktions-, omsætnings-  

 eller transportforhold i hele landet eller indenfor lokale markedsområder.
Stk. 2.  Enkeltvirksomheder og sammenslutninger, som  

 udøver eller vil kunne udøve en væsentlig indflydelse på pris-, produktions-,  

 omsætnings- eller transportforhold i hele landet eller indenfor lokale  

 markedsområder skal anmeldes, når monopoltilsynet fremsætter krav herom.
De  

 af sådanne virksomheder eller sammenslutninger trufne konkurrenceregulerende  

 bestemmelser skal ligeledes anmeldes efter krav fra monopoltilsynet.
 Stk. 3.  Forsåvidt angår private banker, sparekasser  

 m.v. og forsikringsselskaber, sker anmeldelse til de pågældende  

 tilsynsorganer, jfr. handelsministerens bekendtgørelser af 18. juni 1955 om  

 monopollovens anvendelse på disse virksomheder.
§ 2 Stk. 1.  De i § 1, stk. 1, foreskrevne anmeldelser skal  

 ske inden 8 dage efter, at den pågældende aftale eller vedtagelse er truffet.  

 Ved fremsættelse af krav om anmeldelse i henhold til § 1, stk. 2, fastsætter  

 monopoltilsynet en frist for anmeldelsen.
 Stk. 2.  Ændringer i forhold, hvorom anmeldelse er sket  

 i henhold til § 1, stk. 1 eller 2, herunder ændringer i anmeldte priser,  

 avancer, rabatter og kvoter m.v., skal anmeldes inden 8 dage efter, at  

 beslutning om den pågældende ændring er truffet.
 Stk. 3.  Under særlige omstændigheder kan  

 monopoltilsynet forlænge den i stk. 1, 1. punktum, og stk. 2 fastsatte frist.
 Stk. 4.  Aftaler og vedtagelser samt ændringer heri,  

 jfr. § 1, stk. 1 og § 2, stk. 2, har ikke gyldighed og kan ikke gøre krav på  

 beskyttelse ved domstolene, medmindre anmeldelse er sket inden den  

 foreskrevne frist.
§ 3 Den i §§ 1 og 2 fastsatte anmeldelsespligt påhviler i aktieselskaber og andre selskaber med begrænset ansvar (herunder  

 selskaber og foreninger med vekslende medlemstal eller vekslende kapital):  

 selskabets bestyrelse, i selskaber m.v., hvor der findes en direktion  

 (forretningsfører), tillige denne, i enkeltmandsfirmaer, ansvarlige interessensskaber og kommanditselskaber:  

 den eller de ansvarlige indehavere, i sammenslutninger: sammenslutningens bestyrelse, i sammenslutninger m.v.,  

 hvor der findes en direktion (forretningsfører), tillige denne; findes ingen  

 bestyrelse, påhviler pligten hvert enkelt medlem af sammenslutningen, i udenlandske virksomheder og sammenslutninger: den eller de personer, der  

 her i landet forestår virksomheden eller sammenslutningen, eller gennem hvem  

 denne er repræsenteret her i landet.
§ 4 Stk. 1.  Ved anmeldelsen skal benyttes de af ministeriet  

 for handel, industri og søfart godkendte skemaer, der udleveres på begæring  

 fra monopoltilsynets kontor.
Anmeldelse af ændringer i priser, avancer og  

 rabatter sker uden anvendelse af skema.
Monopoltilsynet kan iøvrigt under  

 særlige omstændigheder tillade, at anmeldelse sker uden anvendelse af skema.
Stk. 2.  Anmeldelsen skal være underskrevet af samtlige  

 de personer, hvem anmeldelsespligten påhviler.
Under ganske særlige  

 omstændigheder kan tilsynet tillade afvigelse fra denne regel.
Anmeldelsen  

 skal være ledsaget af to bekræftede genparter.
 Stk. 3.  Anmeldelse af aftaler, vedtagelser og  

 bestemmelser skal være bilagt bekræftet afskrift eller gengivelse af disse.  

 Iøvrigt vedlægges sådant materiale, som vedrører det anmeldte, herunder  

 oplysninger af betydning for bedømmelse af det anmeldte i forhold til  

 monopolloven, f.eks.
a. cirkulærer, meddelelser, protokollater m.v. udsendt i henhold til  

 aftalen, vedtagelsen eller bestemmelsen, b. fortegnelser over fastsatte priser, rabatter, kvoter,  

 kalkulationsregler og lign., c. bekræftet genpart af reversbestemmelser, forhandlerkontrakter,  

 slutsedler, salgs- og leveringsbetingelser, tilbudsblanketter og lign.
§ 5 Stk. 1.  Kan anmeldelse på grund af særlige forhold ikke  

 ske rettidigt i den i § 4 foreskrevne form, kan monopoltilsynet på grundlag  

 af en rettidig foreløbig anmeldelse give udsættelse med indgivelse af den  

 endelige anmeldelse indtil et nærmere fastsat tidspunkt.
 Stk. 2.  Foreløbig anmeldelse i henhold til stk. 1 af  

 aftaler, vedtagelser og ændringer heri skal indeholde enten en genpart heraf  

 eller oplysninger om aftalens, vedtagelsens eller ændringens væsentligste  

 indhold.
§ 6 Stk. 1.  Anmeldelserne skal journaliseres ved deres  

 modtagelse og forsynes med påtegning om dato for modtagelsen.
 Stk. 2.  Hvis en anmeldelse ikke opfylder de givne  

 forskrifter, skal den tilbagesendes med bemærkning om de forefundne mangler  

 og med angivelse af en frist, inden hvilken manglerne skal være afhjulpet.
§ 7 Stk. 1.  Findes anmeldelsen i behøring stand, indføres  

 et uddrag af anmeldelsen i et dertIl indrettet register.
Stk. 2.  Aftaler, vedtagelser og bestemmelser skal i  

 uddraget gengives i hovedtræk og indeholde oplysning om a. hvilke enkeltvirksomheder eller sammenslutninger, der deltager i den  

 pågældende aftale eller vedtagelse, eller hvilken enkeltvirksomhed, der har  

 truffet den pågældende bestemmelse, b. hvilken dato aftalen, vedtagelsen eller bestemmelsen er truffet, c. hvilken vareart, ydelse eller branche aftalen, vedtagelsen eller  

 bestemmelsen omfatter, d. for hvilket geografisk område og hvilket tidsrum aftalen, vedtagelsen  

 eller bestemmelsen er gældende, e. hvilke regler, der gælder for tiltrædelse og udtrædelse af aftalen  

 eller vedtagelsen, f. hvorvidt der er oprettet en fællesmyndighed, g. fastsatte forskrifter om prisansættelser, avancer, rabatsatser,  

 kvotering m.v., h. vedtagne regler for tvistigheders afgørelse og sanktioner mod  

 overtrædelser.
 Konkrete oplysninger om de fastsatte priser, avancer og rabatter medtages  

 i almindelighed ikke i uddraget, hvorimod størrelsen af fastsatte kvoter  

 anføres, medmindre særlige forhold taler herimod.
Stk. 3.  Forsåvidt angår anmeldelse af  

 enkeltvirksomheder og sammenslutninger, skal uddraget foruden vedkommende  

 virksomheds eller sammenslutnings navn og hjemsted indeholde oplysning om,  

 for hvilke varer eller ydelser virksomheden eller sammenslutningen udøver  

 eller vil kunne udøve en væsentlig indflydelse af den i § 1, stk. 2, angivne  

 karakter.
Forsåvidt angår anmeldelse af sammenslutninger, skal uddraget  

 tillige indeholde oplysning om navn og hjemsted for de enkelte medlemmer  

 eller deltagere samt angivelse af vedkommende sammenslutnings  

 organisationsform og virksomhed, og forsåvidt angår foreninger og lign.,  

 stiftelsesdato og regler for optagelse og udtrædelse.
 Stk. 4.  Monopoltilsynet kan, når praktiske hensyn taler  

 derfor, undlade i uddraget at medtage oplysning om navn og hjemsted for  

 deltagerne i en aftale eller vedtagelse og for en sammenslutnings medlemmer.  

 I så fald skal uddraget indeholde en henvisning til, at en fortegnelse over  

 deltagerne eller medlemmerne er henlagt i sagsmappen.
 Stk. 5.  Såfremt en anmeldelse af aftaler og vedtagelser  

 eller ændringer heri, jfr. § 1, stk. 1, og § 2, stk. 2, ikke er indgivet  

 rettidigt, skal uddraget påføres oplysning herom, jfr. herved § 2, stk. 4.
 Stk. 6.  I tilfælde, hvor særskilt indgivne anmeldelser  

 vedrører indbyrdes sammenhængende forhold, kan der foretages fælles  

 registrering.
 Stk. 7.  Om ændringer i priser, avancer og rabatter  

 finder registrering kun sted, når særlige omstændigheder taler derfor.
Stk. 8.  Samtidig med, at registrering finer sted,  

 henlægges en genpart af anmeldelsen med tilhørende bilag samt en genpart af  

 det i registeret indførte uddrag i en særlig sagsmappe.
I sagsmappen  

 henlægges endvidere anmeldelser om ændringer i priser, avancer og rabatter.
§ 8 Stk. 1.  Registeret føres som løsbladeregister med ryg.  

 De i registeret optagne anmeldelser forsynes med fortløbende  

 registreringsnumre.
 Stk. 2.  Registeret og de dertil hørende sagsmapper skal  

 opbevares på forsvarlig måde.
 Stk. 3.  Anmeldelse om ændring i forhold, hvorom  

 anmeldelse tidligere er sket, eller om tillæg til en tidligere foretagen  

 anmeldelse registreres under den tidligere anmeldelses registreringsnummer og  

 indføres i registeret i tilslutning til hovedanmeldelsen, ligesom en genpart  

 af anmeldelsen med bilag henlægges i den pågældende sagsmappe.
Stk. 4.  Ved anmeldelse om ophør af en registreret  

 enkeltvirksomhed eller sammenslutning og ved anmeldelse om ophævelse af  

 registrerede aftaler, vedtagelser eller bestemmelser indføres en bemærkning  

 herom i registreret under vedkommende registreringsnummer, og de dette  

 vedrørende blade udtages af registeret og samles efter nummerorden i særlige  

 bind.
Anmeldelsen med bilag henlægges i den pågældende sagsmappe.
§ 9 Stk. 1.  Registeret og sagsmapperne er offentlig  

 tilgængelige.
Stk. 2.  Ministeren for handel, industri og søfart kan,  

 hvor ganske særlige omstændigheder taler derfor, tillade, at registreringen  

 helt eller delvis skal være hemmelig.
Registerblade, der indeholder hemmelig  

 registrering, opbevares særskilt sammen med de dertil hørende sagsmapper.
Stk. 3.  Af det offentlige tilgængelige register kan der  

 meddeles udskrift, ligesom der kan meddeles afskrift af de tilhørende  

 sagsmappers akter.
For udskrift af register og afskrift af sagsmappers akter  

 betales 2 kr. for hver påbegyndt side, dog mindst 5 kr.
§ 10 Stk. 1.  Det i registeret indførte uddrag skal  

 uopholdelig tilstilles Statstidende til bekendtgørelse.
I tilfælde af  

 hemmelig registrering gives i Statstidende meddelelse om, at registrering har  

 fundet sted, med tilføjelse om, at registreringen er hemmelig.
Stk. 2.  Umiddelbart efter registreringen tilbagesendes  

 den ene af de indsendte genparter af anmeldelsen til anmelderne, forsynet med  

 påtegning om den stedfundne registerering og med angivelse af  

 registreringsnummer og -dato samt, forsåvidt anmeldelsen ikke er rettidigt  

 indgivet med angivelse af, at bemærkning herom er optaget i registeret.  

 Genpart af det i registeret indførte uddrag skal vedlægges, og det skal  

 oplyses, hvilke akter der er henlagt i sagsmappen.
Endvidere skal anmelderens  

 opmærksomhed henledes på, at registereringen ikke indebærer nogen godkendelse  

 af det anmeldte.
§ 11 Stk. 1.  Såfremt et af monopoltilsynet i medfør af  

 monopollovens § 12 givet pålæg ændrer eller ophæver en registreret aftale,  

 vedtagelse eller bestemmelse, skal der ske tilførsel til registeret herom,  

 ligesom en genpart af den pågældende skrivelse eller et ekstraktuddrag af  

 denne henlægges i sagsmappen.
Tilførselen til registeret tilstilles  

 uopholdelig Statstidende til bekendtgørelse.
Stk. 2.  Forsåvidt et af monopoltilsynet givet pålæg  

 måtte blive ophævet eller ændret, skal der herom optages bemærkning i  

 registeret, ligesom en genpart af afgørelsen eller et ekstraktuddrag af denne  

 henlægges i sagsmappen.
Tilførselen til registeret tilstilles uopholdelig  

 Statstidende til bekendtgørelse.
§ 12 Stk. 1.  Der udgives ved foranstaltning af ministeriet  

 for handel, industri og søfart en registreringstidende, indeholdende de i  

 Statstidende indrykkede bekendtgørelser om registrerede anmeldelser.
Stk. 2.  For hvert kalenderår affattes en fortegnelse  

 over registrerede enkeltvirksomheder, sammenslutninger, aftaler, vedtagelser  

 og bestemmelser.
Endvidere udarbejdes en navnefortegnelse over  

 enkeltvirksomheder og sammenslutninger, der er nævnt i registeret, samt en  

 branchefortegnelse og en varefortegnelse.
Fortegnelserne skal foruden  

 registreringsnumrene angive de steder i registreringstidenden, hvor det  

 anmeldte forhold findes omhandlet.
§ 13 Anmeldelser, der er sket til priskontrolrådet, samt priskontrolrådets  

 register overføres til monopoltilsynet.
§ 14 Med hensyn til undladelse af at fortage anmeldelser som foreskrevet i  

 denne bekendtgørelse finder bestemmelserne i monopollovens §§ 20 og 22  

 anvendelse.
§ 15 Denne bekendtgørelse omfatter ikke løn- og arbejdsforhold og heller ikke  

 prisforhold og erhvervsudøvelse, der i henhold til særlig hjemmel bestemmes  

 eller godkendes af det offentlige.
§ 16 Stk. 1.  Denne bekendtgørelse, der ikke gælder for  

 Færøerne, træder i kraft den 1. juli 1955.
 Stk. 2.  For Grønlands vedkommende gælder  

 bekendtgørelsen med de ændringer, der måtte blive fastsat ved kongelig  

 anordning i henhold til monopollovens § 26, stk. 2.
 Ministeriet for handel, industri og søfart, den 18. juni 1955.
 Lis Groes.
/P.
Villadsen.
