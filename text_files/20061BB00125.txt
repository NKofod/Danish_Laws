Fremsat den 28. marts 2007 af Mette Gjerskov (S),  

 Torben Hansen (S),  

 Dorrit Knudsen (S) og Vibeke Grave (S) Forslag til folketingsbeslutning om  

 reduktion af pesticidforbruget i dansk landbrug Folketinget opfordrer regeringen til at fremsætte lovforslag samt  

 at foretage de nødvendige ændringer i administrative forskrifter med henblik  

 på  

 at sikre en reel reduktion af pesticidforbruget i dansk landbrug efter  

 følgende  

 retningslinjer:
 1.  

 	  

 Udarbejdelse af pesticidreduktionsplaner  

 for alle landbrugsbedrifter over  

 50 ha.
 2.  

 	  

 Indsendelse af en sprøjtejournal  

 for landbrugsbedrifter over  

 50 ha  

 en gang om året til Plantedirektoratet.
 3.  

 	  

 Offentliggørelse af  

 samtlige sprøjtejournaler på internettet.
 4.  

 	  

 Gennemførelse af syn  

 af sprøjteudstyr hvert 5. år på landbrugsbedrifter over  

 50 ha.
 5.  

 	  

 Intensivering af myndighedernes  

 kontrol med landbrugets sprøjtning.
Bemærkninger til forslaget Socialdemokraterne ønsker en mangfoldig natur i Danmark.
En  

 natur med et rigt dyre- og planteliv på landjorden og i vore fjorde, søer og  

 vandløb.
Socialdemokraterne har vedholdende arbejdet for disse målsætninger,  

 jf. bl.a. forslag til folketingsbeslutning B192 fra april 2004 om en indsats  

 for nedsættelse af pesticidanvendelsen.
Derfor burde pesticidforbruget i  

 dansk  

 landbrug være faldende.
Imidlertid sker det modsatte.
Pesticidforbruget og  

 dermed brugen af kemiske sprøjtemidler i naturen er steget 4 år i træk.  

 Stigningen er sket på trods af en række initiativer, der skulle hjælpe  

 landbruget til et faldende pesticidforbrug, herunder regeringens  

 »Pesticidplan  

 2004-2009«.
Det er en uholdbar og uacceptabel situation for naturen, hvis  

 tålegrænser  

 for længst er overskredet.
Pesticider er den eneste gruppe af miljøfremmede stoffer, som  

 systematisk anvendes på over halvdelen af Danmarks samlede areal.
Den  

 omfattende brug af pesticider i landbruget påvirker dermed negativt flora og  

 fauna mere end nogen anden form for kemisk forurening i Danmark.
Sammenhængen  

 mellem planter, insekter og fugle ødelægges, bl.a. fordi der er for få og for  

 ensartede planter på markerne.
Balancen i åer, søer og vandløb forrykkes til  

 skade for arter og vandkvalitet.
Pesticidforbruget beregnes som behandlingshyppighed.
Behandlingshyppigheden  

 angiver, hvor mange gange landbrugsarealet kan sprøjtes med et givet  

 pesticid,  

 hvis det anvendes i de anbefalede doser.
Det fremgår af tabel 1 nedenfor, at  

 behandlingshyppigheden er steget fra 2,04 i 2002 til 2,32 i 2005. Ifølge  

 regeringens  

 »Pesticidplan 2005-2009« skal behandlingshyppigheden falde til 1,7 i 2009.
 Tabel 1. Behandlingshyppighed  

 2002-2005.
År Behandlingshyppighed 2002 2,04 2003 2,17 2004 2,18 2005 2,32 Kilde: Bekæmpelsesmiddelstatistik 2004 og 2005, Orientering fra Miljøstyrelsen nr. 5, 2006.
 Selv om behandlingshyppigheden beregnes som et gennemsnit over 3  

 år og der dermed ses bort fra enkeltstående forskydninger i et enkelt år, ses  

 nøjagtig samme tendens, jf. tabel 2.
Tabel 2. Behandlingshyppighed, 3-årigt løbende gennemsnit.
År Behandlingshyppighed 2000-2002 2,04 2001-2003 2,10 2002-2004 2,13 2003-2005 2,22 Kilde: Bekæmpelsesmiddelstatistik 2004 og 2005, Orientering fra Miljøstyrelsen nr. 6, 2005, og  

 Orientering fra Miljøstyrelsen nr. 5, 2006.
Den store stigning i pesticidforbruget er uacceptabel, og der  

 er ingen tegn på, at regeringens »Pesticidplan 2004-2009« har haft nogen  

 virkning.
Derfor må der nu udvises rettidig omhu og ansvarligt justeres i  

 virkemidlerne  

 for at sikre, at vi rent faktisk når målet i 2009: en behandlingshyppighed på  

 1,7. Desværre har stigningen i forbruget af sprøjtegift været efterfulgt af  

 meldinger fra Dansk Landbrug om, at pesticidplanens mål ikke kan nås.
Disse  

 meldinger er ligeledes uacceptable, eftersom der ligger et grundigt  

 videnskabeligt forarbejde til grund for »Pesticidplan 2004-2009«, ligesom  

 landbruget bakkede planen op, da den blev iværksat.
Faktisk dokumenterer tidligere undersøgelser, at en  

 behandlingshyppighed på 1,4 er realistisk, hvis der vises handlevilje.
Det  

 fremgår således af en evaluering af pesticidhandlingsplan II udarbejdet af  

 Fødevareministeriet og Miljøministeriet i november 2003, at en reduktion af  

 behandlingshyppigheden til ca. 1,4 BI (behandlingsindeks) kan gennemføres  

 uden  

 særlige omkostninger for landbruget.
Rapportens konklusion er, »at analyserne  

 har vist, at det vil være økonomisk optimalt for dansk landbrug at reducere  

 pesticidforbruget fra de nuværende ca. 2,0 BI til 1,7 BI.
Beregningerne viser  

 desuden, at en reduktion til f.eks. 1,4 BI kan gennemføres uden særlige  

 omkostninger for dansk landbrug.« Senest har et tværministerielt udvalg i januar 2007 udfærdiget  

 rapporten »Analyse af virkemidler til opfyldelse af Pesticidplan  

 2004-2009s  

 mål om en behandlingshyppighed på 1,7«.
Også denne analyse fastslår, at en  

 behandlingshyppighed på 1,7 er realistisk og nødvendig.
I overensstemmelse med  

 det bærende princip i Socialdemokraternes miljøpolitik om, at »forureneren  

 skal  

 betale«, skal der som udgangspunkt ikke tilbydes kompensation til parter, der  

 måtte lide tab som følge af dette beslutningsforslag.
Det betyder, at  

 udgifterne forbundet med gennemførelsen af ovenstående skal afholdes af  

 landbruget selv.
Der vil således være tale om en brugerfinansieret model.  

 Dette  

 forhold skal også ses i lyset af, at dansk landbrug årligt modtager over 7  

 mia.  

 kr. i direkte landbrugsstøtte fra EU.
Bemærkninger til forslagets enkelte  

 punkter Ad 1 Det har hidtil været muligt for den enkelte bedrift at få  

 tilbud om en frivillig pesticidreduktionsplan.
Erfaringerne viser, at disse  

 planer kan bidrage til en reduktion.
Imidlertid er det vanskeligt at få  

 inddraget bedrifter med et stort potentiale for reduktion.
Derfor skal der  

 for  

 større bedrifter over  

 50 ha  

 udarbejdes obligatoriske pesticidreduktionsplaner.
Det fremgår af rapporten fra det tværministerielle udvalg fra  

 januar 2007, »Analyse af virkemidler til opfyldelse af Pesticidplan  

 2004-2009s  

 mål om en behandlingshyppighed på 1,7«, at der kan opstå flaskehalsproblemer,  

 hvis samtlige bedrifter skal have udarbejdet en reduktionsplan.
Derfor  

 foreslås  

 det, at reduktionsplanerne i første omgang udarbejdes for de større  

 bedrifter.
Ad 2 Sprøjtejournaler er gode indikatorer for, hvordan  

 pesticidforbruget udvikler sig på den enkelte bedrift.
Det er dels en  

 information til omverdenen om, hvordan det går, og dels et vigtigt redskab på  

 den enkelte bedrift.
Ad 3 Offentliggørelse af sprøjtejournaler vil bidrage til en højere  

 grad af erfaringsudveksling mellem bedrifterne.
Det vil gøre det muligt at  

 sammenligne bedrifter i samme situationer og bidrage til et overblik over  

 området.
Ad 4 Landbrugets sprøjteudstyr bør kontrolleres.
Fejl på sprøjteudstyret  

 kan medføre forkert dosering.
Når alle større bedrifters sprøjteudstyr skal  

 synes hvert 5. år, vil det medføre, at fejl vil blive opdaget og rettet.
Det  

 vil ikke mindst medføre en større opmærksomhed på sprøjteudstyrets tilstand.  

 En  

 opgørelse fra Plantedirektoratet viser, at man i 2001 foretog uanmeldte besøg  

 på 129 landbrugsbedrifter.
I 86 tilfælde var der problemer med dryppende  

 sprøjter, forkert tryk og fejlagtige indstillinger af dyser og ventiler.
Ad 5 Pesticidforbruget er ikke den eneste indikator for  

 pesticidernes indvirkning på miljøet.
Det er også væsentligt, om reglerne for  

 sprøjtning overholdes.
Derfor bør der ske en intensivering af kontrollen med,  

 om reglerne overholdes, herunder afstand til vandløb m.v. og vejrforhold  

 under  

 sprøjtning.
Skriftlig fremsættelse Mette Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om reduktion af pesticidforbruget i dansk landbrug.
(Beslutningsforslag nr.
B 125).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
