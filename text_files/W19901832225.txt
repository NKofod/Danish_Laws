Grundværdien for to fredede gravhøje blev for selve gravhøjene ansat  

 til skønsmæssigt 3.000 kr. pr. ha.
Restarealet blev ansat som landbrugsjord  

 til en ha-pris på 7.000 kr. under hensyn til den mulige udnyttelse i  

 forbindelse med tinglyst deklaration om sammenlægning med den tilgrænsende  

 landbrugsejendom.
A klagede med påstand om nedsættelse over den af skyldrådet foretagne ansættelse af grundværdien ved 18. almindelige vurdering pr. 1. januar 1986 til 37.900  

 kr. for to fredede gravhøje.
Ejendommen omfattede et grundareal på 19.000 m2,  

 heraf 45 m2 vej, og var et ubebygget, fredet areal, hvorpå der var beliggende  

 to gravhøje.
Arealet var bevokset med enkelte træer og buske.
Til støtte for  

 påstanden gjorde klageren bl.a. gældende, at gravhøjene reelt kun havde ringe  

 handelsværdi, idet ingen kunne være interesseret i at købe et areal, der ikke  

 kunne bruges til noget.
Endvidere henviste klageren til, at det ville være  

 vanskeligt at afgræsse arealet, da der ikke fandtes vand herpå, men i givet  

 fald skulle etableres særskilt vandtilførsel.
Klageren oplyste under sagens  

 behandling, at ca. 1 ha af arealet var omfattet af naturfredningslovens § 53,  

 hvorefter der ikke inden for en afstand af 100 m fra »jordfaste  

 fortidsminder« bl.a. måtte foretages beplantning og ændringer i  

 terrænet, der i væsentlig grad kunne virke skæmmende på fortidsmindet.  

 Endvidere forudsatte fredningen i henhold til fredningslovens § 48, at selve  

 de to gravhøje, der dækkede resten af arealet, ikke måtte beskadiges eller  

 ændres.
Det areal, hvorpå de var beliggende, måtte ikke deles ved udstykning,  

 omdeling eller skelforandring uden fredningsmyndighedernes samtykke, men der  

 var adgang til afgræsning af dette.
Det fremgik endvidere af en på ejendommen  

 tinglyst deklaration, at den ikke kunne afhændes særskilt, men skulle  

 sammenlægges med matr.nr. 12 a, en tilgrænsende landbrugsejendom.
Efter det således oplyste fandt Landsskatteretten, at værdien måtte ses i  

 sammenhæng med landbrugsejendommen.
Landsskatteretten besigtigede gravhøjene  

 og fandt efter de under sagen i øvrigt tilvejebragte oplysninger, at den del  

 af arealet, der var omfattet af gravhøjsfredningen, skulle ansættes til  

 skønsmæssigt 3.000 kr. pr. ha eller 3.000 kr.
Fredningsbestemmelserne for det  

 resterende areal indebar, at området ikke måtte beplantes i et sådant omfang,  

 at det i væsentlig grad kunne virke skæmmende på fortidsminderne.
Der var  

 således mulighed for at udnytte jorden landbrugsmæssigt.
Landsskatteretten  

 fandt herefter, at arealet under hensyn til jordens bonitet og den anslåede  

 dyrkningsmæssige mulighed kunne ansættes som landbrugsjord til 7.000 kr. pr.  

 ha eller til 6.300 kr.
Den påklagede grundværdi blev herefter nedsat til i  

 alt 9.300 kr.
Endvidere fandt retten, at ejendomsværdien for landbrugsjorden  

 på 0,9 ha passende kunne ansættes med en tillægsparcelværdi på ca. 150 eller  

 til 15.500 kr., således at den samlede ejendomsværdi udgjorde 18.500 kr.,  

 eller afrundet 18.000 kr.
 (* 1) Afgørelsen er offentliggjort i Skat 1990, nr. 2, side 128.
