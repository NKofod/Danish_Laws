Skriftlig fremsættelse (15. december 2006) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov  

 om Akkrediteringsinstitutionen for  

 videregående uddannelser (akkrediteringsloven) (Lovforslag nr.
L 111).
Lovforslaget har til formål at sikre, at alle videregående  

 uddannelser lever op til høje internationale standarder og samtidig modsvarer  

 samfundets behov for højtuddannet arbejdskraft.
Lovforslaget vil endvidere  

 sikre faste og gennemskuelige rammer for kvalitetssikring af videregående  

 uddannelser.
Lovforslaget skal ses i lyset af den stigende globalisering  

 af de videregående uddannelser.
Med lovforslaget etableres en  

 kvalitetssikringsmodel efter internationale standarder.
Der oprettes en  

 akkrediteringsinstitution,  

 som skal akkreditere alle videregående uddannelser.
Akkreditering er en  

 faglig  

 vurdering af, om en uddannelse opfylder centralt fastsatte kriterier for  

 kvalitet og relevans.
Med lovforslaget oprettes en akkrediteringsinstitution, som  

 består af Akkrediteringsrådet og to sekretariater.
Det er  

 Akkrediteringsrådet,  

 som skal træffe afgørelse om akkreditering af videregående uddannelser.  

 Endvidere skal rådet godkende universitetsuddannelser.  

 Akkrediteringsinstitutionen oprettes som et uafhængigt fagligt organ under  

 videnskabsministeren.  

 Institutionen skal leve op til europæiske standarder og retningslinjer for  

 kvalitetssikringsorganisationer.
Akkrediteringsrådet skal udarbejde en plan for akkreditering  

 af eksisterende universitetsuddannelser i 2007. Nye uddannelser skal  

 akkrediteres inden godkendelse.
Det antages, at en akkrediteringsproces tager  

 ca. et halvt år for eksisterende uddannelser og ca. tre måneder ved nye  

 uddannelser.
Som grundlag for akkreditering skal videnskabsministeren  

 fastsætte  

 kriterier for kvalitet og relevans i en bekendtgørelse.
Lovforslaget omfatter også akkreditering af videregående  

 uddannelser under undervisningsministeren og kulturministeren.
Det præciseres  

 i  

 lovforslaget, at de to ministre fastsætter nærmere regler om akkreditering af  

 uddannelser på hvert sit område, ligesom de to ministre i samarbejde med  

 rådet  

 fastsætter en plan for akkreditering af eksisterende uddannelser.
 Der er endvidere mulighed for, at Akkrediteringsrådet kan  

 akkreditere uddannelser under andre ministre.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling  

 i det høje Ting.
