Betænkning afgivet af Socialudvalget den 28. april 2005 Betænkning over Forslag til lov om ændring af lov om social  

 service og lov om retssikkerhed og administration på det sociale område (Private leverandører af dagtilbud  pengene følger  

 barnet) [af familie‑ og forbrugerministeren (Lars Barfoed)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Socialudvalget.
Tidligere behandling Lovforslaget er en genfremsættelse af lovforslag nr.
L 85 fra  

 folketingsåret 2004-05, 1. samling.
Udvalget har fået omdelt det materiale,  

 der  

 forelå i forbindelse med behandlingen af L 85. Materialet er omdelt som bilag  

 1  

 på L 25, herunder de høringssvar, som familie- og forbrugerministeren sendte  

 til udvalget.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra det tyske mindretal og fra Frie Grundskolers  

 Fællesråd.
Ministeren har over for udvalget kommenteret de skriftlige  

 henvendelser.
Deputationer Det tyske mindretal har mundtligt over for udvalget redegjort  

 for sin holdning til lovforslaget.
Spørgsmål Udvalget har stillet 7 spørgsmål til familie- og  

 forbrugerministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
Dansk Folkepartis  

 medlemmer af udvalget mener, at det er positivt, at det frie valg udvides, så  

 forældre nu kan vælge mellem offentlige, selvejende og private institutioner.  

 Dansk Folkeparti lægger vægt på, at de samme krav, som gælder for offentlige  

 institutioner, også vil gælde for private.
Ligeledes anser Dansk Folkeparti  

 det  

 for positivt, at servicelovens § 26 også er gældende for de private aktører,  

 så  

 kommunen har mulighed for at yde tilskud til bl.a. fripladser.
Dansk  

 Folkeparti  

 lægger vægt på, at en privat institution skal oplyse børnene om demokrati og  

 andre samfundsforhold, som gør sig gældende i Danmark.
Det er med til at  

 forhindre, at der oprettes børnehaver, som tager udgangspunkt i  

 koranundervisning.
Dansk Folkeparti håber, at  

 der vil blive oprettet flere virksomhedsbørnehaver, så børnene er tættere på  

 deres forældre.
Ligeledes åbner lovforslaget op for, at der bl.a. kan  

 oprettes  

 flere skovbørnehaver, hvis en gruppe forældre måtte ønske det.
En gruppe  

 forældre kan også i tyndt befolkede områder oprette private børnehaver, hvis  

 de  

 ønsker at have børnene tæt på hjemmet.
Der er mange positive tiltag i  

 lovforslaget.
Det gør, at Dansk Folkeparti kan støtte lovforslaget.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling  

.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget ønsker daginstitutioner,  

 hvor kvalitet, udvikling, rummelighed og mangfoldighed er i højsædet.  

 Institutioner, der også socialt og kulturelt afspejler det samfund, børnene  

 er  

 en del af.
Regeringen fremsætter L 25 med henvisning til ideen om styrkelse  

 af det frie valg mellem offentlige og private daginstitutioner.
I kølvandet  

 på  

 denne idé sætter forslaget hverken øvre eller nedre grænser for  

 brugerbetaling.  

 Faren ved dette er en situation, hvor de økonomisk mest velfunderede familier  

 placerer deres børn i »luksusbørnehaver« med børn ligeledes fra velstillede  

 familier.
Det såkaldte frie valg kommer altså kun til at gælde de familier,  

 der  

 har råd til det.
Uligheden vokser i Danmark.
Vores samfund lider i øjeblikket  

 under en stærk social, økonomisk og etnisk opsplitningstendens, hvor en  

 større  

 del af befolkningen står stadig stærkere, mens mindre grupper får det sværere  

   

 en udvikling, der tydeligst viser sig i de store byer.
Med regeringens  

 lovforslag  

  støttet af Dansk Folkeparti  vil denne tendens med stor  

 sandsynlighed  

 intensiveres.
Og værst af alt vil den forstærkes af de fremtidige  

 generationer.  

 Dette er en helt absurd situation, hvis regeringen mener noget med sin plan  

 fra  

 2003 om »en god start til alle børn«.  

 Hvis børn kun omgås andre børn med samme sociale, økonomiske og  

 kulturelle baggrund som deres egen, får de naturligvis sværere ved senere at  

 forstå og sætte sig ind i synspunkter og holdninger hos andre mennesker og  

 andre menneskers livssituation.
Lovforslaget kan derfor ydermere komme til at  

 forstærke den negative sociale arv og dermed tage livtag med den  

 grundlæggende  

 demokratiske tankegang  som det nuværende system er baseret på   

 at vores  

 daginstitutioner er et væsentligt mødested for børn og forældre fra alle  

 samfundsgrupper.
Nyere undersøgelser viser, at børn fra socialt belastede hjem  

 eller børn med sociale problemer har stor gavn af at være en del af en  

 børnegruppe med bred social baggrund.
De belastede børn og familier vil med  

 regeringens forslag miste en vigtig mulighed for støtte fra mere  

 ressourcestærke grupper.
Den negative spiral forstærkes yderligere af, at  

 privatinstitutionerne  

 får mulighed for at afvise børn med handicap eller med særlige behov.
En anden væsentlig grund for ikke at støtte regeringens  

 lovforslag er dets grundtanke om, at private investorer har mulighed for at  

 generere et overskud af de private børnehaver.
Dette er en ny idé  

 sammenlignet  

 med det nuværende forhold mellem folkeskoler og privatskoler.
Det kan ikke  

 slås  

 nok fast, at der må være forskel på at drive en virksomhed, hvis væsentligste  

 mål er at tjene penge, og lede en daginstitution, hvis væsentligste mål er at  

 passe børn og forberede børnene på de udfordringer, de vil møde senere i  

 livet.  

 Hvis daginstitutionernes hovedformål bliver at generere overskud, vil børnene  

 og institutionens forhold komme i anden række.
Denne tankegang er helt  

 fordrejet,  

 og undersøgelser fra Norge viser også, at et kvalitetsløft langtfra er en  

 garanti med en sådan løsning  tværtimod.
Desuden skal det påpeges, at  

 et  

 eventuelt overskud etableres på baggrund af kommunalt tilskud, hvilket er et  

 helt grundlæggende samfundsøkonomisk problem.
I dag har vi allerede muligheden for at oprette private  

 daginstitutioner, og masser af selvejende institutioner leverer også et  

 glimrende alternativ til de kommunale institutioner  ligesom den  

 varierede  

 dagtilbudsrække, som ifølge regeringen opstår med denne løsning, allerede  

 eksisterer.
Forslagets to nye punkter  at man skal kunne trække penge  

 ud af  

 driften i stedet for at investere et eventuelt overskud i børnehaven, og at  

 brugerbetalingen ikke fastsættes  er helt uhørte.
Det fremgår af de almindelige bemærkninger, at kommunerne gennem  

 et løbende tilsyn skal sikre, at institutionerne efterlever en række  

 indholdsmæssige kvalitative krav.
Det må være en selvfølgelighed, at de  

 private  

 institutioner skal leve op til samme forpligtelser som de kommunale  

 institutioner  

 vedrørende eksempelvis hygiejne, faglighed, fysiske rammer osv.
Men det er  

 kommunen, der skal stå for denne kontrol, og når de private institutioner  

 ikke  

 længere er en del af samme system som de kommunale, forøges omkostningerne i  

 forbindelse med kontrollen, viser undersøgelser fra Assens kommune.
Ergo vil  

 ordningen enten betyde en merudgift for kommunerne eller  endnu værre  

  et dyk  

 i kommunens tilsyn med institutionerne og kontakt til det enkelte barn   

 følger, som ingen kan være tilfredse med.
 Enhedslistens medlem af udvalget udtaler endvidere, at  

 Enhedslisten på ingen måder kan støtte dette forslag.
 Forslaget undergraver den solidariske model, hvor børn i det  

 danske velfærdssamfund får en opvækst i daginstitutioner, der er solidarisk  

 finansieret og derfor har et klart fokus på børnene og kvaliteten af  

 pædagogikken frem for et fokus på at tjene penge til aktionærerne.
 Børns trivsel gøres til en vare, der kan handles på et marked.  

 Det er ganske usmageligt.
Forældrebetalingen kan stige, og vi får en voldsomt stigende  

 brugerbetaling.
Hver gang børnene skal på koloni, udflugt osv. er det  

 forældrene, der skal betale.
Og hvis de ikke kan? Ja så må deres barn jo  

 blive  

 hjemme.
Enhver burde kunne forstå, at det er helt urimeligt for børn og  

 voksne  

 at leve i den forståelse, der vil udvikle sig i samfundet.
En forståelse,  

 hvor det  

 bliver tydeligere for børnene, allerede fra de er ganske små, om de har rige  

 eller økonomisk ringe stillede forældre.
Det er, hvad Enhedslisten kalder  

 afvikling af velfærden.
Enhedslisten ville langt hellere udvikle velfærden,  

 blandt andet ved at sikre, at børn fra de er ganske små stilles ordentlige  

 pædagogiske tilbud i udsigt, og at de oplever sig som værende »noget værd«.
Den ordning, som regeringen og Dansk Folkeparti vil have, kan  

 også betyde, at et barn, hvis forældre bliver ramt af arbejdsløshed, må  

 skifte  

 til en billigere børnehave og dermed mister sine kammerater og de voksne, som  

 barnet hidtil har kendt.
Alle ved, at et sådant skift er en voldsom  

 begivenhed  

 i børns liv, og Enhedslisten tager skarpt afstand fra en sådan udvikling.
Regeringen lovede under valgkampen, at forældrebetalingen i  

 daginstitutionerne skulle sættes ned.
Men den sagde intet om, at den ville  

 fastholde dette lovforslag, som fjerner loftet på brugerbetaling på alle de  

 institutioner, der kommer under denne lov.
Regeringen skriver direkte i bemærkningerne til  

 lovforslaget:  

 »F.eks. får forældre i et landdistrikt bedre mulighed for at vælge at oprette  

 en privatinstitution, hvis kommunen vælger at lukke den eneste daginstitution  

 i området«.
Det betyder, at man kan forudse, at kommunerne vil lukke en række  

 daginstitutioner i landdistrikterne, og så vil forældrene i stedet være  

 tvunget til at benytte en profitbørnehave.
Det er desværre nok meget  

 sandsynligt, at mange kommuner på grund af deres alt for stramme økonomi vil  

 lukke daginstitutioner mange steder, ligesom vi har set det med skoler.
 Det kan betyde, at det bliver dyrere for mange i landdistrikterne at få  

 passet deres børn, og dermed medvirke til affolkningen af landdistrikterne.
 Tjóðveldisflokkurin, Inuit Ataqatigiit, Siumut og Fólkaflokkurin var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 John Dyrby (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut, og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 25 Bilagsnr.
Titel 1 Omdeling af det materiale, der forelå i forbindelse med  

 den tidligere behandling i folketingsåret 2004-05, 1. samling (L 85).
2 Tidsplan for udvalgets behandling af lovforslaget 3 Henvendelse af 27/3 05 fra det tyske mindretal 4 Henvendelse af 30/3 05 fra Frie Grundskolers Fællesråd 5 Kopi af ministeren for familie- og forbrugeranliggenders  

 brev til Frie Grundskolers Fællesråd 6 1. udkast til betænkning 7 2. udkast til betænkning Oversigt over spørgsmål og svar vedrørende L 25 Spm.nr.
