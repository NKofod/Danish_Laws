Tinglysningsdagbogen og Tingbladet § 1.  Ved alle tinglysningskontorer føres en  

 tinglysningsdagbog.
 § 2.  Dagbogen føres på edb.
 § 3.  Dagbogen føres af en kontorfunktionær under  

 dommerens eller en fuldmægtigs tilsyn.
Stk. 2.  Ved den daglige afslutning af dagbogen  

 underskrives en udskrift af denne af dommeren eller den fuldmægtig, der er  

 bemyndiget til at foretage tinglysningsforretninger.
Ved afdelingskontorer  

 kan dagbogen dog underskrives af lederen af kontoret.
 § 4.  Udskrifter af den elektroniske dagbog opbevares  

 i datoorden efter dommerens nærmere bestemmelse.
 § 5.  Oplysninger i den elektroniske dagbog slettes,  

 når dokumentet er tinglyst og afsendt.
 Stk. 2.  Udskrifter af den elektroniske dagbog og  

 arkiverede dagbogsblade kasseres efter 10 års forløb.
§ 6.  Dagbogen føres og afsluttes hver dag,  

 tinglysningskontoret er åbent.
Dokumenter modtages til tinglysning i tiden  

 kl. 9-12. Disse dokumenter indføres i dagbogen for den pågældende dag.  

 Dokumenter, der modtages senere, indføres i dagbogen for den følgende dag,  

 kontoret er åbent.
 § 7.  I dagbogen indføres alle dokumenter, der  

 modtages på tinglysningskontoret.
§ 8.  Dokumenter, der skal offentliggøres i  

 Tingbladet, indføres i dagbogen med de i § 11 nævnte oplysninger.
Andre  

 dokumenter indføres i dagbogen med angivelse af løbenummer,  

 matrikelbetegnelse, dokumentets art og anmelder.
 Stk. 2.  Som manuskript til Tingbladet anvendes en  

 udskrift af de oplysninger i dagbogen, som skal offentliggøres i Tingbladet.
 § 9.  I Tingbladet bekendtgøres de dokumenter, som er  

 nævnt i § 45 i bekendtgørelse om tinglysning i tingbogen.
 Stk. 2.  I Tingbladet bekendtgøres dokumenterne for  

 hvert tinglysningskontor for sig.
 Stk. 3.  Dokumenterne bekendtgøres i Tingbladet snarest  

 muligt efter anmeldelsen til tinglysning.
 § 10.  I Tingbladsmanuskripterne skal dokumenterne  

 anføres i følgende rækkefølge:
 Stk. 2.  I Tingbladsmanuskripterne medtages ikke:
 § 11.  Manuskripterne til Tingbladet skal indeholde  

 følgende oplysninger om de enkelte dokumenter i den anførte rækkefølge:
Ejendomsbetegnelsen (matrikelbetegnelse, ejerlejlighedsnummer el. lign.),  

 gade og husnummer, hvor sådant findes, overdragerens navn, erhververens navn,  

 købesum, medmindre anmelderen skriftligt har anmodet om undladelse heraf,  

 samt ejendomsværdien ved den sidste vurdering.
Det anføres ikke, om  

 overdragelsesdokumentet er endeligt eller betinget, ligesom arten af  

 overdragelsesdokumentet (skøde, skifteretsattest m.v.) ikke anføres.
Ejendomsbetegnelsen for den pantsatte ejendom, pantsætterens navn,  

 panthaverens navn samt pantesummen (ved forhøjelser anføres det beløb,  

 hvormed pantebreve forhøjes). Består den pantsatte ejendom af flere  

 matrikelnumre, angives alene det matrikelnummer, som er angivet i dokumentets  

 hoved.
Oplysninger om pantebreve til institutioner, der er omfattet af lov om  

 realkreditinstitutter, sælgerpantebreve og indekspantebreve skal i forkortet  

 form medtages i manuskripterne umiddelbart efter teksten for hvert enkelt  

 pantebrev.
Som forkortelser for disse oplysninger anvendes følgende  

 bogstavbetegnelser:
»Realkredit« betegnes med A »Sælgerpantebreve« betegnes med S, og »Indekspantebrev« betegnes med I.
§ 12.  Manuskripterne til Tingbladet indsendes til  

 Statstidende af tinglysningskontorerne i Jylland hver tirsdag og torsdag, og  

 af tinglysningskontorerne på øerne hver mandag og onsdag.
Er kontoret lukket,  

 eller falder en af de nævnte dage på en helligdag, foretages indsendelsen den  

 følgende hverdag.
§ 13.  Afvises et dokument fra dagbogen eller fra  

 tingbogen, indføres en bemærkning herom i dagbogen.
Dokumentet forsynes med  

 påtegning om, at det er afvist med kort angivelse af afvisningsgrunden.
Tingbogens indretning og førelse § 14.  Tingbogen føres på edb.
Stk. 2.  Tingbogen føres af en kontorfunktionær under  

 dommerens eller en fuldmægtigs tilsyn.
Indførelserne revideres af dommeren  

 eller efter hans anvisning af en fuldmægtig eller en kontorfunktionær.  

 Dommeren kan i et omfang, der afpasses efter personalets rutine, bestemme, at  

 revision af tinglysningsdokumenter, der ikke frembyder særligt komplicerede  

 forhold, kun skal ske stikprøvevis.
Den registrerende kan efter behov anmode  

 om, at dokumentet bliver revideret.
Hvis der opstår særlig tvivl om et  

 dokuments prioritetsstilling, bør revision altid foretages.
 § 15.  I tingbogen har hver ejendom i retskredsen sit  

 elektroniske blad.
 Stk. 2.  Ejendomme, der er opdelt i ideelle anparter,  

 har i tingbogen et blad for ejendommen (hovedblad), samt et blad for hver  

 anpart (underblad), hvor de rettigheder m.v., der alene angår den pågældende  

 anpart, registreres.
 § 16.  For tingbogen føres et henvisningsregister.
 Stk. 2.  For de matrikelnumre, som er udgået af  

 matriklen, angives det matrikelnummer, på hvis blad det pågældende  

 matrikelnummer er inddraget og datoen herfor.
 § 17.  På hvert elektroniske ejendomsblad er anført  

 begyndende øverst på første side:
Stk. 2.  Efter størrelsesrubrikken anføres i en særlig  

 bemærkningsrubrik ejendommens eventuelle navn og ejendommens egenskab af  

 landbrugsejendom eller lignende samt de øvrige særlige forpligtelser, der  

 ifølge meddelelser fra matrikelmyndighederne, Skov- og Naturstyrelsen eller  

 andre myndigheder påhviler ejendommen, herunder meddelelse om skelafsætning.  

 Ved udstykning og ved deling af matr. nre. som følge af ekspropriation m.v.  

 samt ved matrikulære forandringer som følge af arealoverførsel,  

 sammenlægning, berigtigelse, udskillelse af offentlig vej eller lignende  

 anføres ændringerne af matr. nre., arealer og forpligtelser m.v. på grundlag  

 af matrikelmyndighedernes meddelelse om forandringerne.
Meddelelsens dato  

 anføres samtidigt.
 Stk. 3.  Er ejendommen opdelt i ejerlejligheder, anføres  

 dette i adkomstrubrikken for hovedejendommen med angivelse af datoen for  

 anmeldelsen heraf og antallet af ejerlejligheder.
 Stk. 4.  Følgende oplysninger overføres fra Statens  

 Salgs- og Vurderingsregister vedrørende Fast Ejendom (SVUR) og fra Kort- og  

 Matrikelstyrelsen til tingbogen:
§ 18.  Ved meddelelse om udstykning oprettes et nyt  

 ejendomsblad for det grundstykke, der fremtidig skal være en selvstændig  

 ejendom, og de servitutter og grundbyrder, som fortsat hviler på denne  

 ejendom, overføres til det nye ejendomsblad.
Det samme gælder de  

 pantehæftelser, som hviler på hovedejendommen, medmindre grundstykket er  

 frigjort for disse hæftelser.
Stk. 2.  Ved meddelelse om opdeling i ejerlejligheder  

 oprettes et ejerlejlighedsblad, på hvilket anføres ejerlejlighedens  

 beliggenhed, angivet med matr. nr., gadenavn, hus nr., etage m.v.,  

 ejerlejlighedens nr., ejerlejlighedens areal og ejerlejlighedens  

 fordelingstal, hvis et sådant er fastsat.
Samtidig overflyttes genparten af  

 kortet over ejerlejligheden til ejerlejlighedens akt.
Til  

 ejerlejlighedsbladet overføres de servitutter, byrder, panterettigheder m.v.,  

 der er opført på ejendommens blad.
§ 19.  Ejendomsbladet inddeles i øvrigt i 3  

 undermenuer.
Ved tinglysningen indføres dokumenterne med nummerorden for hver  

 menu således:
 § 20.  Oplysninger i tingbogen vedrørende dokumenter,  

 der i deres helhed aflyses eller slettes, overføres til et særligt edb-  

 register (det historiske register), hvor de opbevares i 30 år.
Stk. 2.  Ved lysning af ændringspåtegninger i tingbogen  

 overføres den oplysning, der udslettes af tingbogen, til det historiske  

 register.
Oplysninger vedrørende retsanmærkninger og respektpåtegninger, der  

 ændres eller slettes, samt oplysninger vedrørende byrder og meddelelseshaver  

 eller fuldmagtshaver, der ændres, overføres dog ikke til det historiske  

 register.
§ 21.  Ved tinglysningen indføres de i  

 tinglysningslovens § 17 nævnte oplysninger i tingbogen.
Angår rettigheden kun  

 et enkelt eller enkelte matr. nre. af en samlet fast ejendom, anføres dette.
Stk. 2.  Ved adkomstdokumenter anføres endvidere  

 købesum.
Angår en panteret kontantlån, rentetilpasningslån, indeksregulerede  

 lån eller lignende, anføres dette.
Indeholder et indekspantebrev en  

 refinansieringsklausul, anføres dette.
Indeholder dokumentet bestemmelser om  

 forbud mod salg, pantsætning eller lignende, markeres indførelsen herom på  

 tydelig måde.
Ved private indekspantebreve anføres den på pantebrevets 1.  

 side angivne nettoprisindeksfaktor.
Er en sådan ikke angivet, anføres  

 »Nettoprisindeks: intet oplyst«.
Indeholder et privat  

 indekspantebrev en særlig indeksklausul, anføres »Særlig  

 indeksklausul«.
Indeholder et ejerpantebrev bestemmelse om  

 rentetilskrivning og forøget hovedstol, anføres »Hovedstol tilskrives  

 rente«.
 Stk. 3.  Ved adkomstdokumenter anføres A/S- eller  

 ApS-nummer, når enten overdrageren eller erhververen er et aktie- eller  

 anpartsselskab, og når dette fremgår af dokumentet.
Om dokumenternes prøvelse § 22.  Prøvelsen af dokumentet og dets indførelse i  

 eller afvisning fra tingbog skal ske snarest muligt og senest 10 dage efter  

 anmeldelsen til dagbogen.
 § 23.  Dokumentet må i intet tilfælde tilbageleveres  

 anmelderen til rettelse uden for tinglysningskontoret. Ønsker anmelderen  

 dokumentet udleveret, eller tilbagekaldes dokumentet i øvrigt, skal det inden  

 udleveringen afvises fra dagbogen.
§ 24.  Efter indførelsen i tingbog forsynes dokumentet  

 og genparten med anmeldelsesdatoen og et fortløbende nummer for kalenderåret  

 samt med påtegning om, at det er tinglyst.
Tinglysningspåtegningen på et  

 skøde skal angive, om skødet er betinget eller endeligt.
Er der forevist  

 særlige legitimationspapirer, f.eks. fuldmagter, specielle ministerielle  

 tilladelser, samtykke fra indehaveren af en forkøbsret m.v., angives dette  

 kort i tinglysningspåtegningen.
§ 25.  Et dokument, der er indført foreløbigt, således  

 at der samtidig er fastsat en frist, der eventuelt kan forlænges, for  

 afhjælpning af mangler, fremskaffelse af de fornødne bevisligheder m.v.,  

 indføres i tingbogen med tilføjelse af ordet »frist« og med  

 angivelse af den givne frist.
Dokumentet gives ligeledes påtegning om fristen  

 samt om, at dokumentet vil blive slettet ved fristens udløb, medmindre  

 manglen forinden er afhjulpet.
§ 26.  Er et dokument tinglyst med frist til  

 afhjælpning af en mangel, og er manglen ikke afhjulpet eller fristen  

 forlænget inden den fastsatte dato, udslettes dokumentet af tingbogen.
Beror  

 dokumentet på tinglysningskontoret, tilbagesendes det til anmelderen med  

 påtegning om slettelsen.
§ 27.  Er et dokument tinglyst med retsanmærkning,  

 anføres anmærkningen på dokumentet og genparten umiddelbart efter påtegningen  

 om dets tinglysning.
I tingbogen anføres, at dokumentet er lyst med  

 anmærkning.
 § 28.  Pantebreve og andre dokumenter, der er lyst  

 pantstiftende, skal ved fuldstændig aflysning af tingbogen forsynes med et  

 stempel, hvoraf det fremgår, at aflysning har fundet sted.
Stk. 2.  Aflysningsstemplet skal indeholde ordet  

 »AFLYST« og skal forsynes med rød stempelfarve.
Stemplet skal dels  

 anbringes efter aflysningspåtegningen, dels anbringes på iøjnefaldende måde  

 på pantebrevets forside.
Konferering af dokumenter § 29.  Genparten konfereres med det originale  

 dokument.
Stk. 2.  Når en genpart er trykt eller fremtræder som  

 fotokopi eller gennemslag af det originale dokument, kan konfereringen  

 normalt begrænses til stikprøvevis kontrol med de vigtigste punkter i  

 dokumentet.
Opstår der mistanke om, at der ikke er overensstemmelse mellem  

 dokumentet og genparten, skal konferering altid foretages.
 Tingbogsakter m.v.
 § 30.  Genparterne af de tinglyste dokumenter,  

 herunder genparterne af anmeldelser om opdeling af en ejendom i  

 ejerlejligheder, fortegnelser over ejerlejligheder og kort over disse, samles  

 for hver ejendom i en akt (tingbogsakten). På omslaget anføres ejendommens  

 ejendomsbetegnelse (matr. nr.).
§ 31.  Tingbogsakterne opbevares i særlige stålskabe.  

 Inden for de enkelte skabe anbringes akterne i nummerorden.
Aktomslag og  

 skabe leveres tinglysningskontorerne ved Justitsministeriets foranstaltning.
§ 32.  Når et dokument er indført i tingbogen,  

 forsynes genparten med aktens betegnelse.
I akten indsættes først genparten  

 af adkomstdokumentet, derefter genparter af pantedokumenter og sidst  

 genparter af andre dokumenter.
 § 33.  Hvis et dokument, der kun har en enkelt  

 genpart, tinglyses på flere ejendomme, lægges genparten i akten for en af de  

 pågældende ejendomme eller i en særskilt akt, og der henvises da til denne  

 akt på de andre ejendommes blade i tingbogen.
 Stk. 2.  Ved ægtepagter, umyndiggørelser og  

 lavværgemålsdekreter, der foruden at indføres i personbogen skal tinglyses på  

 fast ejendom, opbevares tillige en genpart i tingbogens akter.
§ 34.  Når et dokument aflyses eller udslettes,  

 udtages genparten af akten og henlægges i arkivet sammen med genparten af  

 kvitteringen.
Ved delvis aflysning forbliver genparten i akten.
Også  

 genparten af kvitteringen opbevares i dette tilfælde i akten.
 Stk. 2.  Hvis der noteres ejerpant i forbindelse med  

 aflysningen af et pantedokument, forbliver genparten af dokumentet dog i  

 akten sammen med (genparten af) noteringsbegæringen, indtil notering slettes.  

 Også genparten af kvitteringen opbevares i dette tilfælde i akten.
 Stk. 3.  Besættes en ledig plads i prioritetsordenen med  

 et indekspantebrev, og foreligger der ikke samtykke fra samtlige efterstående  

 eller sideordnede rettighedshavere, forbliver genparten af det pantebrev, der  

 tidligere var lyst på den pågældende prioritets plads, i akten.
 Stk. 4.  Når et adkomstdokument tinglyses som ubetinget,  

 henlægges genparten af det ældre adkomstdokument i arkivet.
§ 35.  I arkivet samles de udtagne genparter af  

 adkomst- og servitutdokumenter i en gruppe, de øvrige udtagne genparter i en  

 anden.
De to grupper skal holdes adskilt, således at forveksling undgås.
Hvis  

 en genpart består af flere ark, hæftes disse sammen.
Stk. 2.  Genparter af adkomstdokumenter forsynes med  

 datoen for lysning af nyt adkomstdokument.
Genparter af servitutdokumenter  

 forsynes med påtegning om datoen for aflysning eller udslettelse.
Genparterne  

 samles årgangsvis efter den anførte dato.
En gang hvert 10. år sendes de  

 adkomst- og servitutgenparter, der er udtaget for mere end 3 år siden, til  

 landsarkivet.
I særlige tilfælde kan et embede efter aftale med landsarkivet  

 foretage hyppigere afleveringer.
Stk. 3.  Andre genparter end genparter af servitut- og  

 adkomstdokumenter, der er udtaget for mere end 3 år siden, tilintetgøres en  

 gang årligt.
Før tilintetgørelsen, der sker under behørig kontrol fra  

 embedets side, må det kontrolleres, at ingen genpart af et skøde eller  

 servitutdokument tilintetgøres.
Meddelelse om opdeling af en ejendom i  

 ejerlejligheder § 36.  Når en anmeldelse om opdeling af en ejendom i  

 ejerlejligheder er endeligt indført i tingbogen, skal tinglysningskontoret  

 sende en genpart af anmeldelsen og fortegnelsen over ejerlejlighederne til  

 vedkommende skattemyndighed med oplysning om datoen for anmeldelsen.
Det  

 samme gælder senere fastsættelse eller ændring af ejerlejlighedernes  

 fordelingstal.
 Indberetning om visse erhvervelser af fast  

 ejendom m.v.
 § 37.  Såfremt dommeren i medfør af § 6, stk. 1, i lov  

 om erhvervelse af fast ejendom, jf. lovbekendtgørelse nr. 566 af 28. august  

 1986, har fastsat en frist til fremskaffelse af tilladelse fra  

 Justitsministeriet til erhvervelse af fast ejendom, skal der gives  

 indberetning herom til Justitsministeriet, jf. lovens § 7, stk. 1.  

 Indberetning skal endvidere gives, når fast ejendom overtages til brugeligt  

 pant af personer eller selskaber m.m., som kun med Justitsministeriets  

 tilladelse kan erhverve adkomst på fast ejendom her i landet.
§ 38.  Når en aftale om brugs- eller lejeforhold, ved  

 hvilken fast ejendom gives i brug eller udlejes til personer, som kun med  

 Justitsministeriets tilladelse kan erhverve adkomst på fast ejendom her i  

 landet, anmeldes til tinglysning, skal tinglysningskontoret sende  

 indberetning herom til Justitsministeriet, jf. § 9 i lov om erhvervelse af  

 fast ejendom.
Indberetningen, der også skal gives i tilfælde, hvor aftalen  

 som ugyldig måtte blive afvist fra dagbog eller tingbog, skal indeholde  

 oplysninger om brugerens eller lejerens navn og bopæl, ejendommens betegnelse  

 og brugs- eller lejeforholdets varighed.
Kære § 39.  Kæres en tinglysningsafgørelse, skal dette  

 straks noteres på ejendomsbladet.
Om offentlighedens adgang til tinglysningens bøger og akter m.v.
§ 40.  Tinglysningskontorets personale skal være  

 publikum behjælpelig ved søgning af oplysninger i tingbogen og dagbogen samt  

 ved eftersyn af akter og skal samtidig føre nøje tilsyn med, at intet  

 dokument fjernes fra akterne, og at der ikke foretages rettelser eller  

 lignende heri.
Tinglysningsdommeren kan om fornødent udfærdige  

 ordensforskrifter for publikums benyttelse af brugerterminal og akter.
 § 41.  Udskrifter og fotokopier af tingbøger og akter  

 m.v. skal ekspederes i løbet af en uge.
Stk. 2.  En udskrift af ejendomsbladet skal være af en  

 sådan kvalitet, at den er let læselig.
Det bør ved afsendelsen kontrolleres,  

 at der ikke er fejl eller mangler i udskriften, der skyldes tekniske årsager  

 ved fremstillingen af denne.
 § 42.  Telefoniske forespørgsler om indholdet i  

 tingbøgerne besvares i tiden kl. 9-12.
 § 43.  Forespørgsler vedrørende de dele af  

 tinglysningskontorets arkiv, der er afleveret til landsarkivet, henvises til  

 landsarkivet med de for besvarelsen nødvendige oplysninger fra tingbogen.  

 Landsarkivet behandler forespørgslen efter de til enhver tid gældende  

 bestemmelser for arkivvæsenets virksomhed.
Ikrafttræden § 44.  Cirkulæret træder i kraft den 1. januar 1996.  

 Cirkulæret finder anvendelse ved de embeder, hvor der er indført edb i  

 tinglysningen.
Justitsministeriet offentliggør ved bekendtgørelse, hvilke  

 embeder der tinglyser ved edb, jf. senest bekendtgørelse nr. 922 af 4.  

 december 1995.
