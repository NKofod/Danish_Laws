 Bekendtgørelse om ændring af bekendtgørelse om tilskud til strategiske partnerskaber for el, gas og brint til transport m.v.
§ 1 I bekendtgørelse nr. 1289 af 13. november 2013 om tilskud til strategiske partnerskaber for el, gas og brint til transport m.v., som ændret ved bekendtgørelse nr. 1170 af 3. november 2014, foretages efter bemyndigelse følgende ændringer:
 1. § 3, stk. 1, affattes således:
»Der kan ydes tilskud til projekter omfattet af § 1 med op til 40 pct. af de støtteberettigede omkostninger.« 2. § 6, stk. 2, nr. 1, affattes således:
»1) projektets effekt i forhold til begrænsning af udslip af drivhusgasser,« 3. § 13, stk. 3, affattes således:
»Stk. 3. Udgør det ansøgte tilskudsbeløb mere end 500.000 kr., skal regnskabet vedlægges en ansøgererklæring udformet efter Energistyrelsens anvisning samt revideres i overensstemmelse med en revisionsinstruks udarbejdet af Energistyrelsen.
Energistyrelsen kan endvidere indkalde bilagsmaterialet vedrørende de tilskudsberettigede omkostninger, jf. § 14.« § 2 Bekendtgørelsen træder i kraft den 27. november 2014.
