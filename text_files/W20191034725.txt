Erstatningsansvarslovens § 3  godtgørelse for svie og smerte, nævnets j.nr. 18-520-01966 Ansøger blev i 2015 udsat for vold af sin tidligere samlever.
Ansøger var ikke sygemeldt efter hændelsen.
Ansøger var ikke blevet sygemeldt dels på baggrund af, at ansøger i perioden efter hændelsen var i gang med at skabe sig et liv væk fra den voldelige tidligere samlever, og dels fordi ansøger stod til at få et nyt arbejde i en kommune, hvorfor ansøger ikke ønskede at være sygemeldt.
I den periode, hvor ansøger søgte om godtgørelse for svie og smerte, var ansøger arbejdsløs og var omfattet af en mindre intensiv indsats fra A-kassens side.
Desuden havde ansøgers psykolog erklæret, at ansøger i perioden efter hændelsen var i en overhængende fare for at udvikle PTSD som følge af overfaldet.
Som følge heraf kunne det udledes, at ansøger havde været i en kontinuerlig trusselsituation.
 Nævnet tilkendte på denne baggrund ansøgeren en skønsmæssigt fastsat godtgørelse på svie og smerte på 5.500 kr. for en periode på ca. halvanden måned jf. erstatningsansvarslovens § 3, 2. pkt.
