Skrivelse af 20/04 1998 vedrørende  

 sukkersygepatienters godkendelse som adoptivforældre I en skrivelse af 12. november 1997 har Diabetesforeningen  

 anmodet Civilretsdirektoratet om en udtalelse om forståelsen af  

 retningslinierne for sukkersygepatienters godkendelse som  

 adoptivforældre, udsendt af direktoratet den 10. juni 1997.
 Adoptionsnævnet har den 23. marts 1998 afgivet en  

 udtalelse til direktoratet.
 Udtalelsen udsendes hermed til orientering.
 Til samtlige adoptionssamråd og amtskommunale  

 socialforvaltninger (i København og på Frederiksberg kommunen),  

 Rigsombudsmanden på Færøerne, Adoptionssamrådet  

 på Færøerne, Rigsombudsmanden i Grønland og  

 Socialdirektoratet i Grønland, Adoptionsnævnet, Adoption Center,  

 Danadopt og Terre des Hommes.
Civilretsdirektoratet, den 20. april  

 1998 Anne Thalbitzer Bilag 1 Civilretsdirektoratet har i anledning af en henvendelse fra  

 Diabetesforeningen anmodet Adoptionsnævnet  om en udtalelse om  

 forståelsen af retningslinierne for sukkersygepationters godkendelse  

 som adoptivforældre, udsendt af Civilretsdirektoratet den 10. juni  

 1997.
 Adoptionsnævnet skal i den anledning udtale:
 I henhold til ovennævnte retningslinier kan en diabetespatient, der  

 har været insulinbehandlet i mindre end 10. år, godkendes som  

 adoptant, hvis der ikke er tilstødt komplikationer eller anden sygdom.  

 Diabetespatienter, der har været insulinbehandlet i mere end 10  

 år, vil efter en undersøgelse af speciallæge kunne  

 godkendes, hvis denne undersøgelse viser "normale  

 resultater", og der ikke konstateres "nogen komplikation".
 Adoptionsnævnet har efterfølgende haft lejlighed til at tage  

 stilling til et tilfælde vedrørende en 32-årig kvinde med  

 16 års disabetesvarighed, god metabolisk kontrol og minimale  

 øjenforandringer (simplex retinopati svarende til grad I).  

 Adoptionsnævnet fandt, at vedkommendes helbredstilstand ikke var til  

 hindre for godkendelse som adoptant.
 Diabetesforeningen har bl.a. på denne baggrund forespurgt, hvorvidt  

 der er muligt at præcisere, hvad der menes med "normale  

 resultater" og "nogen komplikation" i de ovennævnte  

 retningslinier.
 Adoptionsnævnet finder ikke, at det vil være muligt at give en  

 udtømmende opregning af, i hvilke tilfælde der bør  

 meddeles afslag på godkendelse som adoptant.
 De videnskabelige undersøgelser på området har vist,  

 dels at overdødeligheden ved insulinkrævende diabetes  

 først og fremmest er associeret til nyresygdom, dels at god metabolisk  

 kontrol udsætter tidspunktet for sendiabetiske komplikationer.
Har en ansøger således på ansøgningstidspunktet  

 tegn på begyndende nyresygdom (mikroalbuminuri), bør den  

 pågældende ikke godkendes som adoptant.
Hvorvidt der i  

 øvrigt foreligger omstændigheder, der bør føre til  

 afslag på godkendelse, må efter nævnets opfattelse bero  

 på en samlet vurdering af f.eks. diabetesvarighed.
 Det er således fortsat nævnets opfattelse, at der med  

 udgangspunkt i de udsendte retningslinier må foretages en konkret  

 vurdering i hvert enkelt tilfælde.
 Adoptionsnævnet skal påpege, at visse minimale sendiabetiske  

 manifestationer efter mange års diabetesvarighed hos en patient med god  

 metabolisk kontrol ikke i sig selv kan betragtes som en komplikation, der  

 bør føre til afslag på godkendelse som adoptant.
