Bestemmelser om etablering af  

 lufttrafiktjeneste1)    

 (BL 7-21, 4. udgave) I medfør af § 54, § 73 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 ICAO Annex 11, Air Traffic Services, seneste udgave.
 1.2 BL 3-1, Bestemmelser om etablering af offentlige VMC-flyvepladser,  

 seneste udgave.
 1.3 BL 3-2, Bestemmelser om etablering af offentlige IMC-flyvepladser,  

 seneste udgave.
 1.4 BL 3-13, Godkendelse og drift af præcisionslandingsbaner,  

 kategori II og III, seneste udgave.
 1.5 BL 6-08, Bestemmelser om certifikater for betjening af  

 radioanlæg i luftfartsradiotjenester, seneste udgave.
 1.6 BL 7-6, Bestemmelser om udøvelse af lufttrafiktjeneste, seneste  

 udgave.
 1.7 BL 7-8, Bestemmelser om drift af lufttrafiktjenesteenheder, seneste  

 udgave.
 1.8 BL 7-10, Bestemmelser om definitioner vedrørende  

 lufttrafiktjeneste, seneste udgave.
 Anm.: Det dokument, der er nævnt i pkt. 1.1, kan købes i  

 engelsk udgave ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København  

 SV.
2. Definitioner Se BL 7-10, Bestemmelser om definitioner vedrørende  

 lufttrafiktjeneste.
3. Anvendelsesområde 3.1 Denne BL fastsætter bestemmelser for etablering af  

 lufttrafiktjeneste inden for dansk område samt inden for områder,  

 hvor Danmark i henhold til internationale aftaler er forpligtet til at  

 udøve lufttrafiktjeneste.
 3.1.1 Bestemmelsen i pkt. 5.3 gælder ikke for meldekontor for  

 lufttrafiktjeneste.
 Anm. 1: Bestemmelser om udøvelse af lufttrafiktjeneste findes i  

 BL 7-6.
 Anm. 2: Bestemmelser om drift af lufttrafiktjenesteenheder findes i BL  

 7-8.
4. Ansvar Den, der har fået tilladelse til at indrette og drive en offentlig  

 flyveplads eller et civilt område på en militær flyveplads,  

 eller den, der har fået tilladelse til at drive en  

 lufttrafiktjenesteenhed, som ikke er tilknyttet en bestemt flyveplads, i det  

 følgende kaldet koncessionshaveren, skal sikre, at der etableres  

 lufttrafiktjeneste i overensstemmelse med bestemmelserne i denne BL.
5. Generelt 5.1 Efter tilladelse fra Statens Luftfartsvæsen kan  

 koncessionshaveren etablere lufttrafiktjeneste, selv om betingelserne for at  

 kræve dette ikke er opfyldt i henhold til pkt. 6.1, pkt. 7.1, pkt. 8.1  

 eller pkt. 9.1.
5.2 Statens Luftfartsvæsen kan bestemme, at koncessionshaveren skal  

 etablere lufttrafiktjeneste, selv om forudsætningerne i pkt. 6.1, pkt.  

 7.1, pkt. 8.1 eller pkt. 9.1 ikke er til stede, hvis dette findes  

 påkrævet på grund af 5.3 Lufttrafiktjenesteenheder og deres arbejdspositioner skal, før  

 de tages i brug, være operationelt godkendt af Statens  

 Luftfartsvæsen i overensstemmelse med bestemmelserne herom i BL  

 7-8.
6. Etablering af meldekontor for lufttrafiktjeneste 6.1 Koncessionshaveren skal etablere et meldekontor for lufttrafiktjeneste  

 på en offentlig flyveplads inden for tjenestetiden.
 6.2 Meldekontorets funktioner kan varetages af en af de  

 lufttrafiktjenesteenheder, der er etableret i medfør af afsnit 7 eller  

 afsnit 8 i denne BL.
 6.3 I den del af åbningstiden, der ligger uden for tjenestetiden,  

 skal der på flyvepladsen være adgang til en telefon, hvorfra der  

 kan optages kontakt med et anvist meldekontor for lufttrafiktjeneste.
7. Etablering af flyvepladsflyveinformationstjeneste (AFIS) 7.1 Koncessionshaveren skal etablere AFIS på en offentlig  

 flyveplads, når 7.1.1 På helikopterflyvepladser kan Statens Luftfartsvæsen  

 tillade, at der etableres en reduceret AFIS, i det følgende kaldet  

 HIS.
7.1.1.1 Uddannelsen til HIS-operatør skal foregå efter  

 uddannelsesplaner, som er godkendt af Statens Luftfartsvæsen.
For at  

 være berettiget til at udøve HIS skal vedkommende være  

 indehaver af et nationalt begrænset certifikat til betjening af  

 jordstation (N-JOR) med påtegning om, at det er gyldigt i forbindelse  

 med udøvelse af HIS.
 Anm.: Reglerne om nationalt begrænset certifikat til betjening af  

 jordstationer (N-JOR) fremgår af BL 6-08, afsnit 9.
 7.2 I tilknytning til en flyveplads, hvorfra der udøves  

 flyvepladsflyveinformationstjeneste, opretter Statens Luftfartsvæsen en  

 trafikinformationszone (TIZ) og, hvis det findes hensigtsmæssigt, et  

 trafikinformationsområde (TIA), når ét af følgende  

 kriterier er opfyldt:
 7.3 Trafikinformationszoner og trafikinformationsområder  

 nedlægges, når flyvepladsen ikke længere opfylder nogen af  

 de kriterier, der er nævnt i pkt. 7.2.
8. Etablering af tårnkontroltjeneste 8.1 Koncessionshaveren skal etablere tårnkontroltjeneste på en  

 offentlig flyveplads, når 8.1.1 Koncessionshaveren kan oprette separate lufttrafiktjenesteenheder  

 til udøvelse af følgende tjenester:
 8.1.1.1 De lufttrafiktjenesteenheder, der er nævnt i pkt. 8.1.1 a.  

 og b., skal være oprettet som organisatoriske underafdelinger af  

 kontroltårnet, og ansvaret for disse enheder skal varetages af den  

 daglige leder af kontroltårnet.
 8.2 I tilknytning til en kontrolleret flyveplads skal der kunne oprettes  

 en kontrolzone (CTR).
9. Etablering af indflyvningskontroltjeneste 9.1 Koncessionshaveren skal etablere indflyvningskontroltjeneste i  

 tilknytning til en offentlig flyveplads, hvor der findes en godkendt  

 indflyvningsprocedure, og hvor tårnkontroltjeneste er etableret.
 9.1.1 Indflyvningskontroltjeneste kan efter tilladelse fra Statens  

 Luftfartsvæsen udøves af vedkommende kontroltårn eller af  

 kontrolcentralen.
 9.2 En selvstændig enhed til udøvelse af  

 indflyvningskontroltjeneste ved en offentlig flyveplads, betegnet en  

 indflyvningskontrol, skal etableres, når der to år i træk  

 forekommer mere end 18.000 IFR-operationer pr. år.
9.3 En fælles indflyvningskontrol for flere offentlige flyvepladser  

 skal etableres, når områderne for ventemønstre og ind- og  

 udflyvningsprocedurer i tilknytning til flyvepladserne ikke kan anvendes  

 uafhængigt af hinanden.
I sådanne tilfælde fastsætter  

 Statens Luftfartsvæsen den indbyrdes fordeling af de udgifter, der er  

 forbundet med etablering og drift af indflyvningskontrollen på de  

 berørte flyvepladser, hvis enighed mellem de berørte parter  

 ikke kan opnås.
 9.4 I tilknytning til en indflyvningskontrol-tjeneste skal der kunne  

 oprettes et terminalområde (TMA).
10. Etablering af kontrolcentral 10.1 En koncessionshaver, der er udpeget til at drive en kontrolcentral  

 for et nærmere fastsat område, skal etablere en sådan  

 kontrolcentral i overensstemmelse med bestemmelserne i denne BL og i BL  

 7-8.
11. Etablering af flyveinformationscentral En koncessionshaver, der er udpeget til at drive en  

 flyveinformationscentral for et nærmere fastsat område, skal  

 etablere en sådan flyveinformationscentral i overensstemmelse med  

 bestemmelserne i denne BL og i BL 7-8.
12. Nedgradering af tjeneste 12.1 Statens Luftfartsvæsen kan tillade, at  

 flyvepladsflyveinformationstjeneste, som er etableret i medfør af pkt.  

 7.1, i trafiksvage perioder nedgraderes til meldekontor for  

 lufttrafiktjeneste i overensstemmelse med, hvad der er angivet i pkt. 12.3,  

 pkt. 12.4 og pkt. 12.5.
 12.2 Statens Luftfartsvæsen kan tillade, at  

 tårnkontroltjeneste, som er etableret i medfør af pkt. 8.1, i  

 trafiksvage perioder nedgraderes til flyvepladsflyveinformationstjeneste i  

 overensstemmelse med, hvad der er angivet i pkt. 12.3, pkt. 12.4 og pkt.  

 12.5.
 12.3 Den enkelte tjeneste skal udøves i én periode inden for  

 et tidsrum af 24 timer.
 12.4 Præcisionsindflyvninger af kategori II og III må kun  

 finde sted, når der er etableret tårnkontroltjeneste.
 12.5 Flyvepladsen må kun beflyves under IMC, når der er  

 etableret tårnkontroltjeneste eller  

 flyvepladsflyveinformationstjeneste.
13. Lokaler 13.1 AFIS og HIS 13.1.1 AFIS og HIS skal udøves fra et lokale, der er placeret  

 således, at AFIS-/HIS-operatøren i klart vejr har udsyn over  

 flyvepladsens manøvreområde.
 13.1.2 Muligheden for udsyn over flyvepladsens manøvreområde  

 må ikke hindres af bygninger m.v.
 13.1.3 Udsynet må ikke hindres af direkte eller indirekte lyskilder,  

 såsom arbejdsbelysning i lokalet, forpladsbelysning eller reflekser fra  

 f.eks. overfladebelægning, ligesom der skal tages hensyn til solens  

 genevirkning.
13.2 Tårnkontroltjeneste 13.2.1 Tårnkontroltjeneste skal udøves fra et  

 kontroltårn, hvis højde over terrænet og placering  

 på flyvepladsen muliggør, at flyvelederen i klart vejr har udsyn  

 over flyvepladsens manøvreområde og luftrummet 360° omkring  

 flyvepladsen.
 13.2.2 Muligheden for udsyn over flyvepladsens manøvreområde  

 må ikke hindres af bygninger m.v.
 13.2.3 Tårnets højde skal mindst være således, at  

 øjenhøjde i tårnkabinen ikke er under en værdi, der  

 udregnes således:
X = Y + D tg (0,58 + Gs°) hvor X er kote for øjenhøjde, Y er terrænkote for fjerneste bane-ende, D er afstanden fra tårnets placering til fjerneste baneende, og Gs er overfladehældning i decimalgrader (+/-) målt fra det  

 vandrette plan fra fjerneste baneende til position for tårnets  

 placering.
 13.2.4 Udsynet må ikke hindres af direkte eller indirekte lyskilder,  

 såsom arbejdsbelysning i operationslokalet, forpladsbelysning eller  

 reflekser fra f.eks. overfladebelægning, ligesom der skal tages hensyn  

 til solens genevirkning.
13.2.5 Ruderne i tårnkabinen skal kunne holdes fri for dug, og de  

 må ikke virke forvrængende på farveopfattelsen eller  

 udsynet fra tårnkabinen.
Ruderne skal være skråtstillet med  

 hældning udad med højden.
Indramningen skal være så  

 smal som muligt.
 13.2.6 Tårnkabinens gulv, sider og loft skal være  

 udført af eller belægges med støjdæmpende  

 materiale.
 13.2.7 Tårnkabinen skal være forsynet med  

 solafskærmningsmidler, der ikke forhindrer udsynet.
13.3 Flyveinformationscentral, kontrolcentral og  

 indflyvningskontrol 13.3.1 En flyveinformationscentral, en kontrolcentral og en  

 indflyvningskontrol skal etableres i lokaler, der har tilstrækkelig  

 størrelse til, at alle enhedens operative arbejdspositioner kan  

 placeres i det samme lokale.
 13.3.2 Arbejdspositionerne og anvendelsen af det etablerede udstyr  

 må ikke hindres af direkte eller indirekte lyskilder, såsom  

 arbejdsbelysning i lokalet, indfald af lys gennem vinduer eller refleksioner  

 fra disse.
 13.2.3 Lokalets gulv, vægge og loft skal være udført af  

 eller belægges med støjdæmpende materiale.
14. Kommunikation 14.1 Luft-jord kommunikation 14.1.1 Generelt 14.1.1.1 Luft-jord kommunikation skal i forbindelse med lufttrafiktjeneste  

 udføres som radiotelefoni og/eller digital dataudvekslingsteknik.
 14.1.1.2 Når der anvendes direkte to-vejs radiokommunikation eller  

 digital dataudveksling mellem pilot og lufttrafiktjenesteenheder, skal der  

 sikres rekordering af alle luft-jord kanaler, der anvendes.
 14.1.1.3 Hvor der er behov for at reducere kommunikationsbyrden for  

 lufttrafiktjenestens VHF luft-jord kommunikationskanal, skal der etableres en  

 automatisk terminalinformationstjeneste ved anvendelse af tale  

 (Tale-ATIS).
14.1.2 Indflyvningskontroltjeneste 14.1.2.1 Luft-jord kommunikationsudstyr skal muliggøre direkte,  

 hurtig og ubrudt to-vejs kommunikation, der er fri for statisk støj,  

 mellem indflyvningskontrollen og behørigt udstyrede  

 luftfartøjer under lufttrafiktjenesteenhedens kontrol.
 14.1.2.2 Hvor der er oprettet en særskilt indflyvningskontrol, skal  

 luft-jord kommunikationen foregå på kanaler, som udelukkende  

 betjener denne enhed.
14.1.3 Tårnkontroltjeneste og AFIS Luft-jord kommunikationsudstyr skal muliggøre direkte, hurtig og  

 ubrudt to-vejs kommunikation, der er fri for statisk støj, mellem  

 kontroltårnet henholdsvis AFIS-enheden og behørigt udstyrede  

 luftfartøjer, der opererer inden for en afstand af 45 km (25 NM) fra  

 pågældende flyveplads.
14.1.4 Flyveinformationscentral og kontrolcentral 14.1.4.1 Luft-jord kommunikationsudstyr skal muliggøre to-vejs  

 kommunikation mellem flyveinformationscentralen, henholdsvis  

 kontrolcentralen, og behørigt  udstyrede luftfartøjer, som  

 flyver inden for enhedens ansvarsområde.
 14.1.4.2 Hvor det er muligt, skal kommunikationsudstyret muliggøre  

 direkte, hurtig og ubrudt kommunikation, der er fri for statisk  

 støj.
14.1.5 Nødfrekvensen i lufttrafiktjenesteenheder 14.1.5.1 Følgende lufttrafiktjenesteenheder skal have mulighed for  

 at sende og modtage på den internationale nødfrekvens 121,5  

 MHz:
Anm.: På grund af særlige lokale forhold forventes ikke, at  

 kontrolcentraler og flyveinformationscentraler har fuld dækning inden  

 for ansvarsområdet.
For disse enheder skal den teoretiske dækning  

 indgå som en del af enhedens operationelle godkendelse.
 14.1.5.2 Hvor det er teknisk muligt og økonomisk ønskeligt,  

 vil to eller flere lufttrafiktjenesteenheder kunne anvende fælles  

 sender-/ modtagerudstyr.
 14.1.5.3 Sender/modtager for den internationale nødfrekvens 121,5  

 MHz er ikke omfattet af kravet i BL 7-22, pkt. 5.1 d., om reserveudstyr.
14.2 Jord-jord kommunikation 14.2.1 Jord-jord kommunikation skal i forbindelse med lufttrafiktjeneste  

 udføres som direkte talekommunikation og/eller digital  

 data-udveksling.
14.2.2 Kommunikation mellem lufttrafiktjenesteenheder 14.2.2.1 En indflyvningskontrol skal have udstyr til kommunikation med  

 følgende tilknyttede enheder:
 14.2.2.2 Et kontroltårn og en AFIS-enhed skal have udstyr til  

 kommunikation med følgende tilknyttede enheder:
 14.2.2.3 En flyveinformationscentral og en kontrolcentral skal have udstyr  

 til kommunikation med følgende tilknyttede enheder:
14.2.2.4 En flyveinformationscentral og en kontrolcentral skal endvidere  

 have udstyr til kommunikation med alle tilstødende  

 flyveinformationscentraler og kontrolcentraler 14.2.3 Kommunikation mellem lufttrafiktjenesteenheder og andre  

 enheder 14.2.3.1 En indflyvningskontrol, et kontroltårn og en AFIS-enhed  

 skal have udstyr til kommunikation med følgende enheder, der  

 udøver tjeneste inden for deres respektive ansvarsområder:
 14.2.3.2 En flyveinformationscentral og en kontrolcentral skal have udstyr  

 til kommunikation med følgende enheder, der udøver tjeneste  

 inden for ansvarsområdet:
 14.2.3.3 Det kommunikationsudstyr, der er krævet i henhold til pkt.  

 14.2.3.1 a., skal indeholde mulighed for hurtig og pålidelig  

 kommunikation mellem lufttrafiktjenesteenheden og den eller de militære  

 enheder, der er ansvarlige for kontrollen med interception af  

 luftfartøjer inden for lufttrafiktjenesteenhedens  

 ansvarsområde.
14.2.4 Krav til kommunikationsudstyr 14.2.4.1 Kommunikationsudstyr, der er krævet i pkt. 14.2.2 og pkt.  

 14.2.3, skal indeholde mulighed for, 14.2.4.2 Kommunikationsudstyret, der er krævet i pkt. 14.2.3.1 a.,  

 b. og c., skal indeholde mulighed for direkte talekommunikation og for  

 konferencesamtaler.
 14.2.4.3 Kommunikationsudstyr, beregnet for direkte talekommunikation  

 eller digital data-udveksling mellem lufttrafiktjenesteenheder indbyrdes og  

 mellem lufttrafiktjenesteenheder og vedkommende militære enheder, skal  

 være udstyret med automatisk rekordering af kommunikationen.
 14.2.4.4 Kommunikationsudstyr, beregnet for automatisk udveksling af data  

 mellem luft-trafiktjenesteenheders computere, skal være udstyret med  

 automatisk rekordering af kommunikationen.
 14.2.4.5 Kommunikationsforbindelserne mellem flyveinformationscentral,  

 kontrolcentral, indflyvningskontrol og tårnkontrol, beliggende inden  

 for samme flyveinformationsregion, skal etableres ved fast opkoblede  

 forbindelser mellem de pågældende lufttrafiktjenesteenheder.
 14.2.4.6 Kommunikationsforbindelserne mellem indflyvningskontrol eller  

 kontroltårn og vedkommende forpladstjeneste, som er krævet i  

 henhold til pkt. 14.2.3.1 e., skal etableres ved en fast opkoblet forbindelse  

 mellem de pågældende enheder.
 14.2.4.7 Kommunikationsforbindelserne mellem AFIS-enheder og de  

 lufttrafiktjenesteenheder, der er nævnt i pkt. 14.2.4.5, skal etableres  

 ved enten en fast opkoblet forbindelse mellem de pågældende  

 lufttrafiktjenesteenheder eller ved oprettelse af reserveret telefonnummer og  

 etablering af automatisk nummersender.
14.3 Kontrol med trafik på jorden Der skal på kontrollerede flyvepladser etableres to-vejs  

 radiotelefonikommunikationsudstyr til brug for kontroltårnes kontrol af  

 andre køretøjer end luftfartøjer på  

 manøvreområdet, medmindre kommunikation kan foretages på  

 tilfredsstillende vis ved hjælp af visuelle signaler.
15. Overvågningsudstyr 15.1. Radar For en overvågningsradar, der anvendes i forbindelse med  

 udøvelse af lufttrafiktjeneste, skal der foretages automatisk  

 rekordering af de præsentationsdata, der tilgår hver enkelt  

 arbejdsposition.
16. Lufttrafiktjenestens behov for informationer 16.1 Meteorologiske informationer 16.1.1 Generelt Lufttrafiktjenesteenheder skal forsynes med ajourførte  

 informationer om eksisterende vejrforhold og vejrudsigter, som er  

 nødvendige for udøvelsen af disses respektive tjenester.  

 Informationerne skal være udfærdigede på en sådan  

 måde, at det kræver et minimum af dekodning fra  

 lufttrafiktjenestepersonalets side, og med intervaller som tilfredsstiller  

 behovet for de berørte lufttrafiktjenesteenheder.
16.1.2 Indflyvningskontrolenheder 16.1.2.1 Lufttrafiktjenesteenheder, der udøver  

 indflyvningskontroltjeneste, skal forsynes med gældende meteorologiske  

 meldinger og vejrudsigter for det luftrum og de flyvepladser, enheden  

 betjener.
Specielle meldinger og tilføjelser til vejrudsigter skal  

 fremsendes til indflyvningskontrollen i overensstemmelse med fastlagte  

 kriterier uden at afvente den næste rutinemæssige rapport eller  

 vejrudsigt.
Hvor flere vindmålere anvendes, skal der angives tydelig  

 benævnelse for vindmålerne for at identificere banen og den del  

 af banen, den enkelte vindmåler dækker.
 16.1.2.2 Lufttrafiktjenesteenheder, der udøver  

 indflyvningskontroltjeneste, skal forsynes med gældende  

 trykværdier til brug for højdemåler-indstilling inden for  

 områder, der er fastsat af indflyvningskontrollen.
 16.1.2.3 Lufttrafiktjenesteenheder, der udøver  

 indflyvningskontroltjeneste for slutindflyvning, landing og start, skal  

 være udstyret med vind-indikator(er). Vindindikator(erne) skal  

 være relateret til de(n) samme beliggenhed(er), som observation er  

 foretaget fra, og data skal stamme fra den samme vindmåler som den  

 tilsvarende vindindikator i kontroltårnet og i den meteorologiske  

 station, hvor en sådan station findes.
 16.1.2.4 Lufttrafiktjenesteenheder, der udøver  

 indflyvningskontroltjeneste for slutindflyvning, landing og start, skal  

 forsynes med tilgængelige informationer om "wind shear", som kan have  

 en negativ effekt på luftfartøjer under indflyvning, under start  

 og under cirkling.
16.1.2.5 Lufttrafiktjenesteenheder, der udøver  

 indflyvningskontroltjeneste for slutindflyvning, landing og start til  

 flyvepladser, hvor banesynsvidde bestemmes ved hjælp af instrumenter,  

 skal udstyres med indikator(er), der muliggør aflæsning af  

 gældende værdier for banesynsvidde.
Indikator(erne) skal  

 være relateret til de(n) samme beliggenhed(er), som observation er  

 foretaget fra, og data skal stamme fra den samme banesynsviddeindikator som  

 den tilsvarende indikator i kontroltårnet og i den meteorologiske  

 station, hvor en sådan station findes.
16.1.3 Kontroltårne og AFIS-enheder 16.1.3.1 Kontroltårne og AFIS-enheder skal forsynes med  

 gældende meteorologiske meldinger og vejrudsigter for den flyveplads,  

 de betjener.
Specielle meldinger og tilføjelser til vejrudsigter skal  

 fremsendes til kontroltårnet henholdsvis AFIS-enheden i  

 overensstemmelse med fastsatte kriterier uden at afvente den næste  

 rutinemelding eller vejrudsigt.
 16.1.3.2 Kontroltårne og AFIS-enheder skal forsynes med  

 gældende trykværdier til brug for  

 højdemålerindstilling gældende for den flyveplads, de  

 betjener.
16.1.3.3 Kontroltårne og AFIS-enheder skal være udstyrede med  

 vindindikator(er). Vindin-dikatoren skal være relateret til de(n) samme  

 beliggenhed(er), som observation er foretaget fra, og data skal stamme fra  

 den samme vindmåler som den tilsvarende vindindikator i den  

 meteorologiske station, hvor en sådan station findes.
Hvor flere  

 vindmålere anvendes, skal der angives tydelig benævnelse for  

 vindmålerne for at identificere banen og den del af banen, den enkelte  

 vindmåler dækker.
 16.1.3.4 Kontroltårne og AFIS-enheder skal forsynes med  

 tilgængelige informationer om "wind shear", som kan have en negativ  

 effekt på luftfartøjer under indflyvning, under start og under  

 circling, samt på luftfartøjer, der befinder sig på banen  

 under start- eller landingsfasen.
 16.1.3.5 Kontroltårne og AFIS-enheder skal forsynes med  

 tilgængelige oplysninger om meteorologiske forhold, som kan have en  

 negativ effekt på luftfartøjer på jorden, herunder  

 parkerede luftfartøjer, flyvepladsanlæg og  

 flyvepladstjenester.
16.1.3.6 Kontroltårne og AFIS-enheder på flyvepladser, hvor  

 banesynsvidde bestemmes ved hjælp af instrumenter, skal udstyres med  

 indikator(er), der muliggør aflæsning af gældende  

 værdier for banesynsvidde.
Indikator(erne) skal være relateret  

 til de(n) samme beliggenhed(er), som observation er foretaget fra, og data  

 skal stamme fra den samme banesynsviddeindikator som den tilsvarende  

 indikator i den meteorologiske station, hvor en sådan station  

 findes.
16.1.4 Flyveinformationscentral og kontrolcentral 16.1.4.1 En flyveinformationscentral og en kontrolcentral skal forsynes  

 med følgende meteorologiske informationer:
 16.1.4.1.1 Der skal lægges speciel vægt på forekomst af  

 eller forventede vejrforringelser, så snart sådanne kan  

 fastslås.
 16.1.4.1.2 De nævnte meteorologiske informationer skal dække  

 hele flyveinformationsregionen.
 16.1.4.2 En flyveinformationscentral og en kontrolcentral skal med  

 passende intervaller forsynes med gældende trykværdier til brug  

 for højdemålerindstilling gældende for lokaliteter, som er  

 specificeret af flyveinformationscentralen henholdsvis af  

 kontrolcentralen.
16.2 Oplysninger om flyvepladsforhold og den operationelle status for  

 tilhørende hjælpemidler AFIS-enheder, kontroltårne og lufttrafiktjenesteenheder, der  

 udøver indflyvningskontroltjeneste, skal løbende forsynes med  

 gældende informationer om betydningsfulde operationelle forhold  

 på manøvreområdet indeholdende oplysninger om eksisterende  

 midlertidig fare samt den operationelle status for alle tilhørende  

 hjælpemidler på de(n) flyveplads(er), lufttrafiktjenesteenheden  

 betjener.
16.3 Informationer om den operationelle status for  

 navigationshjælpemidler Lufttrafiktjenesteenheder skal forsynes med gældende informationer  

 om den operationelle status for ikke-visuelle navigationshjælpemidler  

 og de visuelle hjælpemidler, der er af betydning for start-,  

 indflyvnings- og landingsprocedurer inden for enhedens ansvarsområde og  

 for de visuelle og ikke-visuelle hjælpemidler, der er af betydning for  

 kørsel på trafikområdet.
16.4 Informationer om udslip Lufttrafiktjenesteenheder skal forsynes med informationer om radioaktive  

 og giftige kemiske udslip, som kan have indflydelse på flyvninger inden  

 for enhedens ansvarsområde.
16.5 Informationer om tid Lufttrafiktjenesteenheder skal være udstyret med ure, som angiver  

 tiden i timer, minutter og sekunder med en nøjagtighed, som angivet i  

 BL 7-6, pkt. 4.4. Fra hver enkelt arbejdsposition i lufttrafiktjenesteenheden  

 skal et ur kunne aflæses uden vanskeligheder.
17. Nødstrømsforsyning Lufttrafiktjenesteenheders udstyr og belysning skal være tilsluttet  

 en nødstrømsforsyning, som i tilfælde af afbrydelse af  

 den primære strømforsyning kan sikre udstyrets og belysningens  

 fortsatte drift.
18. Supplerende krav 18.1 Koncessionshaveren skal sikre, at de anlæg og det udstyr, der  

 skal være til rådighed for lufttrafiktjenesten, opfylder de  

 tekniske specifikationer, som i medfør af artikel 3 i Rådets  

 direktiv 93/65/EØF af 19. juli 1993 er gjort obligatoriske.
 18.2 Statens Luftfartsvæsen kan i hvert enkelt tilfælde under  

 hensyn til den ønskede benyttelse af flyvepladsen eller af  

 lufttrafiktjenesteenheden fastsætte yderligere krav til det udstyr og  

 de informationer, der skal være til rådighed for  

 lufttrafiktjenesteenheden.
 Anm.: Oplysning om sådanne eventuelle krav vil kunne indhentes  

 hos Statens Luftfartsvæsen i forbindelse med en operativ beskrivelse af  

 den pågældende lufttrafiktjenesteenheds ansvarsområde og  

 opgaver, forud for ansøgning om operationel godkendelse af  

 enheden.
19. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
20. Klageadgang Afgørelser truffet af Statens Luftfartsvæsen efter  

 bestemmelserne i pkt. 7.1.1.1 kan påklages til Trafikministeriet.
 21. Straf m.v.
21.1 Med bøde straffes 21.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
 21.3 Bliver lufttrafiktjeneste ikke etableret i henhold til de  

 bestemmelser, der er fastsat i denne BL, kan Statens Luftfartsvæsen  

 tilbage-kalde en given tilladelse til, at flyvepladsen kan beflyves under  

 instrumentvejrforhold, eller lukke pladsen for ruteflyvning.
22. Ikrafttræden 22.1 Denne BL træder i kraft den 1. august 2002.
 22.2 Samtidig ophæves BL 7-21, 3. udgave af 19. april 2001.
23. Overgangsbestemmelser For radarpræsentationsudstyr, der er etableret før denne BL's  

 ikrafttræden, kan den automatiske rekordering af de  

 præsentationdata, der tilgår hver enkelt arbejdsposition, jf.  

 pkt. 15.1, erstattes af automatisk rekordering af de præsentationsdata,  

 der tilgår lufttrafiktjenesteenhedens samlede  

 radarpræsentationsudstyr.
Statens Luftfartsvæsen, den 26. juni  

 2002 Ole Asmussen /Karsten Theil 1)   BL'en indeholder bestemmelser,  

 der for så vidt angår anlæg og udstyr til brug for  

 lufttrafiktjeneste, gennemfører Rådets direktiv 93/65/EØF  

 af 19. juli 1993 om definition og anvendelse af kompatible tekniske  

 specifikationer for erhvervelse af udstyr og systemer til regulering af  

 lufttrafikken (air-traffic-management equipment and systems).
