INDHOLDSFORTEGNELSE Optjening af feriepenge som funktionær Optjening af feriepenge som time/uge/14-dageslønnet Kronisk syge Arbejdsgiverens forsikring i Sikringsstyrelsen Graviditet/barsel Afholdelse af ferie ved sygdom Udbetaling af feriepenge uden at ferie holdes Adresse og telefonnummer.
 Funktionærer/månedslønnede:
 Optjening af feriepenge.
 Er du funktionær eller månedslønnet, og holder du ferie med løn, vil du  

 under fravær på grund af sygdom eller tilskadekomst få udbetalt sædvanlig løn  

 under fraværet, uanset hvor lang tid sygdommen varer.
 Sygdom får derfor ingen betydning for optjeningen af ferie og feriepenge,  

 da funktionærer/månedslønnede optjener ret til normal ferie med løn, når der  

 udbetales løn under sygdom.
 Time/uge/14-dageslønnede:
 Hvis du er time - uge - eller 14-dages lønnet og derfor normalt ikke får  

 løn under sygdom, er der specielle regler i ferieloven, der sikrer at du  

 alligevel får feriegodtgørelse i et vist omfang.
 Ferielovens § 13:
 Man får normalt ikke feriepenge af dagpenge under sygdom, men ifølge  

 ferielovens § 13 er det bestemt, at arbejdsgiveren skal beregne feriepenge,  

 efter følgende betingelser:
 - Du skal være syg i mere end 3 dage.
 - Du skal have været ansat hos arbejdsgiveren i mindst 12 måneder.
 - Du kan højst få feriegodtgørelse i optil 4 måneder på grund af sygdom.
 3 dages reglen:
 - Fraværet skal være af mere end 3 dages varighed.
 - Ved opgørelsen tæller normalt kun de dage, hvor du ville have fået løn,  

 hvis du havde været på arbejde.
 - Karensdagen tæller som første sygedag, uanset om du selv betaler dagen  

 eller du anvender en feriedag på denne dag.
 - Søgnehelligdage og søndage tælles kun med, hvis du får løn for disse  

 dage, når du er rask.
 - Frilørdage i virksomheder med 5-dages uge medtages ved beregningen.
 - Hvis sygdommen har varet mere end 3 arbejdsdage skal du også have  

 feriepenge på grundlag af de første 3 sygedage.
 Anciennitet - sygdom:
 - Ved fravær på grund af sygdom er det en betingelse, at du har været  

 ansat hos arbejdsgiveren i mindst 12 måneder før sygdommen.
- Det kræves ikke, at de 12 måneder skal ligge i sammenhæng, idet  

 tidligere ansættelser hos samme arbejdsgiver inden for de sidste 24 måneder  

 medregnes, medmindre du efter eget ønske er rejst fra arbejdsgiveren.
I så  

 fald skal der begyndes forfra med udregning af ancienniteten.
 -tilskadekomst:  Hvis du kommer tilskade i virksomheden, er det  

 ingen betingelse for at optjene feriegodtgørelse under fraværet, at du forud  

 for arbejdsulykken/tilskadekomsten, har været ansat hos arbejdsgiveren i et  

 bestemt tidsrum.
 4 måneders reglen:
 Din arbejdsgiver er i forbindelse med sygdom og tilskadekomst højst  

 forpligtet til at betale feriepenge for:
 a. 4 måneder på grund af samme sygdom eller tilskadekomst.
b.
Sammenlagt 4 måneder inden for et optjeningsår.
 Opsigelse:
 Hvis en lønmodtager er opsagt/har sagt op inden sygdommen indtræder er  

 arbejdsgiveren kun forpligtet til at beregne feriegodtgørelse indtil  

 fratrædelsesdagen.
 Derimod kan en arbejdsgiver ikke slippe for at betale feriepenge så længe  

 sygdommen varer, ved at opsige lønmodtageren i sygdomsperioden.
 Beregningsgrundlaget:
 Feriepenge under en fraværsperiode beregnes af gennemsnitslønnen de sidste  

 4 uger før fraværet.
 Hvis du ikke har været ansat i 4 uger før fraværet beregnes  

 feriegodtgørelsen på grundlag af gennemsnitslønnen i ansættelsestiden.
 Dokumentation:
 Arbejdsgiveren kan kræve, at du dokumenterer, at fraværet skyldes sygdom  

 eller tilskadekomst ved lægeerklæring, tro- og loveerklæring eller lignende.
 Kronisk Syge:
 Kronisk syge kan få en såkaldt § 12 aftale, hvorefter det offentlige  

 betaler sygedagpenge fra 1. sygedag under fravær på grund af den kroniske  

 sygdom.
 Kronisk syge med § 12 aftaler, har dog stadig krav på feriegodtgørelse  

 efter de almindelige regler i ferielovens § 13.
 Arbejdsgiverens forsikring i sikringsstyrelsen:
 Mindre arbejdsgivere kan forsikre sig mod at skulle betale dagpenge til  

 lønmodtagerne i de første 13 uger af en lønmodtagers sygdom/tilskadekomst.
 Forsikringen dækker dog ikke forpligtelsen til at udbetale feriepenge, som  

 skal betales af arbejdsgiveren efter ovennævnte regler.
 Graviditet:
 Fravær på grund af graviditet og fødsel sidestilles ikke med sygdom.  

 Nærmere oplysning om ferierettighederne for gravide lønmodtagere og forældre  

 på barselsorlov kan læses i Arbejdstilsynets pjece og Barsel og Ferie.
 Afholdelse af ferie.
 Sygdom under ferien:
 Ferie har til formål ikke bare at tjene som afbræk fra det daglige  

 arbejde, men også at været det tidsrum, hvor man hviler ud og rekreerer sig.
 Dette formål bliver ikke opfyldt, hvis man er syg under sin ferie.
 I visse tilfælde har man krav på ferie på et senere tidspunkt eller en  

 økonomisk erstatning, et »plaster på såret«, hvis man er syg i sin  

 ferie.
 Syg, før ferien starter:
 Har man aftalt med sin arbejdsgiver, hvornår man holder ferie, og bliver  

 man syg inden ferien, kan man kræve feriedage senere på ferieåret svarende  

 til det antal aftalte feriedage, hvor man var syg.
 Syg, efter at ferien er begyndt:
 Bliver man først syg, efter at ferien er startet, kan man ikke kræve  

 erstatning i form af ferie på et senere tidspunkt.
 Hvornår begynder ferien:
 Ferien begynder, når man forlader arbejdspladsen sidste dag inden aftalt  

 ferie starter.
 Hvis man afspadserer overarbejde eller lignende i ugen inden ferien, må de  

 timer, i hvilke man afspadserer, sidestilles med arbejde, og ferien begynder  

 også i disse tilfælde, når man ville have forladt arbejdspladsen sidste  

 arbejdsdag inden aftalt ferie.
 Udbetaling af feriepenge uden af ferie holdes:
 Hvis man har været syg så længe, at man ikke kan nå at holde 3 ugers  

 hovedferie inden 30. september, kan man få feriepenge svarende til 18  

 feriedage udbetalt uden at holde ferie.
 Feriepengene udbetales uden at der trækkes i løn eller sygedagpenge.
 På samme måde kan feriepenge udbetales i april måned, hvis man på grund af  

 sygdom ikke kan holde ferie inden ferieårets udløb.
 Yderligere oplysninger:
 Hvis du ønsker yderligere oplysninger, kan du rette henvendelse til  

 Direktoratet for Arbejdstilsynet, Ferielovkontoret, Landskronagade 33-35,  

 2100 København Ø, tlf.nr. 01 - 18 10 50 hver dag fra kl. 12 - 16.
