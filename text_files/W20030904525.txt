Kendelse fra Pressenævnet i sag nr.  

 5/2003 [En mand   K] har klaget til Pressenævnet over et  

 indlæg bragt i internetmediet Kafka.dk den 1. januar 2003, idet han  

 mener, at god presseskik er tilsidesat.
Indlægget havde overskriften "Re:  

 B.T.s journalister klædt af af  Brixtofte ". Under  

 overskriften var anført: "Indsendt af  Flemming  Hansen 01.1.03  

 18:28: Som svar på B.T.s journalister klædt af af  

  Brixtofte  indsendt af Red. [K] 31.12.02 10.41:" Indlægget var sålydende:
 "Den er jo helt gal med disse såkaldte  

 "journalister" [As initialer] og [Ks initialer].  

 Hvordan kan de overhovedet sammenligne deres journalistiske makværk  

 ( Jane  Horney sagen, Rostockmødet mm.) med det fine stykke  

 journalistiske arbejde som de to journalister på BT har udrettet.
 BT journalisterne har deres dokumentation i orden, de har  

 en udførlig kildeangivelse og sidst men ikke mindst, de har lavet en  

 kompetent og journalistisk korrekt research i forbindelse med deres  

 artikler.
 Alt den faglige kunnen mangler de to  

 "journalister" [As initialer] og [Ks initialer]  

 fuldstændig, hvilket fremgår af alt det makværk de til dato  

 har udgydet i diverse fora. [As initialer] og [Ks initialer]  

 kunne sandsynligvis ikke få arbejde på selv det mest ukritiske  

 skoleblad.
 Til eventuelle læsere af dette indlæg må  

 jeg også lige gøre opmærksom på hvad for ting og  

 sager de to megalomane (lider af storhedsvanvid, kan ikke korrigeres)  

 affaldsjournalister har udgydet her på nettet.
" Jane  Horney lever"   Hvorfor har hun ikke  

 ringet hjem fra sit domicil i London.
Hvorfor arbejder hun i en alder af 84  

 for MI5,  Dronning  Elisabeth og  Tony  Blair.
"WTC-massakren d. 11.09.01 blev udført af  

 amerikanske efterretningsvæsener ved at de detonerede flere ton  

 sprængstof inde i tårnene lige inden de blev ramt af ubemandede  

 fly fjernstyret af agenter langt derfra"   Hvordan fik man flere ton  

 sprængstof ind i tårnene.
Hvor er de 245 passagerer og  

 besætningsmedlemmer der er rapporteret savnede (en del af dem ret  

 kendte derovre).
 " Oluf  Palme blev skudt af sin kone, på  

 opfordring af ham selv, fordi han havde fået konstateret aids"  

 Vi lader den lige stå et øjeblik.
 "Der har aldrig været mennesker på  

 månen"   Hvordan får man ca. 12000 involverede til at holde  

 tæt om så stort et svindelnummer.
Jeg kunne fortsætte i det uendelige, men må  

 bare konstatere, at nettet ikke kan beskytte os mod fantaster, tredierangs  

 skriverkarle og tydeligt syge personer." Klageren har anført, at indklagede tillader, at han  

 og redaktør [A] kaldes "såkaldte journalister",  

 på trods af at den ansvarshavende redaktør hos indklagede er  

 vidende om, at han og [A] står i "den lille røde" og  

 oppebærer presseskort fra Danske Dagblades Forening som medlemmer af  

 redaktørforeningen Dansk Konservativ Presseforening.
Klageren har videre anført, at man i  

 indlægget kalder hans og [A]s 10-årige research-arbejde i  Jane  

  Horney-sagen for "journalistik makværk", på trods af  

 at arbejdet er 100% dokumenteret.
Ligeledes omtales klager og [A] som  

 værende "megalomane" og "affaldsjournalister".
Klageren har yderligere anført, at han og [A]  

 omtales som "fantaster", "tredierangsskriverkarle" og  

 "tydeligt syge personer" og dette på trods af, at han har  

 været ansat på Berlingske Tidende i 12 år og været  

 redaktør for en lang række andre publikationer.
For tiden er  

 klager redaktør af for lokalradioen Frederiksberg-Journalen  og avisen  

 af samme navn samt for Nordjyllands-Journalen.
Indklagede har endvidere ladet  

 skribenten svine klager til for de artikler, som han har bragt om  Oluf  

  Palme, WTC-massakren den 11. september, hvor redaktøren hos  

 indklagede og skribenten udmærket ved, at det er påstande i  

 udenlandske artikler, som klager refererer til på sin internetside.
 Klageren har endelig oplyst, at redaktøren hos  

 indklagede har givet ham og [A] skriveforbud i dette medie, hvilket betyder,  

 at man har frataget dem retten til at forsvare sig, hvilket er en klar  

 overtrædelse af § 34 i medieansvarsloven.
Indklagede har anført, at man ikke er ansvarlig for  

 navngivne indlæg.
Indlægget indeholder ikke injurier af nogen  

 art.
Der er tale om kendsgerninger med henvisning til oplysninger fremsat af  

 og [A] selv samt en meget præcis karakteristik af de to  

 personer.
Indklagede har videre anført, at det er en sandhed  

 med stærke modifikationer, når klager påstår, at han  

 ikke har kunne svare på  Flemming  Hansens indlæg.
Indklagede har  

 henvist til et indlæg indsendt af [klager] og [A] den 1. januar 2003  

 kl. 22:38.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 Det er Pressenævnets opfattelse, at  

 læserbrevsdebatten   herunder indlæg, der bringes i  

 internetmedier   må have vide rammer, og læserbreve indeholder  

 efter sagens natur   ofte mere vurderende og kommenterende bemærkninger  

 end redaktionelle artikler.
 Henset hertil samt til, at klager tidligere i indlæg  

 i det indklagede medie har benyttet sig af en meget malende og umiddelbart  

 nedværdigende sprogbrug, finder nævnet ikke grundlag for at  

 udtale kritik af indklagede.
 Afsagt den 12. februar 2003.
