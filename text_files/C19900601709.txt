 Finansministeriet og Dansk Funktionærforbund har indgået vedlagte  

 overenskomst af 5. januar 1990, der træder i stedet for overenskomst af 21.  

 juli 1987.
Almindelige bemærkninger Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 3. Ansættelsesbrev Overenskomstens parter er enige om at anbefale, at ansættelsesbrevet i  

 bilag 3 anvendes.
Teksten kan fraviges, hvis forholdene kræver det.
 Der henvises i øvrigt til Finansministeriets cirkulære af 20. januar 1989  

 (LP.nr. 1/89) om ansættelsesaftale for funktionærer og medarbejdere med  

 funktionærlovsvilkår i statens tjeneste, samt til CFU-forligets punkt 6.1 om  

 udstedelse af ansættelsesbrev ved førstegangsansættelse af medarbejdere på  

 månedsløn.
Til § 4. Løn Indplacering på 1987-overenskomsten er sket i overensstemmelse med  

 nedenstående regler:
 Allerede ansatte på skalatrin 8, 9 og 10 indplaceres pr. 13. april 1987 på  

 skalatrin 11. Øvrige ansatte indplaceres på nærmeste højere skalatrin med  

 oprykning til næste skalatrin efter 2 års ansættelse.
 Allerede ansatte, som har stået 2 år eller mere på skalatrin 15,  

 indplaceres på skalatrin 17. Allerede ansatte, som har oprykningsdato 1.  

 april 1987, opnår herved oprykning med i alt 2 skalatrin.
Til § 6. Lønanciennitet Finansministeriet bemyndiger vedkommende ministerium til at dispensere i  

 henhold til § 7, stk. 1, 2. punktum.
Til § 8. Pension Aftalen af 2. november 1989 mellem Finansministeriet og Statsansattes  

 Kartel om pensionsordning vil blive optrykt i et særskilt cirkulære.
Til § 13. Normal arbejdstid For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til § 14. Deltid Af Finansministeriets cirkulæreskrivelser af 21. januar 1977 og 25. maj  

 1978 fremgår, at anmodning om tjenestetidsnedsættelse mod tilsvarende  

 lønreduktion bør imødekommes, medmindre vægtige tjenstlige, praktiske,  

 økonomiske eller lignende hensyn taler derimod.
Til § 18.   Overarbejde, tandlægehøjskolerne I overenskomstperioden kan der optages drøftelser om konvertering af de  

 deltidsansattes overarbejde til frihed.
Indtil der er opnået enighed om nogle  

 nye regler, gælder § 18, stk. 1.
Til § 21. Ferie De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 gælder de i overenskomst  

 af 21. juli 1987 anførte regler om særlig feriegodtgørelse.
Til § 26, stk. 4 og § 28, stk. 2.   Afskedigelse/opsigelsesvarsel Afskedigelsesreglerne med tilhørende bemærkninger findes i hovedaftalens  

 §§ 8 og 9, jf. i øvrigt aftalens bilag 2. Hovedaftalen er udsendt med  

 Finansministeriets cirkulære af 20. juni 1988 (LP.nr. 66/88).
 Cirkulære om overenskomsten har virkning fra 1. april 1989. Samtidig  

 ophæves cirkulære af 5. oktober 1987 (LP.nr. 150/87) om overenskomst for  

 tandteknikere.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet, Administrations- og Personaledepartementet, Den 5. januar 1990 P.M.V.
 E.B.
Agnete Halmind OVERENSKOMST FOR TANDTEKNIKERE Overenskomstens område § 1.  Overenskomsten omfatter tandteknikere  

 beskæftiget ved tandlægehøjskolerne og ved Rigshospitalet.
Stk. 2.  Overenskomsten omfatter ikke § 2.  Til beskæftigelse inden for tandteknikerfaget  

 kan ansættelse af tandteknikere kun finde sted, såfremt et svendebrev, der  

 svarer til Handelsministeriets bekendtgørelse af 5. august 1958, omhandlende  

 tandteknikeres uddannelse, eller et uddannelsesbevis i henhold til loven om  

 EFG, foreligger.
Stk. 2.  Crom-coboltteknikere, som efter det fyldte 18.  

 år har været beskæftiget mindst 2 år ved crom-coboltarbejde, og som har  

 aflagt svendeprøve hovedsagelig inden for guld- og sølvsmedefaget, er  

 omfattet af nærværende overenskomst.
Crom-coboltteknikere uden svendeprøve  

 omfattes af overenskomsten efter 6 års beskæftigelse ved crom-coboltarbejde.
 Stk. 3.  For udlærlinge må tilsvarende uddannelse  

 dokumenteres.
Ansættelsesbrev § 3.  Der udleveres et ansættelsesbrev til den  

 ansatte, medmindre ansættelsen kun er midlertidig.
Ansættelsesbrevet skal  

 angive tiltrædelsesdato, stillingsbetegnelse og anciennitet.
Løn § 4.  Lønnen til tandteknikere svarer pr. 1. april  

 1989 til lønnen på skalatrinene 15, 16, 17, 18, 19 og 20 (stedtillægssats V)  

 efter den for perioden 1. april 1989 til 31. marts 1991 gældende  

 lønjusteringsaftale for statens tjenestemænd.
Samtlige skalatrin er 2-årige.
 Stk. 2.  Allerede ansatte på skalatrin 11, 12, 13 og 14  

 indplaceres pr. 1. april 1989 på skalatrin 15.
 Stk. 3.  Øvrige ansatte oprykkes til højere skalatrin  

 efter opnåelse af 2 års anciennitet på det pågældende skalatrin.
 Stk. 4.  Ved ansættelse på deltid ydes løn i forhold til  

 den nedsatte tjenestetid.
 § 5.  I de anførte lønninger og det årlige timetal er  

 inkluderet betaling for søgnehelligdage og sommerferie.
Lønanciennitet § 6.  Ancienniteten regnes fra afsluttet læretid under  

 den forudsætning, at den pågældende har været beskæftiget ved faget.  

 Finansministeriet kan i særlige tilfælde dispensere fra dette vilkår.
 Stk. 2.  Anciennitet optjenes i forhold til den nedsatte  

 tjenestetid, dog således at der optjenes fuld anciennitet ved ansættelse på  

 mindst halvdelen af fuld tjenestetid.
Lærlinge og elever § 7.  Lærlinge og elever aflønnes i  

 overenskomstperioden efter de af tandteknikerfagets fællesudvalg pr. 1. marts  

 1988 fastsatte praktikantlønninger.
Praktiklønnen forhøjes pr. 1. april 1989  

 med 1 1/2 pct. og pr. 1. april 1990 med yderligere 1 1/2 pct.
Lønningerne fremgår af bilag 4 til overenskomsten.
Løn under skoleophold  

 følger den af det faglige fællesudvalg fastsatte sats.
Pension § 8.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning og lønfradrag § 9.  Ved fravær og lønberegning ved til- og fratræden  

 m.v. gælder de for tjenestemænd fastsatte regler om lønberegning og  

 lønfradrag, jf. for tiden cirkulære af 24. maj 1985.
Udbetaling af løn og indbetaling af pensionsbidrag § 10.  Udbetaling af løn og indbetaling af eventuelt  

 pensionsbidrag sker månedsvis bagud.
Tillæg Mestersvendstillæg § 11.  Efter 2 års ansættelse kan der, såfremt  

 forudsætningerne i stk. 3. er opfyldt, ydes tandteknikere et  

 mestersvendstillæg på 334,85 kr. pr. måned.
 Stk. 2.  Undtagelsesvis kan sådant tillæg ydes på et  

 tidligere tidspunkt end efter 2 års ansættelse.
Stk. 3.  Ydelse af mestersvendstillæg forudsætter, at  

 tandteknikere Natpenge § 12.  Der ydes natpenge efter de for statens  

 tjenestemænd gældende regler.
 Arbejdstid m.v.
Normal arbejdstid § 13.  Den normale ugentlige arbejdstid er 38 timer  

 (pr. 1. september 1990: 37 timer).
Deltid § 14.  Arbejdstiden kan nedsættes til 15 timer pr.  

 uge.
 Stk. 2.  Ved ansættelse på deltid mindre end 15  

 arbejdstimer pr. uge træffes forudgående aftale mellem overenskomstens  

 parter.
Arbejdstidstilrettelæggelse § 15.  Den daglige arbejdstid kan lægges mellem kl.  

 7.00 og kl. 17.30 efter aftale mellem den ansatte og ansættelsesstedet.
 Stk. 2.  Ændring af den aftalte arbejdstid skal fra  

 begge parters side ske med mindst en måneds varsel.
Overarbejde § 16.  Såfremt overarbejde ikke er varslet dagen før,  

 bør der i videst muligt omfang tages hensyn til individuelle ønsker om  

 fritagelse for overarbejde.
 § 17.  Placering af afspadsering aftales lokalt.
Tandlægehøjskolerne § 18.  Timer udover 38 pr. uge (pr. 1. september 1990:  

 37) betragtes som overarbejde, og der ydes frihed inden for højskolens  

 ferier, svarende til antallet af overarbejdstimer med tillæg af 50 pct. af  

 den gennemsnitlige timeløn udregnet som 1/1976 (pr. 1. september 1990:  

 1/1924) af årslønnen.
For timetal, der overstiger den årlige norm på 1976  

 timer (pr. 1. september 1990: 1924 timer), betales den gennemsnitlige timeløn  

 med tillæg af 50 pct., for så vidt afspadsering efter den ovenstående regel  

 ikke er mulig.
 Stk. 2.  Overarbejde på fridage og søgnehelligdage  

 betales med et tillæg på 100 pct.
Rigshospitalet § 19.  For tandteknikere på Rigshospitalet finder § 18  

 ikke anvendelse.
I stedet gælder reglen i nedenstående stk. 2.
Stk. 2.  Timer ud over 38 pr. uge (pr. 1. september  

 1990: 37) betragtes som overarbejde.
For en overarbejdstime ydes 1/1976 (pr.  

 1. september 1990: 1/1924) af årslønnen med tillæg af 50 pct.
Ved  

 afspadsering ydes frihed svarende til antallet af overarbejdstimer med tillæg  

 på 50 pct.
Lærlinge § 20.  Lærlinge, der er fyldt 18 år, kan sættes til at  

 udføre overarbejde efter samme retningslinier og i samme udstrækning, som er  

 gældende for fagets voksne arbejdere.
 Stk. 2.  Arbejdstiden for lærlinge under 18 år må  

 normalt ikke overstige den sædvanlige arbejdstid for voksne, der er  

 beskæftiget i samme fag.
 Stk. 3.  Lærlinge under 18 år må ikke beskæftiges mere  

 end i alt 10 timer pr. dag.
Ferie § 21.  Tandteknikere er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 3,  

 fradrages Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 4.
Sygdom § 22.  Bliver en tandtekniker på grund af sygdom ude  

 af stand til at udføre sit arbejde, betragtes den heraf følgende forsømmelse  

 som lovligt forfald, medmindre han under tjenesteforholdets beståen har  

 pådraget sig sygdommen ved forsæt eller grov uagtsomhed, eller han ved  

 arbejdets overtagelse svigagtigt har fortiet, at han led af den pågældende  

 sygdom.
 Stk. 2.  Tandteknikerens sygdom hindrer ikke nogen af  

 parterne i at opsige kontraktforholdet efter reglerne i § 26.
 Stk. 3.  Har tandteknikeren inden for et tidsrum af 12  

 på hinanden følgende måneder oppebåret løn under sygdom i i alt 120 dage, kan  

 den pågældende opsiges af ansættelsesstedet med 1 måneds varsel til fratræden  

 med udgangen af en måned, når opsigelsen afgives i umiddelbar tilknytning til  

 udløbet af de 120 sygedage, og mens tandteknikeren endnu er syg.
Graviditet, barsel og adoption § 23.  Aftale af 5. september 1989 mellem  

 Finansministeriet og centralorganisationerne under Centralorganisationernes  

 Fællesudvalg om fravær fra arbejdet på grund af graviditet, barsel og  

 adoption finder anvendelse.
Tjenestefrihed § 24.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 25.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Afskedigelse/opsigelsesvarsel § 26.  Arbejdsaftaler kan ved opsigelse kun bringes  

 til ophør efter forudgående skriftligt varsel i henhold til stk. 2.
 Stk. 2.  De i funktionærloven omhandlede regler om  

 opsigelsesvarsler finder tilsvarende anvendelse på ansatte efter nærværende  

 overenskomst.
Stk. 3.  For ansatte, der er antaget til midlertidigt  

 arbejde, vil opsigelse i de første 3 måneder efter ansættelsen såvel fra  

 ansættelsesstedets som den ansattes side kunne ske fra dag til dag.
For  

 ansatte, der er antaget på prøve, vil det fra ansættelsesstedets side kunne  

 ske med 14 dages varsel, såfremt der forud for ansættelsen er truffet  

 skriftlig aftale herom med den pågældende.
 Stk. 4.  Ved afskedigelse af tandteknikere følges  

 reglerne i hovedaftalen mellem Finansministeriet og Statsansattes Kartel,  

 Overenskomstsektionen.
Arbejdsløshedskasse § 27.  Ansættelsesstederne forpligter sig til  

 fortrinsvis kun at antage tandteknikere, som er medlemmer af en  

 statsanerkendt arbejdsløshedskasse.
Tillidsrepræsentanter § 28.  I principperne følges tillidsmandsreglerne i  

 overenskomsten mellem Sammenslutningen af Arbejdsgivere inden for Jern- og  

 Metalindustrien i Danmark og Centralorganisationen af Metalarbejdere i  

 Danmark.
 Stk. 2.  I forbindelse med afskedigelse af  

 tillidsrepræsentanter følges reglerne i hovedaftalen mellem Finansministeriet  

 og Statsansattes Kartel, Overenskomstsektionen.
Hovedaftale § 29.  Den mellem Finansministeriet og Statsansattes  

 Kartel pr. 20. juni 1988 indgåede hovedaftale finder anvendelse på denne  

 overenskomst.
Ikrafttræden og opsigelse af overenskomsten § 30.  Overenskomsten har virkning fra 1. april 1989  

 og kan af parterne opsiges med 3 måneders varsel til en 31. marts - dog  

 tidligst 31. marts 1991.
 Stk. 2.  Aflønningen af tandteknikere sker - fra det  

 tidspunkt, da en opsigelse af overenskomsten får gyldighed, og indtil en ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 5. januar 1990 Dansk Funktionærforbund  

 Finansministeriet P.M.V.
Tommy Hansen / Kim Vormsby Niels Paludan Bilag 1 PROTOKOLLAT NR.
I I forbindelse med indgåelsen af overenskomst af 21. juli 1987 mellem  

 Finansministeriet og Dansk Funktionærforbund vedrørende løn- og  

 arbejdsforhold for tandteknikere er aftalt følgende:
 Teknikmedhjælpere, ansat ved tandlægehøjskolerne, aflønnes og ansættes  

 m.v. fortsat efter tilsvarende regler, som er fastsat i overenskomst af 25.  

 juni 1987 mellem Finansministeriet og Kvindeligt Arbejderforbund i Danmark  

 vedrørende løn- og arbejdsvilkår for rengøringsassistenter m.fl. i statens  

 tjeneste.
København, den 21. juli 1987 Dansk Funktionærforbund  

 Finansministeriet P.M.V.
Tommy Hansen / Kim Vormsby Henriette Sartvin Bilag 2 PROTOKOLLAT NR.
II Følgende tandteknikere, der den 1. april 1989 er oprykket til skalatrin  

 18, oprykkes med virkning fra samme dato til skalatrin 20:
København, den 5.januar 1990 Dansk Funktionærforbund  

 Finansministeriet P.M.V.
Tommy Hansen / Kim Vormsby Niels Paludan Bilag 3 ANSÆTTELSESBREV månedslønnede Det bekræftes, at De fra ....................... er beskæftiget som månedslønnet tandtekniker ved .............................
 De er ansat som fuldtidsbeskæftiget/som deltidsbeskæftiget med  

 gennemsnitlig .... timer pr. uge.
 Deres anciennitet regnes fra .................................
 De aflønnes med virkning fra ......................... efter skalatrin  

 ....
 Med hensyn til løn- og arbejdsforhold er De undergivet den til enhver tid  

 gældende overenskomst mellem Finansministeriet og Dansk Funktionærforbund for  

 tandteknikere.
Bilag 4 PRAKTIKLØN TIL LÆRLINGE OG ELEVER, JF.
OVERENSKOMSTENS § 7.
