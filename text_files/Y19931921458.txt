Retsforskriften vedrører følgende lovgivning: R LBK nr 530 af  

 13/08/1986 § 8 Retsforskriften administreres af: Senere ændringer: Ingen Ombudsmanden har undersøgt 100 sager, som Ankestyrelsen har behandlet som  

 principielle i tiden 1. juni 1990 til 1. oktober 1991. Ombudsmanden har den  

 28. maj 1993 afgivet sin endelige rapport om undersøgelsen.
 Undersøgelsen omfatter en række spørgsmål:
* forvaltningsmæssige spørgsmål (er f.eks. forvaltningslovens regler  

 overholdt?), * en vurdering af Ankestyrelsens retsanvendelse (er afgørelserne rigtige?)  

 og * en vurdering af Ankestyrelsens fortolkning af begrebet »principiel  

 betydning« (optager Ankestyrelsen for få eller for mange sager til  

 principiel behandling?) Hovedresultaterne af undersøgelsen er:
Forvaltningsmæssige spørgsmål Repræsentation Ombudsmanden fandt, at Ankestyrelsen i sager, hvor parten var  

 repræsenteret af en anden person, ikke fuldt ud havde indrettet procedurerne  

 på, at partsbeføjelserne i sagen var blevet overladt til en repræsentant.  

 Selv om dette ikke havde haft betydning for sagernes udfald, fandt  

 Ombudsmanden det dog uheldigt, at Ankestyrelsen stilede breve til parten selv  

 trods repræsentationsforholdet, idet dette kunne føre til usikkerhed om hvem  

 - parten eller repræsentanten - der skulle handle i sagen og gøre  

 partsbeføjelser gældende.
 Ankestyrelsen har over for Ombudsmanden oplyst, at den hidtidige praksis  

 er ændret, så at brevveksling under sagens behandling stiles til  

 repræsentanten med kopi til parten, medens afgørelsen fortsat stiles til  

 parten selv med kopi til repræsentanten.
 Ombudsmanden har taget dette til efterretning, idet han med hensyn til  

 afgørelsen bemærker, at det som udgangspunkt må være ubetænke- ligt at stile  

 denne til parten selv, da Ankestyrelsens afgørelse er endelig, og da der ikke  

 for de undersøgte sagstypers vedkommende gælder frister for indbringelse for  

 domstolene.
Partshøring Ombudsmanden fandt, at Ankestyrelsen ikke havde tilrettelagt  

 sagsbehandlingen på en måde, der skabte sikkerhed for en overholdelse af  

 partshøringsforpligtelserne i forvaltningslovens § 19. Dette viste sig både  

 ved, at klagen ikke altid blev sendt til høring hos modparten og ved, at nye  

 faktiske oplysninger eller ude fra kommende retlige vurderinger af den  

 konkrete sag ikke var blevet forelagt den part, som de var til ugunst for.
 Ankestyrelsen har over for Ombudsmanden oplyst, at  

 sagsbehandlingsrutinerne er ændret således, at det sikres, at der foretages  

 partshøring i overensstemmelse med forvaltningslovens § 19, og Ombudsmanden  

 har på denne baggrund ikke fundet grundlag for at foretage sig videre.
Begrundelsespligt Ombudsmanden fandt, at de fleste af afgørelserne var fyldestgørende  

 begrundet.
 I 26 af afgørelserne var der dog tale om, at enkelte elementer i  

 begrundelserne var ufyldestgørende, f.eks. fordi retsgrundlaget var angivet  

 upræcist, sagsfremstillingen var ufuldstændig, bemærkninger om relevante  

 partsanbringender var udeladt, eller fordi der ikke blev henvist til relevant  

 administrativ praksis.
 Ankestyrelsen har over for Ombudsmanden meddelt, at Ankestyrelsen som led  

 i et kvalitetsforbedringsprojekt enten har ændret eller er i færd med at  

 ændre sagsbehandlingsrutinerne, så at begrundelsespligten overholdes i alle  

 elementer.
 Ombudsmanden har herefter ikke fundet det påkrævet at foretage videre  

 vedrørende dette spørgsmål.
Tavshedspligt Ombudsmanden fandt, at der i 2 af de 100 sager forelå uberettiget  

 videregivelse af oplysninger.
Undersøgelsens resultater gav dog ikke  

 anledning til at foretage yderligere i den anledning.
 I 8 sager var der indhentet rent private oplysninger uden ansøgerens  

 samtykke.
 Ankestyrelsen gjorde over for Ombudsmanden gældende, at Ankestyrelsen har  

 hjemmel til at indhente de nødvendige oplysninger i ankestyrelseslovens § 8,  

 og at det derfor er tilstrækkeligt at indhente et »stiltiende  

 samtykke« ved i det brev, hvormed modtagelsen af anken bekræftes, at  

 skrive, at Ankestyrelsen vil indhente nye oplysninger, medmindre pågældende  

 har noget imod det.
Ombudsmanden var principielt enig med Ankestyrelsen i, at indhentelse af  

 oplysninger er hjemlet i Ankestyrelseslovens § 8, og at der som følge heraf  

 ikke kan stilles samme formelle krav til klientens samtykke, som må antages i  

 øvrigt at gælde ved indhentelse (og videregivelse) af oplysninger om  

 enkeltpersoners rent private forhold.
Men Ombudsmanden fandt, at  

 Ankestyrelsens fremgangsmåde burde ændres, så at det i bekræftelsen angives,  

 hvilke oplysningstyper, der eventuelt kan blive tale om at indhente, og at  

 der også i brevet bør fastsættes en frist, inden for hvilken en eventuel  

 indsigelse skal fremsættes.
 Ankestyrelsen er indstillet på at efterkomme dette.
Sagsbehandlingstid Ombudsmanden fandt, at der i 6 sager var tale om en meget lang  

 sagsbehandlingstid, som ikke kunne begrundes med forhold i sagerne.
 Ankestyrelsen har over for Ombudsmanden oplyst, at der er iværksat en  

 procedure med henblik på at reducere sagsbehandlingstiden generelt fra  

 gennemsnitlig 6 måneder i 1993 til 3 måneder i 1996 samt på at sikre, at  

 parten får meddelelse, hvis sagsbehandlingstiden trækker længere ud end  

 forventet samt om årsagen hertil.
 Ombudsmanden har taget dette til efterretning og foretager ikke videre  

 vedrørende dette spørgsmål.
 I konklusionen anførte Ombudsmanden om de forvaltningsmæssige punkter, at  

 alle de påviste afvigelser fra sagsbehandlingskravene enten er blevet ændret  

 eller er i færd med at blive ændret, og at Ankestyrelsens efterlevelse af  

 kravene på denne baggrund må anses for tilfredsstillende.
Retsanvendelsen Ombudsmanden har gennemgået de 100 sager med henblik på at vurdere, om de  

 er afgjort rigtigt samt desuden med henblik på at belyse Ankestyrelsens  

 retsanvendelse mere generelt.
 Med hensyn til afgørelsernes rigtighed mundede undersøgelsen ud i, at  

 Ombudsmanden var uenig i resultatet i 6 af sagerne.
 Ankestyrelsen har besluttet at trække de udsendte SM'ere tilbage, og  

 overvejer om der er grundlag for at genoptage sagerne eller nogle af dem.
 Med hensyn til retsanvendelsen mere generelt fandt Ombudsmanden, at  

 Ankestyrelsen i for stor udstrækning indskrænker retsgrundlaget for  

 afgørelserne til kun at omfatte de socialretlige elementer og har henstillet  

 til Ankestyrelsen at drage omsorg for at inddrage også andre elementer.
 Ankestyrelsen overvejer Ombudsmandens henstilling vedrørende dette  

 spørgsmål.
Principiel betydning Ombudsmanden fandt, at de 100 sager for det helt overvejende antals  

 vedkommende er af principiel betydning, og at det ikke kan kritiseres, at det  

 i enkelte sager ved den nærmere behandling viser sig, at de ikke indeholder  

 principielle elementer, da afgørelsen om antagelse eller afvisning skal  

 træffes inden for den korte frist af 14 dage.
