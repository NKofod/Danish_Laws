Bekendtgørelse om rabies hos  

 flagermus I medfør af § 4, stk. 2, §§ 6, 7, 9, 12 og 28,  

 stk. 1 og § 35, stk. 2 i lov om husdyrsygdomme, jf.  

 lovbekendtgørelse nr. 381 af 7. juni 1993, og efter bemyndigelse fra  

 ministeren for fødevarer, landbrug og fiskeri fastsættes:
 § 1. Ved husdyr forstås i denne  

 bekendtgørelse pattedyr i menneskelig varetægt.
 § 2. En flagermus anses som mistænkt for at  

 være angrebet af rabies, såfremt den udviser ændret  

 adfærd ved under flyvning at støde mod genstande eller ved  

 manglende evne til at flyve i sommerperioden.
 Stk. 2. En flagermus anses efter denne bekendtgørelse  

 for angrebet af rabies, når dette er bekræftet med positivt  

 resultat ved laboratoriemæssig undersøgelse på Statens  

 Veterinære Institut for Virusforskning.
Stk. 3. Enhver, der har formodning om, at en flagermus skal  

 anses som mistænkt for at være angrebet af rabies og  

 mistænkes at have haft fysisk kontakt til husdyr eller mennesker, skal  

 straks foretage anmeldelse til Veterinær- og  

 Fødevaredirektoratet.
Veterinær- og Fødevaredirektoratet  

 foranlediger indsendelse af den rabiesmistænkte flagermus til  

 nærmere undersøgelse på Statens Veterinære Institut  

 for Virusforskning.
Statens Veterinære Institut for Virusforskning  

 informerer de involverede parter, herunder Statens Seruminstitut ved  

 personskade i forbindelse med udfærdigelse af svarskrivelse.
 § 3. Veterinær- og  

 Fødevaredirektoratet kan påbyde, at husdyr, der må antages  

 at være blevet bidt af en flagermus, som mistænkes for at  

 være angrebet af rabies, holdes isoleret indtil der foreligger et  

 laboratoriemæssigt resultat.
 Stk. 2. Veterinær- og Fødevaredirektoratet kan  

 påbyde, at husdyr, der må antages at være blevet bidt af en  

 rabies angrebet flagermus eller af en flagermus, der ikke er  

 tilgængelig eller uegnet for undersøgelse:
1)	holdes isoleret med henblik på observation for udbrud af  

 kliniske rabies symptomer i et tidsrum af 6 måneder, eller 2)	vaccineres 2 gange med et interval på 14 dage med en af  

 Veterinær- og Fødevaredirektoratet godkendt rabiesvaccine, og  

 isoleres samt holdes under observation i 21 dage regnet fra første  

 vaccinationsdag.
Stk. 3. Veterinær- og Fødevaredirektoratet kan  

 tillade, at et husdyr, der er omfattet af et forbud nedlagt efter  

 bestemmelserne i stk. 1 og 2 kan føres bort fra besætningen  

 til omgående slagtning.
Dette kan kun ske, såfremt dyret, ved en  

 undersøgelse foretaget af Veterinær- og  

 Fødevaredirektoratet, ikke viser symptomer på rabies umiddelbart  

 før dyret fjernes, og såfremt dyret ledsages af en passerseddel  

 udstedt af Veterinær- og Fødevaredirektoratet.
Veterinær-  

 og Fødevaredirektoratet underretter den kontrollerende dyrlæge  

 på slagteriet om tidspunktet for dyrets ankomst til slagteriet.
 Stk. 4. Veterinær- og Fødevaredirektoratet kan  

 påbyde, at husdyr, der udviser kliniske tegn på rabies, skal  

 aflives med henblik på laboratoriemæssig undersøgelse af  

 materiale fra dyret på Statens Veterinære Institut for  

 Virusforskning for at fastslå diagnosen.
 § 4. Udgifter ved indsendelse og  

 undersøgelse efter denne bekendtgørelse afholdes af  

 Veterinær- og Fødevaredirektoratet.
 Stk. 2. Veterinær- og Fødevaredirektoratet  

 erstatter værdien af de i § 3, stk. 4, omhandlende dyr efter de til  

 enhver tid gældende regler herfor.
 Stk. 3. Alle andre udgifter, der afholdes i medfør af  

 denne bekendtgørelse, er Veterinær- og  

 Fødevaredirektoratet uvedkommende.
§ 5. Med bøde straffes den, der 1)	overtræder § 2, stk. 3, eller 2)	undlader at efterkomme påbud efter § 3.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft  

 den 1. februar 1999.
 § 7. Bekendtgørelsen gælder ikke for  

 Grønland.
