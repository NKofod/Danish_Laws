I Indledende bemærkninger Den 1. januar 1993 trådte lov om forsikring mod følger af arbejdsskade  

 (FFA) i kraft.
Samtidig ophævedes lov om arbejdsskadeforsikring (ASFL). ASFL  

 gælder dog fortsat for arbejdsulykker og kortvarige skadelige påvirkninger,  

 der er indtrådt før 1. januar 1993, samt for erhvervssygdomme m.v., der er  

 anmeldt før denne dato.
 Ændringerne i FFA er hovedsagelig af teknisk karakter.
 Forsikringsordningen er uændret i forhold til tidligere lovgivning:
 Arbejdsgiveren er erstatningspligtig over for sine ansatte og skal mod en  

 forsikringspræmie afgive sin erstatningsrisiko til et forsikringsselskab, som  

 har koncession til at tegne arbejdsskadeforsikring, og som efter  

 Arbejdsskadestyrelsens afgørelser udreder ydelser efter loven.
Også staten er erstatningspligtig over for sine ansatte for følger af  

 arbejdsskade.
Staten er ikke pligtig at afgive sin erstatningsrisiko til et  

 forsikringsselskab og har heller ikke gjort det.
Erstatningsudgifterne  

 afholdes over statens selvforsikring af Arbejdsskadestyrelsen.
II Betaling af Arbejdsskadestyrelsens og den Sociale Ankestyrelses  

 administration Med virkning fra 1. januar 1993 skal Arbejdsskadestyrelsen og Den Sociale  

 Ankestyrelse have betaling for administrationen af  

 arbejdsskadeforsikringsloven m.m.
De nærmere regler herom er fastsat i  

 Socialministeriets bekendtgørelse nr. 1128 af 15.
december 1992. Ved Arbejdsskadestyrelsens bekendtgørelse nr. 1227 af 18.  

 december 1992 er fastsat takster for de to styrelsers behandling af de  

 forskellige sager.
De to bekendtgørelser er medtaget i dette cirkulære som  

 henholdsvis bilag 1 og bilag 2.
 Også staten deltager i denne betalingsordning, som for  

 Arbejdsskadestyrelsens vedkommende omfatter skadesager, der anmeldes,  

 genoptages eller revideres den 1. januar 1993 eller senere.
 I sager, der vedrører staten, jf. bekendtgørelse nr. 1128, § 2, stk.
2, § 3, stk. 2, § 4, og § 5, gælder de i bekendtgørelse nr. 1227, § 1,  

 fastsatte takster.
Udgiftsberegningen og betalingen er nærmere omtalt i  

 bekendtgørelse nr. 1128, § 6, hvortil henvises.
Opmærksomheden henledes specielt på § 6, stk. 4 og stk. 5 om foreløbige og  

 endelige administrationsbidrag.
Der skal således ikke betales løbende pr.  

 sag.
III Hvornår er der tale om arbejdsskade Ved arbejdsskade forstås i FFA ulykkestilfælde, der skyldes arbejdet eller  

 de forhold, hvorunder dette foregår, skadelige påvirkninger af højst 5 dages  

 varighed, der skyldes arbejdet eller de forhold, hvorunder dette foregår og  

 erhvervssygdomme, jf.
 lovens §§ 9 og 10.
Arbejdsskadestyrelsen afgør, om det anmeldte tilfælde kan anerkendes som  

 arbejdsskade og - i bekræftende fald - om tilfældet berettiger til  

 erstatning.
Anerkendelse af et tilfælde som arbejdsskade forudsætter  

 opfyldelsen af et dobbelt kausalitetskrav: Den af loven omfattede person er  

 kommet til skade på grund af sit arbejde (retlig anerkendelse), og den  

 anmeldte lidelse, der kræves erstattet, er en følge af tilskadekomsten  

 (lægelig anerkendelse).
IV Statsinstitutioners anmeldelse af arbejdsskade til  

 Arbejdsskadestyrelsen I FFA §§ 15-20 og i Arbejdsskadestyrelsens bekendtgørelse nr. 980 af 11.  

 december 1992 er fastsat regler om anmeldelse af arbejdsskade:
Hvilke arbejdsskader skal anmeldes og hvornår Specielt om erhvervssygdomme For erhvervssygdomme regnes anmeldelsesfristerne fra det tidspunkt, hvor  

 den anmeldelsespligtige statsinstitution har fået kendskab til, at sygdommen  

 må antages at være erhvervsbetinget.
Specielt om dødstilfælde Uanset om den arbejdsskade, der kan have medført dødsfaldet, allerede er  

 anmeldt, skal Arbejdsskadestyrelsen inden 48 timer underrettes om enhver  

 medarbejders død, hvis dødsfaldet efter den anmeldelsespligtige  

 statsinstitutions vurdering er forårsaget af en arbejdsskade, herunder  

 ethvert dødsfald indtruffet på arbejdspladsen.
Tlf. 39 17 76 62 fra kl. 8-16  

 og 31 87 71 16 fra kl. 17.
Specielt om småskader Skønnes tilfældet ikke erstatningsrelevant og dermed ikke  

 anmeldelsespligtig (skrammer, buler, forstuvninger), bør tilfældet dog  

 anmeldes, hvis skadelidte kræver det, ligesom statsinstitutionen selv har  

 adgang til at anmelde »for en sikkerheds skyld«.
I tilfælde, der  

 ikke anmeldes, bør der gøres fyldige notater om tilfældet svarende til de  

 oplysninger, der normalt afgives ved anmeldelse af arbejdsskader.
Evt. kan  

 der udfærdiges en anmeldelse, der beror på tjenestestedet.
Specielt om tilfælde, der ikke anmeldes inden for anmeldelsesfristerne I sådanne tilfælde har skadelidte eller dennes efterladte adgang til at  

 rejse krav om erstatning efter FFA inden for en frist af 1 år fra  

 arbejdsskadens indtræden.
For erhvervssygdomme regnes fristen fra det  

 tidspunkt, hvor de pågældende har fået kendskab til, at sygdommen må anses at  

 være erhvervsbetinget.
Der kan ses bort fra fristen, når der er særlig grund  

 dertil.
 Statsinstitutionen kan pålægges et bødeansvar, hvis den ikke rettidig  

 anmelder en arbejdsskade, jf. lovens § 67, stk. 2 og stk. 4.
V Fremgangsmåde ved anmeldelse Ved anmeldelse af arbejdsskade benyttes enten blanketsættet:  

 »Anmeldelse af arbejdsulykke til Arbejdstilsynet og  

 arbejdsskadeforsikringen« eller blanketsættet: »Anmeldelse af  

 formodede eller konstaterede arbejdsbetingede lidelser til Arbejdstilsynet og  

 Arbejdsskadestyrelsen.« Blanketsæt kan rekvireres i Arbejdstilsynet eller i Arbejdsskadestyrelsen.
 Efter begge blanketsæt kan »Anmelderen« være enten  

 »Arbejdsgiver«, »Læge/tandlæge«, »Skadelidte«  

 eller »Andre«.
 Statsinstitutioner skal benytte følgende fremgangsmåde ved anmeldelse af  

 arbejdsulykker, jf. også vejledning på bagsiden af blanketsættet:
 Nr. 1, sendes i udfyldt stand til Arbejdstilsynet, hvis skaden skal  

 anmeldes dertil.
Nr. 2, sendes efter udfyldelse af side 1 til den læge eller  

 sygehusafdeling, der behandlede skadelidte efter arbejdsskadens indtræden.  

 Lægen/afdelingen udfylder blankettens bagside (Lægeerklæring I) og  

 tilbagesender blanketten til statsinstitutionen, som derefter sender  

 blanketten til Arbejdsskadestyrelsen.
Er der tale om et dødstilfælde, skal  

 blanket nr. 2, ikke sendes til læge men direkte til Arbejdsskadestyrelsen,  

 Æbeløgade 1, Postboks 3000, 2100 København Ø.
Er der tale om tandskade,  

 anvendes blanket nr. 2, ligeledes, men i stedet for Lægeerklæring I på  

 bagsiden af blanketten anvender tandlægen en særlig blanket, der er aftalt  

 med Dansk Tandlægeforening.
Tandlægen tilbagesender herefter blanket nr. 2,  

 og den udfyldte tandlægeblanket til statsinstitutionen, som derefter sender  

 de to blanketter til Arbejdsskadestyrelsen.
 Nr. 3, beholder virksomheden (statsinstitutionen) til eget brug.
 Nr. 4, sendes til eller udleveres til skadelidte til eget brug.
 Statsinstitutionen skal benytte følgende fremgangsmåde ved anmeldelse af  

 formodede eller konstaterede arbejdsbetingede lidelser, jf. i øvrigt  

 vejledning på bagsiden af blanketsættet:
 Nr. 1, sendes til Arbejdstilsynet, hvis skaden skal anmeldes dertil.
Nr. 2, sendes til Arbejdsskadestyrelsen. (NB! Det almindeligste er, at  

 arbejdsbetingede lidelser anmeldes af læge/tandlæge.
Når dette sker, skal  

 lægen/tandlægen sende både nr. 1, og nr. 2, til Arbejdstilsynet, som herefter  

 fremsender nr. 2, til Arbejdsskadestyrelsen).
Nr. 3, er tiltænkt som lægens/tandlægens eget eksemplar, når det er  

 læge/tandlæge, der anmelder.
Statsinstitutionen, der anmelder  

 arbejdsbetingede lidelser, skal således ikke sende nr. 3, til lægen men kan  

 beholde blanketten.
 Nr. 4, sendes til eller udleveres til skadelidte til eget brug.
 Lægeerklæringer og tandlægeerklæringer, der afgives til brug for  

 anmeldelsen, betales af Arbejdsskadestyrelsen efter fastsatte takster.
 I begge blanketsæt skal to spørgsmål besvares:
1. Ønskes der ydelser efter  

 arbejdsskadeforsikringsloven? 2. Vil skadelidte give sit samtykke til, at  

 Arbejdsskadestyrelsen indhenter og videregiver nødvendige oplysninger til  

 brug for sagens behandling? Er der tale om blanketsættet vedrørende arbejdsulykker, skal  

 statsinstitutionen - som ovenfor anført - sende nr. 2, til førstbehandlende  

 læge, hvis der svares »ja« til spørgsmål 1, og til  

 Arbejdsskadestyrelsen, hvis der er tale om arbejdsbetinget lidelse.
Svares  

 »nej«, skal skaden såvel ved arbejdsulykker som ved  

 arbejdsbetingede lidelser kun anmeldes til Arbejdstilsynet med nr. 1.
 Dette cirkulære træder i stedet for Sikringsstyrelsens cirkulære af 30.  

 oktober 1978 vedrørende statsinstitutioners anmeldelse af ulykkestilfælde og  

 erhvervssygdomme efter arbejdsskadeforsikringsloven.
Arbejdsskadestyrelsen, den 16. februar  

 1993 F.B.
Svarrer / O.
Pontoppidan Bilag 1 Socialministeriets bekendtgørelse nr. 1128 af 15. december 1992 Bekendtgørelse om betaling for Arbejdsskadestyrelsens og Den Sociale  

 Ankestyrelses administration af forhold, der er omfattet af lov om forsikring  

 mod følger af arbejdsskade m.v.
 I medfør af § 53, stk. 2, i lov nr. 390 af 20. maj 1992 om forsikring mod  

 følger af arbejdsskade fastsættes:
Bidrag til Arbejdsskadestyrelsens  

 administration Hvilke sager er omfattet § 1.  Forsikringsselskaber og forsikringsforbund, som  

 har koncession til at tegne arbejdsskadeforsikring, og kommuner, der ikke har  

 tegnet forsikring efter loven, og statsinstitutioner betaler for  

 Arbejdsskadestyrelsens administration af de forhold, der er omfattet af lov  

 om forsikring mod følger af arbejdsskade, og som vedrører de pågældende.
 Stk. 2.  Som forhold, der er omfattet af loven, regnes  

 tillige sager om erstatning efter andre offentlige erstatningsordninger, der  

 administreres af Arbejdsskadestyrelsen, jf. § 5, og sager efter  

 ulykkesforsikringsloven.
Hvem betaler § 2.  Det forsikringsselskab m.v., der har tegnet  

 forsikring for den forsikringspligtige arbejdsgiver, betaler for  

 administrationen af de sager, der er omfattet af lovens § 6, stk.
 1, og stk. 2.
 Stk. 2.  Statsinstitutioner og kommuner, der ikke har  

 tegnet forsikring efter loven, og som ved anvendelse af princippet i lovens §  

 6, stk. 1 og stk. 2, er arbejdsgivere, betaler for administrationen af sager,  

 der falder ind under disse bestemmelser.
 § 3.  Betalingen for administrationen af sager efter  

 lovens § 5, stk. 3, og § 48, stk. 4, fordeles på samtlige  

 forsikringsselskaber, som har koncession til at tegne arbejdsskadeforsikring,  

 efter samme regler, som gælder for fordeling af styrelsens udlæg til  

 erstatning efter de nævnte bestemmelser.
 Stk. 2.  Betalingen for administrationen af sager efter  

 lovens § 6, stk. 3, fordeles på de forsikringsselskaber, som har koncession  

 til at drive arbejdsskadeforsikringsvirksomhed, Ulykkesforsikringsforbundet  

 for Dansk Søfart, staten og de kommuner, der ikke har tegnet forsikring,  

 efter samme regler, som gælder for fordeling af styrelsens udlæg til  

 erstatning efter de nævnte bestemmelser.
 § 4.  Betalingen for administrationen af sager om  

 skader, der er opstået under udøvelse af borgerlige eller kommunale ombud,  

 jf.
 lovens § 3, nr. 1, påhviler den statslige eller kommunale myndighed, som  

 ombudet vedrører.
 Stk. 2.  Socialministeriet betaler for administrationen  

 af sager om skader, der er opstået under forsøg på redning af menneskeliv,  

 jf. lovens § 3, nr. 4.
 § 5.  Betalingen for administrationen af sager efter  

 de øvrige offentlige erstatningsordninger, der administreres af  

 Arbejdsskadestyrelsen, og som helt eller delvist henviser til lov om  

 forsikring mod følger af arbejdsskade, finder sted efter nedenstående regler:
Fastsættelse af betalingen § 6.  Betalingen for administrationen beregnes på  

 grundlag af en takst pr. anmeldt sag.
Der betales for såvel  

 førstegangsanmeldelser som for genoptagelser og for de af styrelsen fastsatte  

 revisioner af allerede afgjorte sager.
 Stk. 2.  Taksternes størrelse fastsættes på de årlige  

 bevillingslove.
 Stk. 3.  Chefen for Arbejdsskadestyrelsen bekendtgør  

 taksternes størrelse en gang årligt.
Stk. 4.  Der opkræves en foreløbig betaling for  

 kalenderåret inden udløbet af september måned.
Beløbet skal indbetales inden  

 udløbet af oktober måned.
 Stk. 5.  Den endelige betaling opgøres og opkræves inden  

 udløbet af september det følgende år og skal betales inden udgangen af  

 oktober dette år.
Bidrag til Den sociale Ankestyrelses  

 administration Hvilke sager er omfattet, og hvem betaler § 7.  Reglerne i § 1, § 2, stk. 1, § 3 og § 4, stk. 1,  

 finder tilsvarende anvendelse for Ankestyrelsens administration af  

 arbejdsskadesager med undtagelse af statslige sager og sager, der er omfattet  

 af § 4, stk. 2, og § 5.
Fastsættelse af betalingen § 8.  Betalingen for administrationen beregnes på  

 grundlag af en takst for hver afsluttet sag i Ankestyrelsen.
 Stk. 2.  Taksten fastsættes på de årlige bevillingslove.
 Stk. 3.  Chefen for Abejdsskadesstyrelsen bekendtgør  

 takstens størrelse en gang årligt.
 Stk. 4.  Arbejdsskadestyrelsen opkræver den foreløbige  

 og endelige betaling på Ankestyrelsens vegne efter reglerne i § 6, stk. 4-5.
Ikrafttrædelse § 9.  Bekendtgørelsen træder i kraft den 1. januar  

 1993.
Stk. 2.  Bekendtgørelsen anvendes for  

 Arbejdsskadestyrelsens vedkommende på sager, der anmeldes, genoptages eller  

 revideres den 1. januar 1993 eller senere.
For Ankestyrelsens vedkommende  

 anvendes bekendtgørelsen på sager, der afsluttes den 1. januar 1993 eller  

 senere.
Overgangsbestemmelse § 10.  Den endelige opgørelse af  

 administrationsbidraget for 1992, der fastsættes af socialministeren efter  

 indstilling fra Arbejdsskadestyrelsen, udsendes inden udløbet af september  

 1993 og skal indbetales inden udløbet af oktober 1993. Fordelingen af  

 bidraget foretages af Arbejdsskadestyrelsen i forhold til de bidragspligtiges  

 præmieindtægter.
Socialministeriet, den 15. december 1992 Else Winther Andersen / Anne Mette Lolk Bilag 2 Arbejdsskadestyrelsens bekendtgørelse nr. 1227 af 18. december 1992 Bekendtgørelse om takster for arbejdsskadestyrelsens og den sociale  

 ankestyrelses administration I medfør af § 53, stk. 2, i lov nr. 390 af 20. maj 1992 om forsikring mod  

 følger af arbejdsskade, jf.
Socialminsteriets bekendtgørelse nr. 1128 af 15.  

 december 1992, § 6, stk. 3, fastsættes:
 § 1.  Betalingen for Arbejdsskadestyrelsens  

 administration af sager vedrørende statsinstitutioner og vedrørende  

 offentlige erstatningsordninger, der administreres af Arbejdsskadestyrelsen,  

 jf. ovennævnte bekendtgørelse, § 5 sker efter følgende takster:
 § 2.  Betalingen for Arbejdsskadestyrelsens  

 administration af sager vedrørende forsikringsselskaber m.v. sker efter  

 følgende takster:
 § 3.  Betalingen for Den sociale Ankestyrelses  

 administration sker efter følgende takst:
 4.569 kr.
 § 4.  Bekendtgørelsen træder i kraft den 1. januar  

 1993 og har virkning fra den 1. januar 1993.
