 I medfør af § 4 b, stk. 1, § 5 og § 6, stk. 3, i lov nr. 178 af 14. maj  

 1980, jfr. lovbekendtgørelse nr. 375 af 15. august 1985 om visse  

 kreditinstitutter som senest er ændret ved lov nr. 317 af 4. juni 1986  

 fastsættes:
INDLEDENDE BESTEMMELSER § 1.  Denne bekendtgørelse omfatter:
Stk. 2.  Virksomhed som kreditinstitut Stk. 3.  Kreditinstitutter omfattet af stk. 1 a) må ikke  

 drive anden virksomhed end omhandlet i § 1, stk. 1, i lov om visse  

 kreditinstitutter.
 Stk. 4.  Kreditinstitutter med særlig tilladelse kan  

 udover kreditinstitutvirksomhed kun udøve følgende former for virksomhed:
1. valutahandler i medfør af de gældende regler i  

 bekendtgørelsen om valutaforhold, 2. pleje og administration af klienters værdipapirer i  

 åbne depoter, 3. formidling af markedslån og pantebrevshandler, 4. økonomisk rådgivning, 5. omprioritering af fast ejendom, 6. terminsforretninger, 7. virksomhed som fondshandler, 8. vekseldiskontering, og 9. børsemission og børsintroduktion.
Stk. 5.  Til afvikling af forud indgåede engagementer  

 kan kreditinstitutter dog midlertidigt drive anden virksomhed.
Indberetning  

 herom skal gives til Tilsynet med Banker og Sparekasser.
§ 2.  Kreditinstitutter er forpligtede til ved alle  

 henvendelser til offentligheden at angive det nummer, hvorunder de er  

 registreret i Tilsynet med Banker og Sparekasser i formen »TBS reg. nr.  

 . . .«.
Kreditinstitutter må ikke reklamere med, at de er godkendt af  

 eller under tilsyn af en offentlig myndighed.
Andre virksomheder må ikke  

 benytte betegnelser, der er egnet til at fremkalde det indtryk, at de er  

 omfattet af lov om visse kreditinstitutter.
Stk. 2. Kreditinstitutter må ikke  

 ved henvendelse til offentligheden tilbyde sig som modtagere af indlån.
 TILLADELSE M.M.
§ 3.  Kreditinstitutter skal have tilladelse af  

 Tilsynet med Banker og Sparekasser til at drive virksomhed og skal  

 registreres her.
Ansøgning om tilladelse skal indeholde en nærmere angivelse  

 af arten af de påtænkte forretninger og af kreditinstituttets organisation.
 Stk. 2.  Tilladelse er betinget af, at  

 kreditinstituttets vedtægter stadfæstes af Tilsynet med Banker og Sparekasser  

 som værende i overensstemmelse med gældende love og forskrifter, og at  

 kreditinstituttet registreres i aktieselskabs-registeret.
 § 4.  Tilladelse til oprettelse af filialer af  

 udenlandske kreditinstitutter her i landet gives af Industriministeren.
SÆRLIGE REGLER FOR KREDITINSTITUTTER OMFATTET AF § 1, STK. 1 a) § 5.  Aktie- respektive indskudskapitalen i et  

 kreditinstitut skal være på mindst 5 mill. kr.
Den tegnede kapital skal være  

 indbetalt, inden tilladelsen meddeles i henhold til § 2, stk. 1, i lov om  

 visse kreditinstitutter.
 Stk. 2.  Forhøjelse af aktie- respektive  

 indskudskapitalen skal være fuldt indbetalt, inden Tilsynet med Banker og  

 Sparekasser kan stadfæste de i forbindelse med kapitalforhøjelsen stedfundne  

 vedtægtsændringer.
SÆRLIGE REGLER FOR KREDITINSTITUTTER OMFATTET AF § 1, STK. 1 b) § 6.  Tilladelse til at drive virksomhed som  

 kreditinstitut med særlig tilladelse kræver, udover hvad der følger af lovens  

 § 2, at Stk. 2.  Tilsynet med Banker og Sparekasser kan tillade,  

 at kreditinstituttet sammen med andre kreditinstitutter, der omfattes af stk.  

 1, ejer over halvdelen af aktierne og repræsenterer flertallet af stemmerne i  

 et børsmæglerselskab.
 Stk. 3.  Forhøjelse af aktiekapitalen skal være fuldt  

 indbetalt, inden Tilsynet med Banker og Sparekasser kan stadfæste de i  

 forbindelse med kapitalforhøjelsen stedfundne vedtægtsændringer.
LEDELSE § 7.  Om valg, ansættelse og afgang af direktører,  

 revisorer og bestyrelsesmedlemmer skal der inden en måned indberettes til  

 Tilsynet med Banker og Sparekasser.
 § 8.  Den tegningsret, der tilkommer medlemmer af  

 ledelsen i et kreditinstitut, kan kun udøves af mindst to i forening.
 Stk. 2.  Bogholderi- og kassefunktioner kan ikke uden  

 tilladelse fra Tilsynet med Banker og Sparekasser varetages af samme person.
 EGENKAPITAL M.M.
§ 9.  Egenkapitalen i et kreditinstitut skal udgøre  

 mindst 8 pct. af dets samlede gælds- og garantiforpligtelser.
Ved udstedelsen  

 af tilladelse eller senere kan Tilsynet med Banker og Sparekasser fastsætte  

 en højere eller lavere procentsats.
Ved opgørelsen af gælds- og  

 garantiforpligtelserne med henblik på bestemmelsen i 1. pkt. kan bortses fra  

 garantier, der er sikret ved tilsvarende indskud i kreditinstituttet.
 Stk. 2.  Konstaterer et kreditinstitut, at det i stk. 1  

 foreskrevne forhold ikke er til stede, skal dette indberettes til Tilsynet  

 med Banker og Sparekasser, og forholdet skal atter tilvejebringes inden 6  

 måneder derefter, medmindre tilsynet i det enkelte tilfælde fastsætter en  

 kortere eller længere frist.
§ 10.  Et kreditinstitut kan modtage ansvarlig  

 indskudskapital, såfremt kreditinstituttets vedtægter fastsætter et maksimum  

 for en sådan kapital og indeholder bestemmelser om kreditinstituttets adgang  

 til at opsige den.
I tilfælde af likvidation fyldestgøres indskydere af  

 ansvarlig indskudskapital efter kreditinstituttets øvrige kreditorer.  

 Beslutning om modtagelse af ansvarlig indskudskapital træffes i  

 kreditinstituttet af generalforsamlingen eller af bestyrelsen efter  

 bemyndigelse fra generalforsamlingen.
Stk. 2.  For modtagelse af ansvarlig indskudskapital  

 udsteder kreditinstituttet et bevis, hvoraf skal fremgå, at den indskudte  

 kapital i tilfælde af kreditinstituttets likvidation hæfter for tab, som ikke  

 kan dækkes af kreditinstituttets egenkapital, og at ansvarlig  

 indskudskapital, der er opsagt til udbetaling, hæfter uanset opsigelsen,  

 såfremt opsigelsesfristen udløber efter en betalingsstandsning eller en  

 beslutning om likvidation.
Såfremt ansvarlig indskudskapital udstedes i form  

 af obligationer gennem Værdipapircentralen, skal kreditinstituttet i  

 forbindelse med optagelsen af lånet udarbejde et prospekt med de oplysninger,  

 der er nævnt i 1. pkt.
 Stk. 3.  Ansvarlig indskudskapital, som indskyderen kun  

 kan opsige med mindst 5 års varsel, ligestilles med egenkapital ved  

 opgørelsen efter § 9. Er kapitalen opsagt til udbetaling, kan den kun  

 ligestilles med egenkapital indtil eöt år før opsigelsesfristens udløb.  

 Ansvarlig indskudskapital kan kun medregnes ved opgørelsen efter § 9 med et  

 beløb, der ikke overstiger 40 pct. af egenkapitalen.
Stk. 4.  Ved opgørelsen af kreditinstituttets ansvarlige  

 kapital efter § 9 fradrages den nominelle værdi af kreditinstituttets  

 fordringer i form af ansvarlig indskudskapital i andre kreditinstitutter,  

 pengeinstitutter og børsmæglerselskaber.
Industriministeren kan dispensere  

 herfra.
Endvidere fradrages den nominelle værdi af beviser for ansvarlig  

 indskudskapital i andre kreditinstitutter, pengeinstitutter og  

 børsmæglerselskaber, der tjener som sikkerhed for lån eller garantier ydet af  

 kreditinstituttet.
 Stk. 5.  Kreditinstituttets beholdning af egne beviser  

 samt egne beviser, der tjener som sikkerhed for lån eller garantier, som er  

 ydet af kreditinstituttet, modregnes i kreditinstituttets ansvarlige  

 indskudskapital med et beløb beregnet efter de i stk. 3 fastsatte regler.
 Stk. 6.  Ansvarlig indskudskapital må ikke tegnes til  

 kurs under pari.
MIDLERNES ANBRINGELSE OG LIKVIDITET § 11.  Et kreditinstitut må ikke yde en kunde kredit  

 eller påtage sig garantier for den pågældende til et så stort beløb, at  

 kreditinstituttets samlede tilgodehavende hos og forpligtelser for den  

 pågældende overstiger 35 pct. af dets egenkapital ved årets begyndelse med  

 tillæg af egenkapital hidrørende fra i årets løb tegnet aktie- respektive  

 indskudskapital.
Efter enstemmig indstilling fra direktionen og med  

 tilslutning fra mindst to tredjedele af bestyrelsens medlemmer i hvert enkelt  

 tilfælde kan denne grænse for enkeltengagementers størrelse forhøjes til 50  

 pct.
Om sådan beslutning skal der ske indberetning til Tilsynet med Banker og  

 Sparekasser.
Tilsvarende gælder for et kreditinstituts samlede tilgodehavende  

 hos og forpligtelser for virksomheder, mellem hvilke der består en sådan  

 forbindelse, at engagementerne med de pågældende udgør en samlet enkelt  

 risiko for kreditinstituttet.
 § 12.  Ved beregning af de i § 11 nævnte beløb for det  

 samlede engagement med en enkelt kunde kan der ses bort fra:
§ 13.  Et kreditinstitut må ikke eje eller belåne  

 aktier, anparts-, andels- eller garantibeviser i et enkelt selskab til et  

 højere bogført beløb end 15 pct. af kreditinstituttets egenkapital.  

 Kreditinstituttets interesser i vedkommende virksomhed må dog ikke herved  

 overstige den i § 11 nævnte grænse.
Den bogførte værdi af de aktier,  

 anparts-, andels- og garantibeviser, som et kreditinstitut har erhvervet, må  

 ikke overstige 50 pct. af dets egenkapital.
 Stk. 2.  Ved beregning af de i stk. 1 nævnte grænser  

 bortses der fra aktier i et børsmæglerselskab, der er datterselskab af  

 kreditinstituttet.
 Stk. 3.  Et kreditinstitut må ikke erhverve eller som  

 pant modtage egne aktier til et større samlet pålydende end 10 pct. af  

 aktiekapitalen.
§ 14.  Et kreditinstitut må ikke eje fast ejendom  

 eller have aktier (andele) i ejendomsselskaber til en højere bogført værdi  

 end 20 pct. af dets egenkapital.
Ejendomme, som et kreditinstitut har  

 erhvervet for deri at drive egen virksomhed, er dog ikke omfattet af  

 bestemmelsen.
 § 15.  Tilsynet med Banker og Sparekasser kan undtage  

 fra bestemmelserne i §§ 11, 13 og 14.
 § 16.  Et kreditinstitut må ikke uden tilladelse fra  

 Tilsynet med Banker og Sparekasser yde kredit til eller stille garanti for  

 virksomheder eller personer, som gennem aktiebesiddelse, respektive  

 besiddelse af indskudskapital eller på anden måde direkte eller indirekte har  

 en afgørende indflydelse på kreditinstituttets dispositioner, eller som er  

 domineret af virksomheder eller personer med en sådan indflydelse.  

 Tilsvarende gælder et kreditinstituts kapitalindskud i sådanne virksomheder.
 Stk. 2.  Såfremt tilsynet har en begrundet formodning  

 om, at tilladelse efter stk. 1 er fornøden, og dette bestrides af vedkommende  

 kreditinstitut, påhviler det dette at godtgøre, at det ikke er tilfældet.
 § 17.  I et kreditinstitut skal der findes en efter  

 dets forhold forsvarlig beholdning af likvide midler.
 Stk. 2.  Tilsynet kan stille krav om en forøgelse af  

 beholdningen af likvide midler, hvis denne ikke skønnes at være forsvarlig.  

 Tilsynet fastsætter en frist for opfyldelsen af kravene.
 § 18.  For kreditinstitutter med særligt formål kan  

 Tilsynet med Banker og Sparekasser undtage fra §§ 1-17 og 23.
REGNSKAB, REVISION OG ANVENDELSE AF  

 ÅRSOVERSKUD § 19.  Der skal for hvert regnskabsår udarbejdes et  

 årsregnskab. Årsregnskabet består af status (balance), resultatopgørelse med  

 noter og årsberetning.
Regnskabsåret er kalenderåret.
Stk. 2.  Årsregnskabet skal underskrives af bestyrelsen  

 og direktionen.
Mener et bestyrelsesmedlem eller en direktør, at  

 årsregnskabet ikke bør godkendes, eller har han andre indvendinger mod dette,  

 som han ønsker at gøre kreditinstituttets generalforsamling bekendt med, skal  

 det fremgå af påtegningen på regnskabet, og en redegørelse herfor gives i  

 årsberetningen.
 § 20.  Årsregnskabet skal give et retvisende billede  

 af kreditinstituttets aktiver og passiver, dets økonomiske stilling samt  

 resultatet.
Stk. 2.  Status (balancen) skal indeholde en opgørelse  

 over kreditinstituttets aktiver, gæld og egenkapital ved regnskabsårets  

 udgang.
Resultatopgørelsen skal opstilles således, at den giver en efter  

 kreditinstituttets forhold tilfredsstillende redegørelse for, hvorledes  

 regnskabsårets overskud eller tab er fremkommet.
Stk. 3.  Status og resultatopgørelsen skal i øvrigt  

 affattes i overensstemmelse med de fælles regnskabsformer, som foreskrives af  

 Tilsynet med Banker og Sparekasser.
Tilsynet kan fastsætte bestemmelser om  

 udarbejdelse af koncernregnskab og om særlige oplysninger til status og  

 resultatopgørelsen, der kan optages som noter til de regnskabsposter, hvortil  

 de hører.
§ 21.  Aktiver, der er bestemt til vedvarende eje  

 eller brug for kreditinstituttet (anlægsaktiver), må ikke optages til en  

 højere værdi end anskaffelsesprisen.
Til anskaffelsesprisen kan medregnes  

 beløb, som er anvendt til forbedringer og er afholdt i regnskabsåret eller  

 medtaget i status for tidligere regnskabsår.
Anlægsaktiver må i øvrigt ikke -  

 bortset fra reglerne i stk. 4 - optages til en højere værdi end den, hvortil  

 de er optaget i status for det forudgående regnskabsår.
Stk. 2.  Anlægsaktiver, der undergår værdiforringelse på  

 grund af alder, slid eller andre tilsvarende forhold, skal årligt afskrives  

 med mindst et hertil svarende beløb, medmindre det pågældende aktiv allerede  

 er tilstrækkeligt afskrevet.
Afskrivning skal foretages, selv om  

 resultatopgørelsen viser eller derved kommer til at udvise underskud.
 Stk. 3.  Er værdien af anlægsaktiver lavere end den  

 værdi, hvortil de kan opføres efter bestemmelserne i stk. 1 og 2, og dette  

 skyldes forhold, som ikke kan antages at være forbigående, skal de pågældende  

 aktiver nedskrives i den udstrækning, det må anses for nødvendigt efter god  

 regnskabsskik.
Stk. 4.  Uanset foranstående bestemmelser kan  

 anlægsaktiver, hvis værdi er væsentlig højere end det beløb, hvortil de er  

 optaget i status for det foregående regnskabsår, dog optages til den højere  

 værdi, såfremt værdiforøgelsen må antages at være af varig karakter.
Fast  

 ejendom må dog ikke opskrives over ejendomsværdien ifølge den senest  

 foretagne offentlige vurdering.
Det ved opskrivningen indvundne beløb må kun  

 anvendes til:
§ 22.  Værdipapirer, der er genstand for offentlig  

 kursnotering, må ikke opføres til en kurs, der er højere end den officielle  

 kurs ved regnskabsårets slutning.
Andre værdipapirer må højest opføres til  

 den skønnede værdi.
 Stk. 2.  Fremmed valuta må højest optages til de ved  

 regnskabsårets afslutning noterede kurser.
 Stk. 3.  Omkostninger ved et kreditinstituts stiftelse  

 eller ved forhøjelse af aktie- respektive indskudskapitalen må ikke opføres  

 som aktiv.
Stk. 4.  Har et kreditinstitut overtaget en bestående  

 virksomhed for en købesum, der overstiger værdien af de overtagne aktiver,  

 kan det overskydende beløb - i det omfang det repræsenterer et vederlag for  

 virksomhedens afståelse (goodwill) - opføres som et aktiv.
Det pågældende  

 aktiv skal årligt afskrives med et rimeligt beløb, dog mindst 25 pct. årligt.
 Stk. 5.  Andre aktiver må højst opføres til deres værdi  

 i handel og vandel.
§ 23.  I tilfælde, hvor et kreditinstitut yder lån til  

 en kurs under pari, må en efter omstændighederne passende del af  

 kursforskellen - dog højst 3 pct. af lånets pålydende - tages til indtægt for  

 det regnskabsår, hvori lånet er ydet.
Resten tages til indtægt i de følgende  

 årsregnskaber i forhold til lånets restgæld og restløbetid.
§ 24.  I årsberetningen skal der - i det omfang det  

 efter bestyrelsens skøn kan ske uden skade for kreditinstituttet - gives  

 oplysning om forhold, som ikke skal fremgå af status og resultatopgørelsen,  

 men som er af vigtighed ved bedømmelsen af kreditinstituttets økonomiske  

 stilling og resultatet af virksomheden i det forløbne år.
Dette gælder også  

 om forhold, som er indtrådt efter udgangen af regnskabsåret.
 Stk. 2.  I årsberetningen skal stilles forslag til  

 beslutning vedrørende anvendelse af kreditinstituttets overskud eller dækning  

 af tab.
§ 25.  I årsberetningen skal gives oplysning om det  

 gennemsnitlige antal beskæftigede i regnskabsåret.
Noterne skal indeholde  

 oplysning om det samlede beløb til lønninger og vederlag m.v. til medlemmer  

 af bestyrelse, direktion og repræsentantskab for deres funktion i  

 kreditinstituttet fordelt på hver kategori.
Det samme gælder forpligtelser  

 til at yde pension til de nævnte.
Endvidere skal gives oplysninger om  

 lønninger, pensioner og udgifter til social sikring til andre i  

 kreditinstituttet ansatte personer.
Tantieme til bestyrelsen skal særskilt  

 oplyses.
 § 26.  Et kreditinstituts årsregnskab skal revideres  

 af mindst to revisorer, hvoraf den ene skal være statsautoriseret.
 Stk. 2.  Revisor skal afgive en revisionsberetning  

 indeholdende en erklæring om, hvorvidt årsregnskabet og det eventuelle  

 koncernregnskab er opgjort i overensstemmelse med forskrifterne i  

 bekendtgørelsen og vedtægterne tillige med en redegørelse for resultatet af  

 revisionen i øvrigt.
 Stk. 3.  De i medfør af lov om banker og sparekasser  

 m.v. fastsatte bestemmelser om revisionens gennemførelse i pengeinstitutter  

 finder tilsvarende anvendelse på kreditinstitutter.
 Stk. 4.  Industriministeren kan afskedige en revisor,  

 der findes åbenbart uegnet til sit hverv, og i stedet udpege en  

 statsautoriseret revisor, der fungerer, indtil nyt valg kan afholdes.
 Stk. 5.  Tilsynet med Banker og Sparekasser kan pålægge  

 revisor at give oplysninger om kreditinstituttets forhold.
 Stk. 6.  Revisor må ikke have lån i kreditinstituttet  

 eller opnå kreditinstituttets garanti, ligesom han ikke må stille pant eller  

 påtage sig kaution for forpligtelserne over for kreditinstituttet.
§ 27.  Det reviderede og godkendte årsregnskab skal  

 tillige med afskrift af revisionsprotokollen inden 10 dage efter afholdelsen  

 af generalforsamlingen, hvor det er forelagt til godkendelse, og senest fire  

 måneder efter regnskabsårets udløb indsendes til Tilsynet med Banker og  

 Sparekasser.
Tilsynet påser, at regnskabet er affattet i overensstemmelse med  

 de fastsatte forskrifter.
Endvidere skal der til tilsynet indsendes månedlige  

 balancer m.v. affattede i overensstemmelse med de af tilsynet foreskrevne  

 fællesformer.
Stk. 2.  De balancer, der udarbejdes ved udløbet af  

 hvert kvartal, og den reviderede resultatopgørelse og status, skal være  

 offentligt tilgængelige på instituttets kontor.
De til Tilsynet med Banker og  

 Sparekasser indgivne regnskaber kan på forlangende gennemses på tilsynets  

 kontor.
 Stk. 3.  Ved regnskabsårets slutning skal ethvert  

 kreditinstitut give Tilsynet med Banker og Sparekasser alle oplysninger, som  

 efter bestemmelse af Industriministeren er fornødne til tilvejebringelse af  

 en statistik vedrørende kreditinstitutterne.
§ 28.  Af den del af et kreditinstituts årlige  

 overskud, der ikke medgår til dækning af underskud fra tidligere år, skal  

 mindst 10 pct. henlægges til den lovpligtige reservefond, indtil denne udgør  

 en tiendedel af aktie- respektive indskudskapitalen.
Derefter skal henlægges  

 mindst 5 pct. indtil den lovpligtige reservefond udgør en fjerdedel af aktie-  

 respektive indskudskapitalen.
Såfremt kreditinstituttets egenkapital ikke  

 udgør mindst 15 pct. af selskabets samlede gælds- og garantiforpligtelser  

 opgjort efter § 9, skal der henlægges mindst 15 pct. årlig til den  

 lovpligtige reservefond.
INDDRAGELSE AF TILLADELSE OG AFVIKLING § 29.  Reglerne for banker i lov om banker og  

 sparekasser m.v. om nægtelse og inddragelse af tilladelse og om opløsning  

 finder tilsvarende anvendelse på institutter omfattet af lov om visse  

 kreditinstitutter.
KONSOLIDERINGSBESTEMMELSER I KONCERNFORHOLD § 30.  Et aktieselskab eller anpartsselskab anses som  

 datterselskab af et kreditinstitut, såfremt dette ejer en så stor del af  

 aktierne eller anparterne, at det repræsenterer flertallet af stemmerne.
Som  

 datterselskab anses ligeledes et selskab, hvor et kreditinstitut i forening  

 med et eller flere datterselskaber, flere datterselskaber tilsammen eller et  

 enkelt datterselskab ejer så mange aktier eller anparter som nævnt i 1. pkt.
Stk. 2.  Hvis forholdet mellem et kreditinstitut og et  

 aktieselskab eller anpartsselskab er som anført i stk. 1, finder §§ 9-14 og  

 §§ 16-17 også anvendelse for koncernen.
Moderselskabets bestyrelse og  

 direktion påser overholdelsen af disse bestemmelser.
Stk. 3.  Bestemmelserne i §§ 19-27 om regnskab og  

 revision samt § 32 finder anvendelse for såvel koncernen som de enkelte  

 koncernselskaber.
For de således omfattede selskaber finder lov om visse  

 selskabers aflæggelse af årsregnskab m.v. ikke anvendelse.
 Stk. 4.  Tilsynet kan bestemme, at stk. 2 og 3 finder  

 anvendelse i andre tilfælde, hvor kreditinstitutter alene eller i fællesskab  

 har en sådan tilknytning til et selskab gennem aktie- henholdsvis  

 anpartsbesiddelse, at det må anses for påkrævet at anvende de nævnte regler.
Stk. 5.  Her i landet registrerede datterselskaber må  

 ikke fra offentligheden modtage indlån eller andre midler, der skal  

 tilbagebetales.
Tilsvarende gælder for her i landet registrerede selskaber,  

 som er ligestillet med datterselskaber efter stk. 4.
 Stk. 6.  Tilsynet kan undtage fra bestemmelserne i stk.  

 2, 3 og 5.
TILSYN § 31.  Tilsynet med Banker og Sparekasser påser  

 overholdelsen af denne bekendtgørelse.
Stk. 2.  Tilsynet afgiver en årlig beretning til  

 Industriministeren om kreditinstitutternes virksomhed.
Beretningen skal  

 offentliggøres.
§ 32.  Tilsynet med Banker og Sparekasser skal  

 jævnligt undersøge kreditinstitutternes forhold.
Kreditinstitutterne skal  

 give tilsynet de oplysninger, der er nødvendige for tilsynets virksomhed.
 Stk. 2.  De i tilsynet ansatte er forpligtede til over  

 for uvedkommende at hemmeligholde, hvad de gennem deres virksomhed i henhold  

 til denne bekendtgørelse bliver vidende om.
Stk. 3.  Bestemmelsen i stk. 2 er ikke til hinder for,  

 at Tilsynet med Banker og Sparekasser som led i et samarbejde med andre  

 landes tilsynsmyndigheder videregiver oplysninger til disse under  

 forudsætning af, at oplysningerne er undergivet tilsvarende tavshedspligt i  

 det pågældende land.
Oplysninger, som Tilsynet med Banker og Sparekasser  

 modtager fra andre landes tilsynsmyndigheder med angivelse af, at  

 oplysningerne er hemmelige eller fortrolige, eller hvor dette følger af  

 oplysningernes karakter, skal være undergivet bestemmelsen i stk. 2.
§ 33.  Kreditinstitutterne dækker udgifterne ved  

 Tilsynet med Banker og Sparekassers tilsyn.
Bidragene fastsættes af Tilsynet  

 med Banker og Sparekasser i forhold til de samlede gælds- og  

 garantiforpligtelser, men kan dog ikke fastsættes lavere end 500 kr. årlig.  

 Bidragene kan inddrives ved udpantning.
STRAFFEBESTEMMELSER § 34.  Overtrædelse af bestemmelserne i § 1, stk. 3 og  

 4, § 2, § 3, stk. 1, 1. pkt., §§ 8, 11, 13, 14 og 16, stk. 1, § 17, stk. 1, §  

 19, jfr. §§ 20-25, § 26, stk. 1 og 6, § 28 og § 29, jfr. § 47 i lov om banker  

 og sparekasser m.v. straffes med bøde, for så vidt højere straf ikke er  

 forskyldt efter borgerlig straffelov.
 Stk. 2.  Er overtrædelsen begået af et aktieselskab,  

 anpartsselskab eller lignende, kan der pålægges selskabet som sådant  

 bødeansvar.
IKRAFTTRÆDEN OG OVERGANGSBESTEMMELSER § 35.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 307 af 10.  

 juni 1981 om visse kreditinstitutter og bekendtgørelse nr. 442 af 9. august  

 1982 om ændring af bekendtgørelse om visse kreditinstitutter.
 § 36.  Ansøgning om tilladelse efter § 6 skal være  

 indgivet til Tilsynet med Banker og Sparekasser inden eöt år efter  

 bekendtgørelsens ikrafttræden.
 § 37.  Kreditinstitutter med særlig tilladelse skal  

 senest 1. januar 1988 opfylde §§ 11, 13, 14, og 16 om midlernes anbringelse.
 Stk. 2.  Såfremt et kreditinstitut ikke efter udløbet af  

 den i stk. 1 fastsatte frist opfylder det i § 6 foreskrevne kapitalkrav, kan  

 Industriministeren nedlægge forbud mod fortsat virksomhed, jfr. § 4, stk. 2,  

 i lov om visse kreditinstitutter.
§ 38.  Såfremt aktier, der omfattes af § 6, stk. 1,  

 ved aftale overdrages til eje, og såfremt kreditinstituttets aktiekapital  

 ikke andrager 25 mill. kr., skal aktiekapitalen inden 3 måneder efter  

 overdragelsen forhøjes til mindst 25 mill. kr.
Såfremt forhøjelsesbeløbet  

 ikke er tegnet og indbetalt inden denne frist, er erhververen af de af § 6,  

 stk. 2, omfattede aktier pligtig straks at tegne og indbetale beløbet.
Dette  

 gælder dog ikke ved overdragelse til andre personer, som den 1. januar 1987  

 havde beskikkelse som fondsbørsvekselerer.
 § 39.  Garantikapital og ansvarlig indskudskapital i  

 Danmarks Hotellånefond A/S og Finansieringsinstituttet for Industri og  

 Håndværk A/S sidestilles med egenkapital ved anvendelse af §§ 4, 9, 11, 16,  

 22 og 28.
