Fremsat den 11. oktober 2006 af økonomi‑ og erhvervsministeren  

 (Bendt Bendtsen) Forslag til Lov  

 om pengesedler i Grønland § 1.  

  

 Grønland  

 har egne pengesedler, der er lovligt betalingsmiddel i Grønland.  

 Møntenheden  

 er 1 koruuni.
Værdiforholdet til den danske krone er således, at 1 koruuni  

 svarer  

 til 1 krone (DKK).
 § 2.  

  

 De  

 grønlandske pengesedler skal for at være gyldige være underskrevet af én af  

 direktørerne  

 i Danmarks Nationalbank og af et medlem af Grønlands landsstyre.
 § 3.  

  

 Pengesedlernes  

 udseende fastlægges af Danmarks Nationalbank i samråd med Grønlands  

 landsstyre  

 og godkendes af økonomi- og erhvervsministeren.
 § 4.  

  

 Loven træder i kraft den 1. januar 2007, jf. dog stk. 2.
 Stk. 2.  

  

 Økonomi- og  

 erhvervsministeren fastsætter tidspunktet for ikrafttræden af § 1.
Bemærkninger til lovforslaget Almindelige bemærkninger 1. Baggrund for lovforslaget Statsministeren og Grønlands landsstyreformand har aftalt at  

 undersøge mulighederne for at udstede særlige grønlandske pengesedler som  

 betalingsmiddel i Grønland.
 Penge- og valutaforhold er et anliggende, der hører under de  

 danske myndigheder, hvilket indebærer, at området reguleres af  

 retsforskrifter  

 fastsat af rigsmyndighederne (Folketinget og regeringen).
Der eksisterer én valuta- og pengepolitik i riget.
Ansvaret herfor  

 er placeret hos Danmarks Nationalbank.
Danmarks Nationalbank er således  

 centralbank for hele riget, og den danske krone er valutaen i hele riget.  

 Denne  

 lov er ikke udtryk for nogen ændring heri.
Uanset anvendelsen af særlige grønlandske pengesedler er der  

 tale om samme valuta som i resten af Danmark.
De grønlandske sedler er  

 således  

 en særlig fremtrædelsesform af valutaen danske kroner og er at betragte som  

 nationalbanksedler med grønlandsk tekst.
I henhold til § 8 i lov nr. 116 af 7. april 1936 om Danmarks  

 Nationalbank med senere ændringer er Nationalbanken eneberettiget til at  

 udstede pengesedler for hele riget.
Med lovforslaget vil dele af § 8 i lov om  

 Danmarks Nationalbank blive indskrænket geografisk, idet at grønlandske  

 pengesedler alene bliver lovligt betalingsmiddel i en del af riget.
Bortset  

 fra  

 denne indskrænkning af § 8 finder lov om Danmarks Nationalbank således  

 fortsat  

 fuldt ud anvendelse i Grønland.
Grønlandske pengesedler kan alene anvendes som lovligt  

 betalingsmiddel i Grønland.
I Grønland anvendes de samme mønter som i riget i  

 øvrigt.
2. Økonomiske og administrative konsekvenser  

 for det offentlige Danmarks Nationalbank afholder de med produktionen af  

 pengesedler forbundne omkostninger.
Meromkostningerne i forbindelse med  

 produktionen af en samlet grønlandsk seddelserie forventes at blive omtrent 9  

 mio. kroner, hvoraf hovedparten (forventeligt 8 mio. kr.) afholdes som  

 omkostninger i relation til iværksættelsen af produktionen af en grønlandsk  

 seddelbeholdning, der forventes at række til ca. 10 års forbrug.
Disse  

 omkostninger vil påvirke Nationalbankens overskud i regnskabsårene 2007 til  

 2008.  

 Dertil kommer yderligere ca. 1 mio. kr. til løbende materialeudgifter fordelt  

 over regnskabsårene 2007 til 2010.
De seneste år er 80  

 pct. af Nationalbankens overskud blevet overført til staten.
Efter denne  

 praksis vil overførslen til staten blive reduceret som følge af  

 meromkostningerne til produktionen af grønlandske sedler med 6,4 mio. kr. i  

 2007 til 2008 samt med 800.000 kr. til løbende materialeudgifter for perioden  

 2007 til 2010. Denne reduktion i overførslen til staten får tilsvarende  

 afsmittende virkning på den forholdsmæssige andel, som Grønland og Færøerne  

 får  

 af statens andel af Nationalbankens overskud.
Grønland modtager allerede efter gældende lov en forholdsmæssig  

 andel af Nationalbankens overskud, jf. § 12 i lov nr. 469 af 6. november 1985  

 for Grønland om forsyning, trafik, postbesørgelse m.v.
Lovforslaget tilsigter  

 ikke at foretage ændringer heri.
 Danmarks Nationalbank håndterer kontantforsyningen i Grønland  

 ved hjælp af et kontantdepot på tilsvarende måde, som kontantdepoter anvendes  

 i  

 Danmark og på Færøerne.
3. Økonomiske og administrative konsekvenser  

 for erhvervslivet Der må forventes beskedne administrative byrder for de  

 grønlandske pengeinstitutter og forretningsdrivende, idet der skal håndteres  

 såvel grønlandske som danske pengesedler.
Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer ikke, at forslaget indeholder administrative konsekvenser  

 for erhvervslivet i et omfang, der berettiger, at det bliver forelagt  

 virksomhedspanelet.
Forslaget bør derfor ikke forelægges Økonomi- og  

 Erhvervsministeriets virksomhedspanel.
4. Miljømæssige konsekvenser Lovforslaget har ikke miljømæssige konsekvenser.
5. Administrative konsekvenser for borgerne Lovforslaget forventes ikke at have administrative konsekvenser  

 for borgerne.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget har forud for fremsættelsen været i høring hos  

 følgende myndigheder og organisationer: Danmarks Nationalbank, Finansrådet,  

 Færøernes  

 landsstyre, GrønlandsBANKEN, Grønlands hjemmestyre, KNI Pilersuisq, Post  

 Greenland og Sparbank Vest.
8. Sammenfatning af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Meromkostningerne  

 i forbindelse med produktionen af en samlet grønlandsk seddelserie forventes  

 at blive ca. 9 mio. kr.
Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Beskedne  

 administrative byrder for de grønlandske pengeinstitutter og  

 forretningsdrivende,  

 idet der skal håndteres såvel grønlandske som danske pengesedler.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen indfører grønlandske pengesedler som et lovligt  

 betalingsmiddel i Grønland, idet danske pengesedler fortsat kan anvendes som  

 lovligt betalingsmiddel i Grønland.
Valutaen danske kroner (DKK) er valuta  

 for  

 hele riget.
Til § 2 Bestemmelsen angiver, at grønlandske pengesedler for at være  

 gyldige skal være underskrevet af én af direktørerne i Danmarks Nationalbank  

 samt af et medlem af Grønlands landsstyre.
Der er tale om nationalbanksedler  

 med den særlige fremtrædelsesform, at de er udformet med grønlandsk tekst og  

 grønlandske motiver.
Til § 3 Bestemmelsen medfører, at Grønlands landsstyre får indflydelse  

 på pengesedlernes udseende.
Pengesedlernes pålydende og affattelse fastlægges  

 som hidtil i henhold til lov om Danmarks Nationalbank § 8 af Nationalbanken  

 og  

 godkendes af økonomi- og erhvervsministeren.
Til § 4 Det foreslås, at loven træder i kraft den 1. januar 2007  

 med henblik på, at Danmarks Nationalbank kan iværksætte produktionen af  

 grønlandske pengesedler.
 I stk. 2 foreslås det endvidere, at økonomi- og  

 erhvervsministeren beslutter ikrafttrædelsestidspunktet for § 1. § 1 vil  

 først  

 blive sat i kraft, når den første grønlandske pengeseddel er sendt i  

 cirkulation.
 Seddeludstedelsen planlægges påbegyndt i 2008.
