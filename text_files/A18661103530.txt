 Vi Christian den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
 § 1.  Justitsministeriet bemyndiges til at meddele  

 Interessentskaber eller Enkeltmand, der agte at oprette Oplagshuse,  

 Berettigelse til at udfærdige Beviser for Varernes Modtagelse (Oplagsbeviis),  

 paa særegne dertil af Ministeriet udfærdigede eller mærkede Blanketter med  

 den Virkning, at de oplagte Varer ikke kunne afhændes eller pantsættes  

 undtagen gjennem en Overdragelse eller Pantsætning af Beviset selv, og ei  

 heller gjøres til Gjenstand for Arrest, Beslag eller Exekution, uden gjennem  

 en Forfølgning mod Beviset.
§ 2.  Forsaavidt Begunstigelser attraaes med Hensyn  

 til Kreditoplagsret, bliver det Fornødne herom at fastsætte efter Forhandling  

 med Finantsministeriet.
I Bevillingen optages de nærmere Vilkaar, som  

 Ministeriet maatte finde Anledning til at knytte til sammes Meddelelse, og  

 Bevillingen saavelsom Oplagshusets Vedtægter blive derefter at bringe til  

 offentlig Kundskab ved Bekjendtgørelse i den Berlingske politiske- og  

 Avertisements-Tidende og, naar Oplagshuset agtes oprettet udenfor Sjællands  

 Stift, tillige i vedkommende Stifts Avis, og paa Bornholm i den af Øens  

 Aviser, som dertil af Regjeringen bestemmes.
 § 3.  Oplagsbeviset skal angive Oplæggerens Navn og  

 Næringsvei, de oplagte Varers Art, Stykketal, Maal, Vægt, Mærker samt opgivne  

 Værdi.
 De af Justitsministeriet udfærdigede eller mærkede Blanketter maa under  

 Bøder indtil 1.000 Rd. ikkun benyttes af de Oplagshuse, hvem Berettigelsen  

 dertil er meddelt.
§ 4.  Bestyrelsen af Oplagshusene maa under Ansvar til  

 vedkommende Skadelidende alene udlevere de i samme oplagte Varer imod  

 Tilbagelevering af de for Varerne udfærdigede Oplagsbeviser i behørig  

 kvitteret Stand (jfr. § 9). Den er kun forpligtet til at udlevere Varerne  

 imod Betaling af Pakhuusleie, Udgifter for Losning samt andre paa deres  

 Transport eller Bevaring af Bestyrelsen lovlig anvendte Udgifter.
Forøvrigt  

 bestemmes Oplagshusets og Oplæggerens gjensidige Rettigheder og Forpligtelser  

 i Oplagshusets Vedtægter.
§ 5.  Oplagsbeviserne kunne overdrages ved  

 Endossement.
Endosementet kan enten skee til bestemt navngivne Personer eller  

 in blanco.
 Er Oplagsbeviset endosseret in blanco, ansees den godtroende Erhverver som  

 Eier i Overensstemmelse med de Regler, som gjælde for Gjældsbreve, lydende  

 paa Ihændehaveren.
§ 6.  Oplagsbeviset kunne gives saavel til haandfaaet  

 Pant som til Underpant.
Dog kunne de deraf flydende Rettigheder ikke gjøres  

 gjældende mod den, som paa lovlig Maade har faaet Beviset overdraget til  

 Eiendom eller Pant, medmindre der er givet Beviset en Paategning, der  

 tydeligt indeholder, at det er Gjenstand for den tidligere Pantsætning.
Det  

 Samme gjælder om tinglæste Forfølgninger, som ere overgaaede Ihændehaveren af  

 Oplagsbeviset.
 § 7.  Ihændehaveren af Oplagsbeviset har i  

 Ulykkestilfælde samme Ret med Hensyn til Assurancesummen for Varerne, som der  

 ifølge Dokumentet tilkommer ham med Hensyn til Varerne.
 § 8.  Oplagsbeviserne ere stempelpligtige i  

 Overeensstemmelse med de i Lov om Brugen af stemplet Papir af 19Febr. 1861 §  

 54 om Vexler indeholdte Bestemmelser.
 § 9.  Oplagsbeviser, saavelsom de Recepisser, der  

 maatte være udstedte ved Pantsættelse af saadanne, kunne, naar de bortkomme,  

 mortificeres ved Dom.
Den, der attraaer saadan Mortifikation, har at indgive Begjæring derom i  

 Kjøbenhavn til Formanden for Sø- og Handelsretten og udenfor Kjøbenhavn til  

 Dommeren paa det Sted, hvor Oplagshuset er beliggende.
Han har i saa  

 Henseende at oplyse sin Adkomst til det bortkomme Dokument og under Edstilbud  

 at erklære, at han ikke selv har afhændet samme.
Formanden eller Dommeren  

 afgjør derefter, om Mortifikationsstævning kan udtages, og bestemmer i  

 bekræftende Fald Varslet.
Dette kan ikke sættes under 12 Uger og ikke over  

 Aar og Dag.
 Den udtagne Stævning bliver at offentliggjøre 3 Gange efter hverandre i  

 den Berlingske politiske- og Avertissements-Tidende, samt derhos, hvis Sagen  

 anlægges udenfor Sjællands Stift, tillige i Stiftets Avis,- for Bornholms  

 Vedkommende i den af Øens Aviser, som dertil af Regjeringen bestemmes.
 Naar Omstændighederne tale derfor, skal det ligeledes ved Kjendelse kunne  

 bestemmes, at de oplagte Varer imod Sikkerhedsstillelse kunne udleveres eller  

 afhændes, forinden det offentlige Varsel er udløbet.
For de ovennævnte Kjendelser bliver at erlægge et Gebyr af 2 Rd.
Lyder det  

 bortkomme Dokument paa en Værdi under 200 Rd., betales iøvrigt intet  

 Retsgebyr under Mortifikationssagen, ligesom pro mille Gebyr bortfalder, selv  

 om Værdien maatte overstige et saadant Beløb.
 § 10.  Naar der er forløbet 5 Aar fra et Vareparties  

 Oplæggelse, uden at Nogen har meldt sig med Oplagsbeviset, for at erholde  

 Varerne udleverede, skal Oplagsbestyrelsen være berettiget til ved  

 Bekjendtgørelse, som 3 Gange efter hverandre indføres i den Berlingske  

 politiske- og Avertisements-Tidende og, hvis Oplagshuset er beliggende  

 udenfor Sjællands Stift, tillige i Stiftets Avis og for Bornholms Vedkommende  

 i den af Øens Aviser, som dertil af Regjeringen bestemmes, med 12 Ugers  

 Varsel at indkalde Ihændehaveren af det udstedte Oplagsbevis og, hvis ingen  

 Berettiget melder sig inden Fristens Udløb, at sælge Varerne til Fordel for  

 Oplagshuset.
 Adgangen til at benytte omstaaende Omgang er dog afhængig af, at der i  

 Oplagsbeviset er indført en dertil sigtende Bestemmelse, hvori henvises til  

 nærværende Lov (jvfr. § 3).
 § 11.  Tvistigheder mellem Oplagsbestyrelsen og  

 vedkommende Oplægger eller Ihændehaver af Oplagsbevis, behandles som  

 Handelssager.
 Hvorefter alle Vedkommende sig have at rette.
