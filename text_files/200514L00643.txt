Betænkning afgivet af Skatteudvalget den 15. marts 2006 Betænkning over Forslag  

 til lov om ændring af ligningsloven (Afskaffelse af hensættelsesafgiften) [af  

 skatteministeren (Kristian Jensen)] 1. Udvalgsarbejdet Lovforslaget blev fremsat den 16. november 2005 og var til 1.  

 behandling den 1. december 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 6. oktober 2005 dette udkast til  

 udvalget, jf. alm. del  bilag 12. Den 17. november 2005 sendte  

 skatteministeren de indkomne høringssvar til udvalget.
De indkomne  

 høringssvar  

 og skatteministerens kommentarer hertil er kort gengivet i lovforslagets  

 bemærkninger.
Spørgsmål Udvalget har stillet 23 spørgsmål til skatteministeren til  

 skriftlig besvarelse, som denne har besvaret med undtagelse af spørgsmål nr.  

 19-23. Disse spørgsmål forventes skatteministeren at besvare inden 2.  

 behandling af lovforslaget.
Nogle af udvalgets spørgsmål og skatteministerens  

 svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
Dansk Folkepartis medlem af udvalget skal gøre opmærksom på, at  

 Dansk Folkeparti ved førstebehandlingen gav udtryk for, at pengene til  

 afskaffelse af hensættelsesafgiften kunne have været brugt til andre formål i  

 stedet.
Dansk Folkeparti er siden blevet opmærksomt på og anerkender, at  

 lovforslaget er omfattet af aftalen om finansloven for 2006, som partiet  

 er part af.
Dansk Folkepartis medlemmer af udvalget støtter derfor  

 lovforslagets  

 vedtagelse.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

  ved  

 3. behandling.
Socialdemokratiets, Det  

 Radikale Venstres og Socialistisk Folkepartis medlemmer af udvalget mener, at  

 lovforslaget har  

 som formål ene og alene at opretholde regeringens skattestop og det helt uden  

 hensyntagen til, om de foreslåede tiltag er fornuftige eller ej, og om  

 de hænger sammen med andre tiltag.
Regeringen giver med  

 lovforslaget  

 skattelettelser til de store pengeinstitutter med den begrundelse, at  

 pengeinstitutterne fra 2005 har fået ændret opgørelsesprincipperne for  

 hensættelser til tab, således at pengeinstitutterne ikke kan  

 benytte store hensættelser til tab på udlån til at presse deres  

 skattebetalinger  

 ned.
Ændringerne betød  

 en stor engangsskat for pengeinstitutterne, men det betyder ikke, at  

 ændringerne  

 ikke var påkrævede eller rimelige.
Hertil kommer, at nedsættelsen af  

 selskabsskatten fra 30 til 28 pct. har medført betydelige lettelser for  

 pengeinstitutterne, bl.a. fordi de ændrede og strammere regler for  

 international sambeskatning, der skulle finansiere nedsættelsen af  

 selskabsskatten, ikke påvirker pengeinstitutterne.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

    

  

 René Skau Björnsson (S)  

  

 fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 77 Bilagsnr.
Titel 1 Høringssvar, fra skatteministeren 2 Udkast til tidsplan for Skatteudvalgets behandling  

 lovforslaget 3 1. udkast til betænkning 4 2. udkast til betænkning 5 3. udkast til betænkning 6 4. udkast til betænkning Oversigt over spørgsmål og svar vedrørende L 77 Spm.nr.
Titel 1 Spm. om at bekræfte, at IAS-forordningen med bl.a.  

 ændrede værdiansættelsesprincipper for udlån, er en fornuftig og mere  

 retvisende måde at værdisætte udlån på, til skatteministeren, og ministerens  

 svar herpå 2 Spm. om, hvad ministeren mener med det, der anføres i  

 spalte 2 i den skriftlige fremsættelse den 16. november 2005, til  

 skatteministeren,  

 og ministerens svar herpå 3 Spm. om, hvor store skattelettelser de selskaber, der i  

 2005 har betalt hensættelsesafgift, har fået ved nedsættelse af  

 selskabsskatteprocenten fra 30 pct. til 28 pct., til skatteministeren, og  

 ministerens svar herpå 4 Spm. om, hvor mange pengeinstitutter der bliver ramt af  

 sambeskatningsreglerne, til skatteministeren, og ministerens svar herpå 5 Spm. om pengeinstitutternes samlede gevinst af de  

 hensættelser der hidtil har kunnet fratrækkes med 30 pct. beskatning, til  

 skatteministeren, og ministerens svar herpå 6 Spm. om pengeinstitutternes gevinst af de overskydende  

 hensættelser, som bliver tilbageført på grund af nye regnskabsregler, til  

 skatteministeren, og ministerens svar herpå 7 Spm. om, hvor stor en merskat de selskaber, der for 2005  

 har betalt hensættelsesafgift, skal betale som følge af de skærpede regler  

 for international sambeskatning, til skatteministeren, og ministerens svar  

 herpå 8 Spm. om, hvorvidt begrænsningerne i hensættelserne til  

 tab bliver hos pengeinstitutterne som følge af de nye regnskabsregler, til  

 skatteministeren, og ministerens svar herpå 9 Spm. om antal skatteydere, der efter vedtagelsen af lov  

 nr. 457 af 9. juni 2004 har benyttet adgangen til fradrag for hensættelser  

 til urealiserede tab på debitorer, til skatteministeren, og ministerens svar  

 herpå 10 Spm. om, hvorvidt de finansieringsselskaber m.v., der ved  

 lov nr. 457 af 9. juni 2004 fik adgang til at fratrække hensættelser til tab  

 forventes, at nedsætte deres regnskabsmæssige hensættelser til tab på  

 debitorer  

 som følge af de nye regnskabsregler, til skatteministeren, og ministerens  

 svar herpå 11 Spm. om, hvorfor der gives yderligere skattelettelser i  

 form af bortfald af hensættelsesafgiften, jf. svar på spm. 3 og 4, til  

 skatteministeren, og ministerens svar herpå 12 Spm. om grundlaget for, at der gives de pågældende  

 pengeinstitutter yderligere skattelettelser i form af bortfald af  

 hensættelsesafgiften. jf. svar på spm. 5, til skatteministeren, og  

 ministerens svar herpå 13 Spm. om, hvorfor der er den forskel i skatteministeriets  

 skøn og oplysningerne fra Finanstilsynet, og om denne forskel giver anledning  

 til at genoverveje lovforslaget, jf. svar på spm. 8, til skatteministeren, og  

 ministerens svar herpå 14 Spm. om ministeren kan bekræfte, at netop de i  

 lovforslaget omfattede pengeinstitutter, der er børsnoterede, er store  

 brugere  

 af reglerne om gratisaktier i ligningslovens § 7, stk. 1, nr. 2, og  

 medarbejderobligationer i ligningslovens § 7, stk. 1, nr. 3, og ministerens  

 svar herpå 15 Spm. om muligheden for at tildele sine medarbejdere nogle  

 skattefrie goder, til skatteministeren, og ministerens svar herpå 16 Spm. om oplysninger om omfanget af ordninger med  

 gratisaktier og medarbejderobligationer, til skatteministeren, og ministerens  

 svar herpå 17 Spm. om, hvor mange pengeinstitutter der har været  

 omfattet af hensættelsesafgiften, idet oplysningerne bedes givet for hver af  

 de 3 foregående år, til skatteministeren, og ministerens svar herpå 18 Spm. om, hvor mange ansatte der er berørt af de 5 ordninger  

 og/eller størrelsen af de fradrag, som de pågældende pengeinstitutter har  

 vedrørende  

 de tildelte gratis aktier og gratis medarbejderobligationer, jf. svar på spm.  

 14 og 16, til skatteministeren, og ministerens svar herpå 19 Spm. om at bekræfte, at det er en følge af reglerne for  

 medarbejderaktieordninger og lign. omfattet af ligningslovens §  

 7 a, stk. 1, nr. 2 og 3, at de  

 pågældende 5 pengeinstitutter i indkomståret 2004 har fået et skattemæssigt  

 fradrag på 115 mio. kr., jf. svar på spm. 18, til skatteministeren, og  

 ministerens svar herpå 20 Spm. om at oplyse, om der ved fremsættelse af  

 lovforslaget er taget hensyn til, at pengeinstitutternes brug af de  

 skattebegunstigede medarbejderaktieordninger er steget så kraftigt, jf. svar  

 på spm. 18, til skatteministeren, og ministerens svar herpå 21 Spm. om at bekræfte, at specielt de mellemstore banker i  

 2005 væsentligt har forøget deres udskudte skatter, bl.a. vedrørende  

 urealiserede  

 avancer på aktier, til skatteministeren, og ministerens svar herpå 22 Spm. om at oplyse, hvor mange pengeinstitutter der stadig  

 bruger realisationsprincippet for beskatning af avancer på aktier, til  

 skatteministeren,  

 og ministerens svar herpå 23 Spm. om, hvorvidt pengeinstitutterne m.v. fortsat  

 skattemæssigt skal indtægtsføre de pågældende beløb ved modtagelsen af de  

 pågældende provisioner og gebyrer, til skatteministeren, og ministerens svar  

 herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 3:
Vil ministeren oplyse, hvor store skattelettelser, de selskaber,  

 der for 2005 har betalt hensættelsesafgift, har fået ved nedsættelse af  

 selskabsskatteprocenten fra 30 pct. til 28 pct.? Svar:
 Der foreligger endnu ikke oplysninger om selskabernes  

 indkomstskat (selskabsskat) for indkomståret 2005, da selvangivelserne først  

 indsendes i 2006.
 For indkomståret 2004 kan selskabsskatten for de selskaber, der  

 betalte hensættelsesafgift, opgøres til ca. 7,3 mia. kr.
 Beløbet inkluderer selskabsskatten for de selskaber, som de  

 afgiftspligtige var sambeskattet med i 2004, da der for sambeskatningsforhold  

 kun foreligger registerbaserede oplysninger om sambeskatningsforholdets  

 samlede  

 selskabsskat.
 Beløbet omfatter  

 således  

 selskabsskat fra en række pengeinstitutter og realkreditselskaber, der drives  

 isoleret,  

 såvel som  

 selskabsskat fra finansielle koncerner, hvori pengeinstitutter og  

 realkreditselskaber  

 er sambeskattet med forsikringsselskaber, formueforvaltningsselskaber eller  

 andre typer finansiel virksomhed.
 Med udgangspunkt i de 7,3 mia. kr. kan skattesatsnedsættelsen  

 fra 30 til 28 pct. for den nævnte kreds af selskaber skønnes at give en  

 skattelettelse på ca. 0,5 mia. kr.
 Spørgsmål 4:
Som bekendt blev nedsættelsen af selskabsskatteprocenten fra 30  

 pct. til 28 pct. begrundet med skattestoppet, idet nedsættelsen skulle  

 kompensere den merskat, der var et resultat af lukning af huller i  

 sambeskatningsreglerne, ved gennemførelse af globalpuljeprincippet i  

 selskabsskattelovens §  

 31 A  

 ved lov nr. 426 af 6. juni 2005. Det bedes derfor oplyst, hvor meget de  

 pågældende pengeinstitutter bliver ramt af skærpelsen af  

 sambeskatningsreglerne.
Dette bedes belyst ved oplysninger om, hvor mange af  

 de  

 pengeinstitutter m.v., der er omfattet af reglerne i kursgevinstlovens § 25,  

 stk. 6 og 7, og dermed betaler hensættelsesafgift, der for indkomståret 2003  

 og  

 2004 har været sambeskattet med udenlandske datterselskaber, samt den samlede  

 genbeskatningssaldo efter ligningslovens § 33 E, der var ultimo 2003 og 2004  

 for disse selskaber.
 Svar:
 Formålet med lov nr. 426 af 6. juni 2005 var at lukke et hul i  

 sambeskatningsreglerne.
 Hullet gav udenlandsk kontrollerede koncerner med danske  

 datterselskaber mulighed for at omgå dansk skattebetaling ved at omplacere  

 udenlandske underskudsgivende aktiviteter til den danske sambeskatning.
 Jeg redegjorde i forbindelse med behandlingen af lovforslaget  

 for, at det ikke var teknisk muligt alene at lukke hullet ved et kirurgisk  

 indgreb i skattelovgivningen.
 Kun to store indgreb kunne lukke hullet effektivt: En total  

 afskaffelse af den internationale sambeskatning eller indførelse af  

 globalpuljeprincippet, og sidstnævnte vurderedes som det mindst indgribende.
 Lukningen af hullet i sig selv medførte intet merprovenu, men  

 hindrer et utilsigtet provenutab i fremtiden.
Indførelsen af globalpuljeprincippet skønnedes derimod at  

 medføre et øget selskabsskatteprovenu på ca. 2 mia. kr. årligt og indebar  

 altså  

 en betydelig stramning ud over lukningen af hullet.
Det var først og fremmest  

 danske selskaber, der havde valgt sambeskatning med underskudsgivende  

 udenlandske  

 datterselskaber, der blev ramt heraf.
 Provenuet fra denne stramning skulle ifølge skattestoppet føres  

 tilbage i form af skattelettelser, og regeringen valgte så at nedsætte  

 selskabsskattesatsen fra 30 til 28 pct., hvilket gav skattelettelser til alle  

 danske selskaber.
 Antallet af afgiftspligtige pengeinstitutter, der har været  

 sambeskattet med udenlandske datterselskaber for indkomståret 2004, var meget  

 beskedent, nemlig under 10 selskaber, og den samlede genbeskatningssaldo  

 vedrørende disse selskaber var ligeledes beskeden, nemlig under 100 mio. kr.  

 Selskaberne havde ikke indberetningspligt for sådanne oplysninger for 2003.
 De beskedne genbeskatningssaldi indikerer, at pengeinstitutterne  

 kun i begrænset omfang har valgt (og fremover ville have valgt) sambeskatning  

 med underskudsgivende udenlandske datterselskaber m.v. under de gamle  

 sambeskatningsregler og således kun i beskedent omfang rammes af indførelsen  

 af  

 globalpuljeprincippet.
 Derfor får de som alle andre selskaber, der ikke har været sambeskattet  

 med underskudsgivende udenlandske datterselskaber, skattelettelser i kraft  

 af,  

 at skattesatsen nedsattes fra 30 til 28 pct.
 Spørgsmål 5:
Vil ministeren oplyse den samlede gevinst, pengeinstitutterne  

 har haft af, at de samlede hensættelser omfattet af kursgevinstlovens § 25,  

 stk. 6 og 7, ultimo 2004 kunne fratrækkes med 30 pct. beskatning, medens de  

 nu  

 i 2005 skal indtægtsføres under kun 28 pct. beskatning? Svar:
 Pengeinstitutternes samlede nedskrivninger (hensættelser) på  

 udlån udgjorde ultimo 2004 27,8 mia. kr. opgjort på baggrund af de tidligere  

 gældende regnskabsregler.
På det hensatte beløb lå ultimo 2004 en udskudt skat på 30 pct.,  

 dvs. 8,3 mia. kr.
Opgjort ved skattesatsen på 28 pct. for indkomståret 2005  

 bliver den udskudte skat 7,8 mia. kr.
 Nedsættelsen af satsen med 2 procentpoint har altså reduceret  

 pengeinstitutternes udskudte skat med ca. 0,5 mia. kr.
Reduktionen af den latente skat med 0,5 mia. kr. er en reel  

 gevinst for pengeinstitutterne, men reducerer dog kun den faktiske  

 skattebetaling,  

 hvis de 27,8 mia. kr. kommer til beskatning.
Det kræver, at  

 pengeinstitutternes  

 samlede nedskrivninger reduceres i forhold til niveauet ultimo 2004   

 enten som  

 følge af mindre udlånsvolumen, lavere tab, eller som følge af de nye  

 regnskabsprincipper, jf. mit svar på spørgsmål 6.
 Spørgsmål 6:
Vil ministeren oplyse, hvilken gevinst pengeinstitutterne har  

 haft af, at de overskydende hensættelser omfattet af kursgevinstlovens § 25,  

 stk. 6 og 7, ultimo 2004, som nu i 2005 bliver tilbageført på grund af nye  

 regnskabsregler,  

 kunne fratrækkes med 30 pct. beskatning, medens de nu i 2005 ved  

 tilbageførslen  

 skal indtægtsføres under kun 28 pct. beskatning? Svar:
 I forbindelse med fremsættelsen af L 77 blev det vurderet, at de  

 nye regnskabsprincipper har medført et fald i pengeinstitutternes samlede  

 nedskrivninger på 8 til 10 mia. kr. i løbet af 2004 og 2005.
 Beregningsmæssigt er det ved provenuvurderingen lagt til grund,  

 at der er tale om en samlet reduktion på ca. 9 mia. kr., fordelt med 1 mia.  

 kr.  

 i 2004 og 8 mia. kr. i løbet af 2005, hvoraf den umiddelbare tilbageførsel  

 primo 2005 vurderes til ca. 7,3 mia. kr.
 Med udgangspunkt i en reduktion på 8 mia. kr. i løbet af hele  

 2005 har satsnedsættelsen på 2 procentpoint i 2005 givet pengeinstitutterne  

 en  

 gevinst i form af en umiddelbar skattebesparelse på godt 150 mio. kr.
 Spørgsmål 7:
 Vil ministeren oplyse, hvor stor en merskat skønnes de  

 selskaber, der for 2005 har betalt hensættelsesafgift, at skulle betale som  

 følge af de skærpede regler for international sambeskatning i lov nr. 426 af  

 6.  

 juni 2005.
 Svar:
 Jeg skal henvise til mit svar på spørgsmål 4.
 Spørgsmål 8:
 Vil ministeren indhente et skøn fra Finanstilsynet over, hvor  

 omfattende begrænsningerne i hensættelserne til tab bliver hos  

 pengeinstitutterne som følge af de nye regnskabsregler? Skønnet bedes baseret  

 på de faktiske ændringer, der har kunnet konstateres i de halvårs- og  

 kvartalsregnskaber, der er indsendt til Finanstilsynet i 2005.
 Svar:
 Finanstilsynet har oplyst følgende, hvortil jeg skal henholde  

 mig:
»Med virkning fra 1. januar 2005 trådte nye regnskabsregler i  

 kraft for pengeinstitutterne.
De nye regnskabsregler indebærer bl.a. en  

 ændring  

 af reglerne for værdiansættelse af pengeinstitutternes udlån.
De nye danske  

 regnskabsregler for værdiansættelse af udlån er identiske med regelgrundlaget  

 i  

 de internationale regnskabsstandarder International Financial Reporting  

 Standards  

 (IFRS).
Pengeinstitutternes samlede nedskrivninger (hensættelser) på  

 udlån ultimo 2004 udgjorde 27,8 mia. kr. opgjort på baggrund af de tidligere  

 gældende regnskabsregler og 20,7 mia. kr. ultimo juni 2005 opgjort på  

 baggrund  

 af de nye regnskabsregler.
Forskellen udgør således 7,1 mia. kr.
Heraf  

 skyldes  

 0,7 mia. kr. nettotilbageførsler af tidligere foretagne nedskrivninger  

 (hensættelser) på udlån i første halvår 2005.
Virkningen af at overgå til de nye regnskabsregler pr. 1. januar  

 2005 kan hermed umiddelbart opgøres til 6,4 mia. kr.
Dette beløb fremkommer  

 ved  

 at sammenligne pengeinstitutternes balancer pr. 31. december 2004, som var  

 opgjort efter de tidligere gældende regnskabsregler, med pengeinstitutternes  

 åbningsbalancer pr. 1. januar 2005, som er indberettet til Finanstilsynet i  

 april måned 2005. Disse åbningsbalancer er ikke reviderede.
Tallene i disse  

 åbningsbalancer vil indgå i pengeinstitutternes årsrapporter for 2005.  

 Åbningsbalancerne vil således blive revideret i forbindelse med revisionen af  

 pengeinstitutternes 2005-årsrapporter.
 Der vil således kunne forekomme korrektioner til de  

 åbningsbalancer, som er indberettet til Finanstilsynet i april måned 2005,  

 blandt andet som følge af revisionen af årsrapporterne for 2005.  

 Pengeinstitutternes endelige åbningsbalancer pr. 1. januar 2005 indeholdende  

 eventuelle korrektioner til de tidligere indberettede åbningsbalancer bliver  

 indberettet til Finanstilsynet samtidig med aflæggelsen af 2005-rapporterne,  

 hvilket sker senest i april måned 2006.
 Det er Finanstilsynets vurdering, at de korrektioner, der måtte  

 blive foretaget i de tidligere indberettede åbningsbalancer samlet set  

 snarere  

 vil forøge end reducere beløbet på 6,4 mia. kr.
Finanstilsynet kan ikke på et pålideligt grundlag foretage et  

 beløbsmæssigt skøn over størrelsen af de eventuelle korrektioner af de  

 allerede  

 indberettede åbningsbalancer.« Spørgsmål 9:
 Vil ministeren oplyse, hvor mange skatteydere der efter  

 vedtagelsen af lov nr. 457 af 9. juni 2004 har benyttet adgangen til fradrag  

 for hensættelser til urealiserede tab på debitorer efter reglerne i  

 kursgevinstlovens § 25, stk. 7, og dermed betalt afgift efter ligningslovens  

 §  

 17 E? Der bedes herunder oplyst antallet af finansieringsselskaber m.v., den  

 indbetalte afgift for afgiftsåret 2004 og 2005 og dermed den samlede  

 hensættelse pr. 1. januar i året.
 Svar:
 Jeg kan oplyse, at 7 selskaber har benyttet den nævnte adgang,  

 og at deres samlede afgiftsbetaling i deres første mulige afgiftsår, nemlig  

 2005, var knap 0,5 mio. kr., svarende til et samlet afgiftsgrundlag på knap  

 100  

 mio. kr.
 Spørgsmål 10:
Vil ministeren oplyse, om de finansieringsselskaber m.v., der  

 ved lov nr. 457 af 9. juni 2004 fik adgang til at fratrække hensættelser til  

 tab efter kursgevinstlovens § 25, stk. 7, forventes at nedsætte deres  

 regnskabsmæssige  og dermed skattemæssige  hensættelser til tab  

 på debitorer  

 som følge af de nye regnskabsregler? Svar:
 Finanstilsynet har oplyst følgende, hvortil jeg skal henholde  

 mig:
 »Finansieringsselskaber m.v., der ved lov nr. 457 af 9. juni  

 2004 fik adgang til at fratrække nedskrivninger på udlån/hensættelser til  

 tab,  

 forventes ikke at nedsætte deres regnskabsmæssige og dermed skattemæssige  

 hensættelser til tab på debitorer som følge af de nye regnskabsregler for  

 pengeinstitutter  

 m.v.
Dette skyldes, at de nævnte finansieringsselskaber aflægger  

 regnskab efter årsregnskabsloven og derfor ikke er påvirket af de ændrede  

 regler for pengeinstitutter m.v.« Spørgsmål 11:
I forlængelse af ministerens besvarelse af spm. 3 og 4, hvor det  

 fremgår, at de af nærværende lovforslag omhandlede pengeinstitutter har  

 opnået  

 årlige nettoskattelettelser på ½ mia. kr. som følge af nedsættelse af  

 selskabsskatten fra 30 pct. til 28 pct. og skærpelse af reglerne for  

 international sambeskatning, anmodes ministeren om at redegøre for grundlaget  

 for, at der gives de pågældende pengeinstitutter yderligere skattelettelser i  

 form af bortfald af hensættelsesafgiften? Svar:
 Grundlaget for, at der gives pengeinstitutterne skattelettelser  

 i form af bortfald af hensættelsesafgiften er følgende:
Fra 2005 er der indført nye regnskabsprincipper for  

 pengeinstitutter m.v.
Disse indebærer en ændring af princippet for  

 værdiansættelse  

 af udlån.
Som følge heraf skal pengeinstitutterne for regnskabsåret 2005  

 ekstraordinært tilbageføre foretagne nedskrivninger på udlån.
På grund af  

 koblingen mellem skattereglerne og de regnskabsmæssige nedskrivninger på  

 udlån  

 medfører dette en højere selskabsskat for pengeinstitutterne.
Regeringens skattestop gælder i forhold til alle  også  

 pengeinstitutterne.
Der er her tale om en øget skattebetaling, som kan føres  

 tilbage til ændrede EU-regler.
Når der foreligger en sådan »tvingende grund«  

 til at forhøje en skat, har regeringen besluttet, at merprovenuet ubeskåret  

 skal anvendes til at sænke en anden skat eller afgift.
 Her har regeringen besluttet, at merprovenuet skal anvendes til  

 at afskaffe hensættelsesafgiften.
 Indførelsen af de nye regler for sambeskatning og nedsættelsen  

 af selskabsskattesatsen til 28 pct. er ikke indgået i beslutningsgrundlaget.
 Det forhold, at pengeinstitutterne, jf. mine svar på spørgsmål  

 3, 4 og 5, har fået skattelettelser som følge heraf, er heller ikke indgået i  

 beslutningsgrundlaget.
 Her var jo tale om en samlet, tilstræbt provenuneutral pakke,  

 som naturligt nok tenderede mod at øge skatten for de selskaber, som havde  

 benyttet de gamle regler for udenlandsk sambeskatning, og mindske skatten for  

 de selskaber, som ikke havde anvendt reglerne  og herunder altså  

 pengeinstitutterne.
 Hvis vi med henvisning til pengeinstitutternes skattelettelser  

 havde besluttet ikke at afskaffe hensættelsesafgiften, ville vi reelt have  

 straffet pengeinstitutterne for ikke at have udnyttet de gamle, hullede  

 regler  

 for international sambeskatning.
Spørgsmål: 14 Kan ministeren bekræfte, at netop de i lovforslaget omfattede  

 pengeinstitutter, der er børsnoterede, er store brugere af reglerne om  

 gratisaktier i ligningslovens § 7, stk. 1, nr. 2, og medarbejderobligationer  

 i  

 ligningslovens § 7, stk. 1, nr. 3? Svar:
 Det bemærkes indledningsvist, at jeg ved besvarelsen har  

 forudsat, at det er reglerne i ligningslovens §  

 7 A, stk. 1, nr. 2 og 3, der spørges til  

 og ikke, som anført i spørgsmålet, ligningslovens § 7, stk. 1, nr. 2 og 3.
 Det kan hverken be- eller afkræftes, hvorvidt de i lovforslaget  

 omfattede pengeinstitutter, der er børsnoterede, er større brugere af  

 reglerne  

 om gratisaktier i ligningslovens §  

 7 A,  

 stk. 1, nr. 2, og medarbejderobligationer i ligningslovens §  

 7 A, stk. 1, nr. 3, end andre  

 virksomheder, da der ikke foretages systematisk registrering af disse  

 oplysninger.
 Jeg er generelt tilhænger af, at der tilvejebringes størst mulig  

 viden om de forskellige ordninger på Skatteministeriets område, herunder  

 naturligvis også om medarbejderaktier og -obligationer omfattet af  

 ligningslovens §  

 7 A.
 Der er således allerede i Skatteministeriet iværksat  

 overvejelser om, hvorvidt det er muligt at foretage en samlet opgørelse af  

 omfanget af disse ordninger på baggrund af det indsendte materiale efter  

 ligningslovens §  

 7 A.  

 Overvejelserne er ikke afsluttet, da det blandt andet er nødvendigt at  

 foretage  

 en vurdering af, hvordan behandlingen af de indsendte oplysninger i givet  

 fald  

 kan tilrettelægges, og hvad dette vil betyde ressourcemæssigt.
 Jeg kan dog oplyse, at SKAT, Store Selskaber  Kontrol, har  

 udvalgt 10 af de største pengeinstitutter og undersøgt, om disse har brugt  

 reglerne. 5 ud af de 10 undersøgte pengeinstitutter har indsendt oplysninger  

 om, at de har anvendt reglerne i ligningslovens §  

 7 A, stk. 1, nr. 2 og 3, inden for de  

 seneste tre indkomstår.
 Spørgsmål 15:
Kan ministeren bekræfte, at de skattesubsidier, der er i  

 ordningerne om gratisaktier og medarbejderobligationer, hvor tildelingen er  

 skattefri for medarbejderne, men skattemæssigt er fradragsberettiget hos  

 arbejdsgiverne, ikke kun er en skattebegunstigelse af medarbejderne, men  

 reelt  

 er en støtte til arbejdsgiverne, der herved får mulighed for at tildele deres  

 medarbejdere nogle skattefrie goder, og således sparer på almindelige  

 lønstigninger? Svar:
 I spørgsmålet bliver jeg bedt om at bekræfte, at de såkaldte  

 gratisaktier og medarbejderobligationer reelt er en støtte til  

 arbejdsgiverne.  

 Spørgsmålet vedrører således ikke lovforslaget.
Tildeling af medarbejderaktier og -obligationer efter reglerne i  

 ligningslovens §  

 7 A  

 kan indgå i vederlagsaftaler mellem arbejdsgivere og ansatte på samme måde  

 som  

 alle andre personalegoder.
Dette er en konsekvens af den frie aftaleret på  

 arbejdsmarkedet.
Da medarbejderaktier og obligationer beskattes relativt  

 lempeligt  eventuelt slet ikke  vil de ansatte kunne få en  

 økonomisk gevinst  

 ved at lade denne form for aflønning træde i stedet for højere beskattet  

 kontantløn.
Det er tilfældet, når den ansatte   

 	  

 ved en nyansættelse  

 indgår aftale med den nye arbejdsgiver om, at retten til medarbejderaktier  

 m.v.  

 er en del af vederlaget,   

 	  

 ved forhandling om en  

 fremtidig lønstigning får tilsagn om, at en del af eller hele stigningen i  

 vederlaget skal bestå af retten til medarbejderaktier m.v., og når den  

 ansatte   

 	  

 genforhandler en  

 allerede indgået lønaftale med en arbejdsgiver, hvorefter den kontante  

 månedsløn  

 fremover f.eks. nedsættes med 10 pct. samtidig med, at den ansatte får ret  

 til  

 medarbejderaktier m.v.
Arbejdsgiveren har fradrag for driftsudgifter afholdt i  

 virksomheden, herunder lønudgifter.
Udgifter ved udlodning af de såkaldte  

 gratisaktier og obligationer til medarbejderne anses for lønudgifter, og de  

 er  

 derfor fradragsberettigede.
Den fradragsberettigede udgift opgøres som  

 værdien  

 af aktierne m.v., der udloddes.
Arbejdsgiveren har endvidere fradrag for  

 afgiften på 45 pct. af den andel af obligationens værdi, der overstiger 4.700  

 kr. (i 2006) årligt til den ansatte.
Skattebegunstigelsen af den ansatte af tildelte  

 medarbejderaktier i forhold til kontantløn kan have betydning for  

 virksomhedens  

 muligheder for at tiltrække nye medarbejdere eller fastholde medarbejdere i  

 virksomheden.
Endvidere vil virksomhedens tildeling af aktier give den  

 ansatte  

 medejerskab til virksomheden og kan dermed bidrage til at skabe et større  

 medansvar  

 hos den ansatte for virksomhedens resultater.
Det er min opfattelse, at tildeling af medarbejderaktier m.v.  

 kan bidrage til at motivere og engagere de ansatte og derigennem fremme  

 fornyelse og produktivitet i virksomhederne.
Dette vil være til fordel for  

 både  

 de ansatte og virksomhederne.
 Spørgsmål 16:
 Da der ikke foreligger pålidelige oplysninger om omfanget af  

 ordninger med gratisaktier og medarbejderobligationer i regeringens rapport  

 om  

 frynsegoder, anmodes ministeren om at oplyse omfanget af disse ordninger for  

 pengeinstitutterne for 2004 på grundlag af indberetningen fra  

 pengeinstitutterne  

 til de skatteansættende myndigheder efter reglerne i ligningslovens §  

 7 A, stk. 5. Hvis der ikke findes  

 tilgængelig statistik herom, anmodes der om, at de pågældende oplysninger  

 bliver samlet for de 10 største pengeinstitutter.
 Svar:
Der foreligger, som nævnt under besvarelsen af spørgsmål 14,  

 ingen tilgængelig statistik herom.
Som tidligere oplyst har 5 af de 10  

 undersøgte pengeinstitutter gjort brug af reglerne.
Af disse 5  

 pengeinstitutter  

 har 4 indsendt oplysninger om, at der er tildelt deres medarbejdere  

 gratisaktier eller gratis medarbejderobligationer i indkomståret 2004.
 Spørgsmål 17:
 Hvor mange pengeinstitutter har været omfattet af  

 hensættelsesafgiften, idet oplysningerne bedes givet for hvert af de 3  

 foregående år.
 Svar:
 SKAT kan oplyse, at  

 følgende antal pengeinstitutter var omfattet af reglen om hensættelsesafgift:
Indkomståret 2003  

 	  

 230 Indkomståret 2004  

 	  

 241 Indkomståret 2005  

 	  

 241 Spørgsmål 18:
 I anledning af ministerens besvarelse af L 77, spm. 14 og 16,  

 hvor det oplyses, at 5 ud af de 10 største pengeinstitutter i 2004 har  

 tildelt  

 de ansatte gratis aktier og medarbejderobligationer omfattet af  

 ligningslovens  

 §  

 7 A, stk. 1, nr. 2  

 og 3, anmodes ministeren om  da der jo ikke foreligger nogen statistik  

 på  

 området  at oplyse, hvor mange ansatte der er berørt af de 5 ordninger  

 og/eller størrelsen af de fradrag, som de pågældende pengeinstitutter har  

 vedrørende  

 de tildelte gratis aktier og gratis medarbejderobligationer.
 Svar:
 SKAT kan oplyse, at i de 5 nævnte pengeinstitutter har i alt  

 15.333  

 medarbejdere fået tildelt  

 gratis aktier eller gratis medarbejderobligationer, jf. ligningslovens §  

 7 A, stk. 1, nr. 2 og 3, for et samlet  

 beløb på i alt  

 114.960.849  

 kr.
