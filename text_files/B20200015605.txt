Bekendtgørelse om ændring af liste A til lov om foranstaltninger mod smitsomme sygdomme og andre overførbare sygdomme I medfør af § 2, stk. 2, i lov om foranstaltninger mod smitsomme sygdomme og andre overførbare sygdomme, jf. lovbekendtgørelse nr. 1026 af 1. oktober 2019, og efter indstilling fra Sundhedsstyrelsen, fastsættes:
 § 1. Liste A over alment farlige sygdomme, som angivet i lovens bilag 1, ændres, så Middle East respiratorisk syndrom (MERS) med den internationale betegnelse: Middle East Respiratory Syndrome (MERS), Krim-Congo hæmorrhagisk feber med den internationale betegnelse: Crimean-Congo haemorrhagic fever, Multiresistent tuberkulose (MDR-TB og XDR-TB) med den internationale betegnelse: Multidrug-resistant tuberculosis (MDR-TB & XDR-TB), og Nipah-virus med den internationale betegnelse: Nipah virus optages på listen, som angivet i bilag 1 til denne bekendtgørelse.
 § 2. Bekendtgørelsen træder i kraft den 29. februar 2020.
 Stk. 2. Bekendtgørelse nr. 301 af 24. juni 1985 om liste A til lov om foranstaltninger mod smitsomme sygdomme ophæves.
