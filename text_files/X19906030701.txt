 Tilsynet udtalte bl.a., at overskrivelser i lovens § 24, stk. 1,  

 omfatter analogisk også overskrivelser som følge af en fusion imellem  

 selskaber, hvis aktier indgår i en forenings beholdning.
 Finanstilsynet har gennem Danske Investeringsforeningers  

 Fællesrepræsentation meddelt investeringsforeningerne, at man i en konkret  

 sag til en investeringsforening blandt andet har udtalt følgende: For god  

 ordens skyld bemærkes, at en investeringsforening altid skal indberette  

 overskridelse af placeringsbestemmelserne.
Såfremt overskridelse er en følge af kursstigninger (kursændringer),  

 udnyttelse af tegningsrettigheder eller indløsning, jf. lovens § 24, stk. 1,  

 skal investeringsforeningen fremsende en erklæring herom til tilsynet.  

 Overstiger overskridelsen 10 pct., skal den jf. lovens § 24, stk. 2, 1.  

 punktum, senest 6 måneder efter være nedbragt til 10 pct.
Er overskridelsen  

 under 10 pct., skal foreningen i sin salgsvirksomhed prioritere en  

 normalisering af forholdene under hensyn til deltagernes interesser.
 Såfremt overskridelse undtagelsesvis måtte ske af andre årsager, der ikke  

 omfattes af lovens § 24, stk. 1, vil tilsynet som hovedregel fastsætte en  

 meget kort frist for foreningen til at bringe placeringerne i  

 overensstemmelse med lovens kapitel 5.
 På foranledning af foreningens skrivelse skal tilsynet udtale, at man  

 analogisk kan udvide lovens § 24, stk. 1, til også at omfatte overskridelse  

 som følge af en fusion imellem selskaber, hvis aktier indgår i foreningens  

 beholdning.
