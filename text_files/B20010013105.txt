Bekendtgørelse om prøver inden  

 for forberedende  

 voksenundervisning (FVU-prøvebekendtgørelsen) I medfør af § 4, stk. 5, nr. 3, § 14, stk. 4,  

 § 18, stk. 6, og § 19, stk. 5, i lov nr. 487 af 31. maj  

 2000 om forberedende voksenundervisning (FVU-loven) fastsættes:
Kapitel 1 Generelle regler § 1. Prøver på hvert trin af hvert  

 fag afholdes mindst 4 gange om året (prøveterminer) efter  

 Undervisningsministeriets bestemmelse.
 Stk. 2. Deltagelse i prøve er frivillig.
 Stk. 3. Prøver aflægges individuelt.
Stk. 4. Bedømmelse foretages i overensstemmelse med  

 bekendtgørelse om karakterskala og anden bedømmelse.
Der gives  

 én bedømmelse.
Der anvendes bedømmelsen  

 Bestået/Ikke bestået.
 Stk. 5. Beståede prøver kan ikke tages om.
 § 2. I denne bekendtgørelse forstås  

 ved:
 1)	Prøveinstitutionen: Det voksenuddannelsescenter eller den  

 anden amtskommunale uddannelses-institution (VUC) eller den  

 uddannelsesinstitution under Kriminalforsorgen, der afholder  

 prøven.
 2)	Prøvelederen: Lederen af prøveinstitutionen.
 3)	Prøvestedet: Det VUC, hvor prøven afholdes eller  

 gennemføres lokalt, og den uddannelsesinstitution, den virksomhed  

 m.v., hvor prøven gennemføres lokalt, jf. § 3,  

 stk. 2.
 Stk. 2. Bekendtgørelsens regler om amtskommuner og  

 amtsråd gælder tilsvarende for Københavns Kommune og  

 Frederiksberg Kommune.
 § 3. Prøveinstitutioner er efter  

 amtsrådets bestemmelse VUC, jf. dog stk. 3. Amtsrådet  

 bestemmer, inden for hvilket geografisk område  

 prøveinstitutionen gennemfører prøver lokalt.
 Stk. 2. Prøver gennemføres lokalt på den  

 uddannelsesinstitution, herunder det VUC, hvor undervisningen har været  

 afholdt, og kan gennemføres lokalt på den offentlige eller  

 private virksomhed, den forening eller faglige organisation,  

 uddannelsesinstitution m.v., hvor undervisningen har været  

 gennemført lokalt.
 Stk. 3. Uddannelsesinstitutioner under Kriminalforsorgen kan  

 afholde prøver.
 § 4. Undervisningsministeriet fører tilsyn  

 med prøverne.
 Stk. 2. Prøvelederen er over for ministeriet ansvarlig  

 for, at prøven afholdes efter gældende regler.
 Stk. 3. Prøvelederen eller en af prøvelederen  

 udpeget stedfortræder skal være til stede på  

 prøvestedet under prøven.
 Stk. 4. Prøvelederen træffer alle konkrete  

 afgørelser vedrørende prøvedeltagere.
§ 5. Tilmelding til prøve skal ske senest 2  

 uger før prøven.
Prøvelederen kan dispensere fra  

 fristen.
 Stk. 2. Tilmelding sker på prøvestedet, jf. dog  

 stk. 3. Lederen af andre prøvesteder end  

 prøveinstitutionen videresender ved fristens udløb  

 tilmeldingerne til prøveinstitutionen.
Stk. 3. Tilmelding som selvstuderende sker på den  

 prøveinstitution, der afholder prøve i det  

 pågældende fag og trin.
Prøvelederen træffer  

 afgørelse om prøvested for selvstuderende.
 Stk. 4. Deltagelse i prøve er betinget af, at  

 prøvedeltageren på forlangende kan vise legitimation med foto  

 ved prøven.
§ 6. Prøvelederen orienterer, f.eks. ved  

 opslag på prøvesteder, i god tid om 1)	frist for tilmelding, 2)	prøvetidspunkt, 3)	reglerne i denne bekendtgørelse, herunder mulighed for  

 dispensation, 4)	konsekvenser af ikke at overholde reglerne, 5)	bekendtgørelse af bedømmelser og 6)	mulighed for at klage over prøver og bedømmelse af  

 prøver.
Stk. 2. Prøveinstitutionen tilbyder selvstuderende  

 individuel eller kollektiv faglig vejledning og vejledning om  

 prøveaflæggelse.
Vejledningen har for den enkelte et omfang af  

 45 minutter for hver prøvetermin.
 § 7. Opgavesæt, opgavebesvarelser og  

 udfyldte bedømmelseslister sendes i forseglet kuvert som anbefalet  

 post.
Stk. 2. Bedømmelseslister skal indeholde rubrikker til  

 angivelse af prøveinstitution, prøvested, prøvedato, fag  

 og trin, navn og prøvedeltagernummer, bedømmelse, dato og  

 underskrift.
Undervisningsministeriet udformer blanket til listerne og kan  

 bestemme, at de skal føres og indberettes elektronisk efter  

 ministeriets bestemmelse.
 § 8. Undervisningsministeriet udformer  

 opgavesæt til prøverne og sender senest 2 uger før  

 prøven mastereksemplarer heraf for hvert fag og trin til alle  

 prøveinstitutioner.
Stk. 2. Opgavesæt skal være pagineret og på  

 forsiden være forsynet med 1)	oplysning om fag og trin, opgavesættets nummer og  

 prøvedato og 2)	rubrikker til oplysninger om prøveinstitution,  

 prøvested, prøvedeltagerens navn og nummer,  

 prøvedeltagernummer, den tilsynsførendes underskrift og antal  

 opgavesæt, der indgår i opgavebesvarelsen.
Stk. 3. Prøvelederen sørger for,  

 at 1)	mastereksemplarerne kopieres i farver i et antal opgavesæt  

 svarende til behovet ved alle prøvesteder inden for  

 prøveinstitutionens geografiske område, 2)	mastereksemplarer opbevares forsvarligt på  

 prøveinstitutionen, til prøven er afholdt, 3)	opgavesæt opbevares forsvarligt, til prøven er afholdt,  

 og 4)	opgavesæt er i prøvelokalet, når prøven  

 begynder.
§ 9. I bilag 1 til denne bekendtgørelse er  

 der for hvert trin af FVU-læsning fastsat regler  

 (prøvebeskrivelser) om 1)	indhold og vurderingskriterier, 2)	prøveoplæg, 3)	prøvetiden og 4)	tilladte hjælpemidler.
Kapitel 2 Opgavekommissioner og censorer § 10. Undervisningsministeriet nedsætter for  

 hvert fag en opgavekommission, der har til opgave at udarbejde forslag til  

 opgavesæt til alle trin i begge fag i hver prøvetermin.
 Stk. 2. Ministeriet fastsætter honoreringen af  

 medlemmerne.
§ 11. Undervisningsministeriet beskikker censorer  

 til alle prøver og pålægger dem censoropgaver.
Som  

 censorer beskikkes lærere ved FVU efter indstilling fra  

 prøvelederne.
 Stk. 2. Ministeriet fastsætter og udbetaler vederlag til  

 censorerne.
Stk. 3. Censor skal 1)	påse, at prøven er i overensstemmelse med de regler,  

 der er fastsat i fagbeskrivelsen, jf.
FVU-bekendtgørelsen, og i  

 prøvebeskrivelsen, 2)	påse, at prøven er gennemført i overensstemmelse  

 med reglerne i denne bekendtgørelse, og 3)	foretage bedømmelse i overensstemmelse med de regler om  

 vurderingskriterier, der er fastsat i prøvebeskrivelsen.
 Stk. 4. Hvis censor konstaterer, at prøven ikke er i  

 overensstemmelse med kravene i stk. 3, nr. 1 og 2, indberetter censor  

 dette til Undervisningsministeriet, som træffer afgørelse om  

 konsekvenser heraf.
 Stk. 5. Ministeriet kan anmode censorer om at foretage  

 indberetning om prøven, herunder om prøveresultater.
 § 12. Hver opgavebesvarelse bedømmes af 1  

 censor.
 Stk. 2. Ingen censor kan foretage bedømmelse af  

 opgavebesvarelser fra prøvedeltagere ved en uddannelsesinstitution,  

 hvor censor underviser.
 Stk. 3. Censor må ikke forsyne originale  

 opgavebesvarelser med notater eller tegn.
Kapitel 3 Dispensation § 13. Til prøvedeltagere, som har  

 funktionsnedsættelse, dansk som andetsprog eller tilsvarende  

 vanskeligheder i forhold til prøven, giver prøvelederen efter  

 en individuel vurdering dispensation med hensyn til prøvens form, hvis  

 det er nødvendigt for i muligt omfang at ligestille disse  

 prøvedeltagere med andre prøvedeltagere.
Det er en  

 forudsætning, at der ikke sker en sænkning af prøvens  

 niveau eller en ændring af prøvens indhold.
Stk. 2. Ansøgning indgives til prøvelederen  

 senest 3 uger før prøven.
Er funktionsnedsættelsen ikke  

 åbenlys, skal der foreligge en sagkyndig udtalelse fra f.eks. en  

 læge, skolepsykolog eller synskonsulent.
Udtalelsen må  

 højst være 2 år gammel.
 Stk. 3. Prøvelederen meddeler ansøgeren sin  

 afgørelse senest 2 uger efter, at ansøgningen er modtaget.
Kapitel 4 Bortvisning fra prøve § 14. En prøvedeltager, der medbringer ikke  

 tilladte hjælpemidler, eller som gribes i uretmæssigt at skaffe  

 sig eller give en anden prøvedeltager hjælp til besvarelse af  

 opgaven eller i at forsøge herpå, bortvises straks fra  

 prøven.
Stk. 2. Opstår der under eller efter prøven  

 formodning om, at en prøvedeltager uretmæssigt har skaffet sig  

 eller givet hjælp, og bekræftes formodningen, træffer  

 prøvelederen beslutning om bortvisning fra prøven.
En eventuel  

 bedømmelse for prøven bortfalder.
 Stk. 3. Prøvelederen kan bortvise en  

 prøvedeltager fra prøven på grund af forstyrrende  

 adfærd.
Kapitel 5 Prøveafvikling § 15. Prøvelederen sikrer, at prøven  

 gennemføres under betryggende forhold, herunder at  

 prøvelokalerne er hensigtsmæssigt indrettet til  

 formålet.
§ 16. Prøvelederen udpeger  

 tilsynsførende og fordeler opgaverne mellem dem.
Ingen lærer  

 må føre tilsyn med prøvedeltagere, som læreren har  

 undervist i det pågældende fag og på det  

 pågældende trin.
 Stk. 2. Antallet af tilsynsførende i  

 prøvelokalet er 2 for de første 20 prøvedeltagere samt 1  

 pr. yderligere påbegyndte 20 prøvedeltagere.
 Stk. 3. Tilsynsførende må ikke give  

 prøvedeltagere oplysning om forståelse eller besvarelse af  

 opgaver.
§ 17. Prøvelederen skal før  

 prøven sikre, 1)	at prøvedeltagere og tilsynsførende er bekendt med  

 reglerne om tilladte hjælpemidler, 2)	at de tilsynsførende er gjort bekendt med dispensationer, 3)	at kopi af dispensationerne findes i prøvelokalet, 4)	at prøvedeltagerne har fået tildelt det  

 prøvedeltagernummer, der svarer til deres nummer på  

 bedømmelseslisten, og er bekendt med deres prøvedeltagernummer,  

 og 5)	at de tilsynsførende umiddelbart før  

 prøvelokalet åbnes, får udleveret bedømmelseslisten  

 udfyldt med prøveinstitution, prøvested, prøvedato, fag  

 og trin, navne og prøvedeltagernumre.
 § 18. Prøven er begyndt, når  

 fordelingen af opgavesæt begynder.
 Stk. 2. Prøvelederen eller stedfortræderen har  

 ansvaret for fordelingen af opgavesæt.
 Stk. 3. Alle tilsynsførende skal være i  

 prøvelokalet, når det åbnes senest 10 minutter før  

 prøven.
Stk. 4. Alle prøvedeltagere skal være i  

 prøvelokalet, når prøven begynder.
Prøvelederen  

 kan dog tillade en prøvedeltager, der kommer for sent, at deltage,  

 hvis prøvelederen anser det for udelukket, at vedkommende kan have  

 modtaget oplysning om opgaverne og finder forsinkelsen rimeligt begrundet.  

 Sluttidspunktet for prøven ændres ikke for den  

 pågældende.
Stk. 5. Under prøven må ingen andre være i  

 prøvelokalet end 1)	de prøvedeltagere, der er anført på  

 bedømmelseslisten, 2)	de tilsynsførende, 3)	prøvelederen eller stedfortræderen, 4)	en person til at diktere ved opgaver i stavning og 5)	praktiske hjælpere til prøvedeltagere med dispensation  

 hertil.
§ 19. Opgavebesvarelsen skal ske på selve  

 opgavesættet, der ved udleveringen skal være forsynet med  

 oplysning om prøveinstitution og prøvested.
Yderligere  

 opgavesæt udleveres under prøven efter henvendelse til de  

 tilsynsførende.
 Stk. 2. Notatpapir udleveres, men kan ikke indgå i  

 opgavebesvarelsen.
 § 20. Prøvedeltagerne skal sidde i en  

 sådan afstand, at de ikke kan nå hinanden.
 Stk. 2. Under prøven må prøvedeltagerne  

 ikke henvende sig til hinanden.
 Stk. 3. Hvis en prøvedeltager forlader  

 prøvelokalet uden tilladelse fra og uden ledsagelse af en  

 tilsynsførende, er prøvetiden udløbet for denne  

 prøvedeltager.
Stk. 4. Ved aflevering af besvarelsen må en  

 prøvedeltager først forlade sin plads, når en  

 tilsynsførende har attesteret modtagelsen af besvarelsen.
Herefter kan  

 prøvedeltageren ikke ændre i besvarelsen.
 Stk. 5. I det sidste kvarter før prøvens  

 ophør må ingen prøvedeltager forlade sin plads, heller  

 ikke efter at have afleveret sin besvarelse.
 § 21. Prøvedeltageren udfylder alle  

 opgavesæt, som prøvedeltageren ønsker skal udgøre  

 besvarelsen, med navn, prøvedeltagernummer og antal opgavesæt i  

 alt.
Stk. 2. Den tilsynsførende skal ved modtagelsen af  

 besvarelsen sikre sig, at opgavesæt er udfyldt og med sin underskrift  

 på første opgavesæt attestere, at 1)	opgavebesvarelsen er afleveret, 2)	antal opgavesæt i alt svarer til det anførte, og 3)	alle opgavesæt er udfyldt i overensstemmelse med  

 stk.1.
 § 22. Når den tid, der er fastsat for  

 besvarelsen af opgavesættet, er udløbet, meddeler de  

 tilsynsførende, at prøven er afsluttet og indsamler de  

 opgavebesvarelser, der ikke er afleveret.
 § 23. Alle eksemplarer af opgavesæt samt  

 notatpapir skal blive i prøvelokalet, til prøven er  

 afsluttet.
Stk. 2. Prøvedeltagere, der afleverer ved  

 prøvens afslutning, kan tage de opgavesæt, der ikke indgår  

 i besvarelsen, samt notatpapir med ud af prøvelokalet samt få  

 udleveret et nyt opgavesæt ved udgangen.
Prøvedeltagere, der  

 afleverer tidligere, kan få udleveret materialet efter  

 prøven.
Stk. 3. Prøvedeltagere har ret til uden betaling at  

 få udleveret kopi af deres opgavebesvarelse.
Anmodning indgives  

 skriftligt efter prøven til prøveinstitutionen, og udlevering  

 sker, så snart opgavebesvarelserne er tilbagesendt fra censor, jf.  

 § 25.
Stk. 4. Prøveinstitutionen udleverer de originale  

 opgavebesvarelser til prøvedeltagere, der ønsker det, når  

 klagefristen er udløbet.
Besvarelser, der ikke er udleveret, kan  

 tilintetgøres efter 1 år.
 § 24. Prøver, hvor  

 prøveoplægget omfatter 2 opgavesæt, betragtes som 2  

 prøver i relation til reglerne i § 18, § 20, stk. 4 og  

 5, § 22 og § 23, stk. 2.
Kapitel 6 Bedømmelse § 25. Snarest muligt efter prøven sender  

 prøvelederen opgavebesvarelser til censor sammen med den udfyldte  

 bedømmelsesliste.
 Stk. 2. Censor anfører bedømmelsen Bestået  

 eller Ikke bestået på bedømmelseslisten.
 Stk. 3. Senest 2 uger efter modtagelsen tilbagesender censor  

 de bedømte opgavebesvarelser til prøvelederen sammen med  

 bedømmelseslisten i underskrevet stand.
 Stk. 4. Prøvelederen sørger for, at  

 bedømmelserne bekendtgøres, f.eks. ved opslag på  

 prøvesteder, med angivelse af prøvedeltagernumre, men ikke  

 navne.
Kapitel 7 Prøveprotokol og beviser § 26. Ved prøveinstitutionen føres  

 en prøveprotokol.
Undervisningsministeriet udformer protokollen og kan  

 bestemme, at den efter ministeriets bestemmelse skal føres  

 elektronisk.
Hvis protokollen føres elektronisk, fremstilles der en  

 udskrift efter hver prøve.
 Stk. 2. Prøvelederen indfører  

 bedømmelserne i prøveprotokollen efter den af censor  

 underskrevne bedømmelsesliste.
 Stk. 3. Bedømmelseslisten er prøveinstitutionens  

 dokumentation for bedømmelserne, indtil de er indført i  

 prøveprotokollen.
 Stk. 4. Prøveprotokol eller udskrifter heraf opbevares  

 på prøveinstitutionen i 20 år.
§ 27. Prøvelederen udsteder bevis for  

 aflagte prøver.
Undervisningsministeriet kan dog udstede bevis for  

 prøver, der afholdes af uddannelsesinstitutioner under  

 Kriminalforsorgen.
 Stk. 2. På beviset anføres navn, CPR-nummer,  

 prøvetidspunkt (måned og år), fag og trin samt  

 bedømmelsen Bestået eller Ikke bestået.
 Stk. 3. Ministeriet udformer blanket til beviser.
Kapitel 8 Forsøg og dispensation § 28. Undervisningsministeriet kan efter  

 amtsrådets indstilling tillade fravigelser af denne  

 bekendtgørelse for at fremme forsøgs- og udviklingsarbejde.  

 Samtidig med godkendelsen fastsætter ministeriet forsøgs- og  

 udviklingsvirksomhedens varighed og rapporteringsform.
 § 29. Ministeriet træffer afgørelse  

 om at dispensere fra denne bekendtgørelse, når det er begrundet  

 i usædvanlige forhold, dog ikke i de tilfælde, der er nævnt  

 i § 5, stk. 1, 2. pkt., og § 13.
Kapitel 9 Klage § 30. Klage over prøver, som afholdes af  

 VUC, samt bedømmelse heraf kan indbringes for amtsrådet.
 Stk. 2. Klage over prøver, som afholdes af  

 uddannelsesinstitutioner under Kriminalforsorgen, samt bedømmelse  

 heraf kan indbringes for Undervisningsministeriet.
 Stk. 3. Afgørelser, som træffes på grund af  

 klage over mangler ved en prøve, har virkning for alle  

 prøvedeltagere i samme situation.
Stk. 4. Klage indgives individuelt og skriftligt af  

 prøvedeltageren inden 2 uger efter, at afgørelsen er meddelt  

 prøvedeltageren, eller bedømmelsen er bekendtgjort.
Klagen skal  

 præcisere og begrunde klagepunkterne.
 Stk. 5. Klagen stiles til amtsrådet, jf. stk. 1,  

 henholdsvis Undervisningsministeriet, jf. stk. 2, og indgives til  

 prøvelederen.
§ 31. I sager, hvor klagen ikke vedrører  

 bedømmelsen, udarbejder prøvelederen en udtalelse om klagen og  

 giver klageren lejlighed til inden for en frist af 1 uge at fremkomme med  

 kommentarer til udtalelsen.
Prøvelederen videresender klagen til  

 amtsrådet, jf. § 30, stk. 1, henholdsvis  

 Undervisningsministeriet, jf. § 30, stk. 2, sammen med udtalelsen  

 og klagerens eventuelle kommentarer.
 § 32. I sager, hvor klagen vedrører  

 bedømmelsen, forelægger prøvelederen snarest muligt  

 klagen for censor.
Stk. 2. Censor kan træffe afgørelse om  

 at 1)	ændre bedømmelsen fra Ikke bestået til  

 Bestået eller 2)	afvise klagen.
Stk. 3. I tilfælde, hvor censor afviser klagen,  

 udarbejder censor en udtalelse.
Prøvelederen giver klageren lejlighed  

 til inden for en frist af 1 uge at fremkomme med kommentarer til udtalelsen.  

 Prøvelederen videresender klagen til amtsrådet, jf. § 30,  

 stk. 1, henholdsvis Undervisningsministeriet, jf. § 30,  

 stk. 2, sammen med censors udtalelse, kommentarerne og den originale  

 opgavebesvarelse.
Kopi af opgavebesvarelsen opbevares på  

 prøveinstitutionen.
Stk. 4. Amtsrådet henholdsvis ministeriet kan  

 træffe afgørelse om at 1)	ændre bedømmelsen fra Ikke bestået til  

 Bestået eller 2)	afvise klagen.
 § 33. Amtsrådets afvisning af en klage kan  

 for så vidt angår retlige spørgsmål indbringes for  

 Undervisningsministeriet inden for en frist af 2 uger efter, at  

 afgørelsen er meddelt klageren.
Stk. 2. Klagen stiles til Undervisningsministeriet og indgives  

 til amtsrådet.
Amtsrådet udarbejder en udtalelse om klagen og  

 giver klageren lejlighed til inden for en frist af 1 uge at fremkomme med  

 kommentarer til udtalelsen.
Amtsrådet videresender klagen til  

 ministeriet sammen med udtalelsen og klagerens eventuelle kommentarer.
Kapitel 10 Ikrafttræden § 34. Bekendtgørelsen træder i kraft  

 den 10. marts 2001, jf. dog stk. 2.
 Stk. 2. Bekendtgørelsens regler om FVU-matematik har  

 virkning fra den 1. august 2001.
Undervisningsministeriet, den 28. februar  

 2001 P.M.V.Ivan SørensenStyrelseschef /Ulla Kjær Bilag Bekendtgørelse om prøver inden for  

 forberedende voksenundervisning  

 (FVU-prøvebekendtgørelsen) Indholds- og bilagsfortegnelse Kapitel 1 Generelle regler §§ 1-9 Kapitel 2 Opgavekommissioner og censorer §§ 10-12 Kapitel 3 Dispensation § 13 Kapitel 4 Bortvisning fra prøve § 14 Kapitel 5 Prøveafvikling §§ 15-24 Kapitel 6 Bedømmelse § 25 Kapitel 7 Prøveprotokol og beviser §§ 26-27 Kapitel 8 Forsøg og dispensation § 28-29 Kapitel 9 Klage §§ 30-33 Kapitel 10 Ikrafttræden § 34 Bilag 1 Prøvebeskrivelser for FVU-læsning Bilag 1 Bekendtgørelse om prøver inden for  

 forberedende voksenundervisning  

 (FVU-prøvebekendtgørelsen) FVU-LÆSNING Februar 2001 Prøvebeskrivelser for FVU-læsning 1. Indhold og vurderingskriterier På alle trin omfatter prøven stavning, læseteknik, læseforståelse og skriftlig fremstilling.
1.1. Trin 1 Prøvens indhold er i stavning: at stave lydrette ord, i læseteknik: at opdele lydrette ord i stavelser, i læseforståelse: at identificere faktuelle oplysninger i  

 enkle hverdagstekster og i skriftlig fremstilling:
at udforme en tekst i listeform og at fremstille en kort uformel, personlig tekst.
Ved vurdering af prøvebesvarelsen lægges der vægt  

 på, hvorvidt prøvedeltageren kan benytte læse- og staveteknikker, der er baseret på  

 lydlige enheder, søge enkle oplysninger i hverdagstekster, læse enkle, sammenhængende tekster og skrive korte tekster til eget brug.
1.2. Trin 2 Prøvens indhold er i stavning: at stave ord, der er omfattet af kontekstafhængige  

 lydfølgeregler, i læseteknik: at opdele sammensatte og bøjede ord i  

 betydningsenheder (morfemer), i læseforståelse:
at identificere faktuelle oplysninger i teksten, at danne logiske følgeslutninger på basis af  

 informationer i teksten og at sammenholde informationer på tværs af teksten  

 og i skriftlig fremstilling:
at nedskrive oplysninger eller elementer i en logisk  

 rækkefølge på baggrund af tekst og at fremstille en kortere sammenhængende tekst om en personligt  

 oplevet hændelse.
Ved vurdering af prøvebesvarelsen lægges der vægt  

 på, hvorvidt prøvedeltageren kan udnytte lydfølgeregler, der afhænger af de omgivende  

 bogstaver i læsning og stavning (kontekstafhængige  

 lydfølgeregler), har kendskab til ordklasserne navneord, udsagnsord og  

 tillægsord og til disses bøjning, kan udnytte en læseteknik, der er baseret på  

 betydningsenheder (morfemer), kan skrive sammenhængende tekster og kan læse sammenhængende tekster med rimelig hastighed og  

 forståelse.
1.3 Trin 3 Prøvens indhold er i stavning: at stave komplekse ord, der forudsætter viden om  

 morfologisk betingede stavemønstre, i læseteknik: at markere det syntaktisk og/eller grammatisk  

 korrekte ord i sætninger, i læseforståelse:
at identificere faktuelle oplysninger i teksten, at danne logiske følgeslutninger på basis af  

 informationer i teksten og at sammenholde informationer på tværs af teksten og  

 eventuelt på tværs af teksttyper og i skriftlig fremstilling:
at udfylde et skema, en blanket eller lignende og at fremstille en tekst med en bestemt synsvinkel.
I vurdering af prøvebesvarelsen lægges der vægt  

 på, hvorvidt prøvedeltageren har kendskab til reglen om, at samme betydningsenhed staves ens i  

 forskellige ord (tegnkonstansprincippet), har kendskab til betydning og stavemåde af uregelmæssige  

 ord af udenlandsk oprindelse (låneord), har kendskab til sætningsbygning og ords grammatiske  

 sammenhæng, har kendskab til forskellige teksttyper og deres karakteristika, kan benytte forskellige læsestrategier i forhold til  

 læseformål og teksttype, kan udnytte viden om teksttyper og afsender-/modtagerforhold i  

 udformningen af forskellige tekster, har færdigheder i at læse informerende og/eller  

 instruerende tekster med udbytte og har acceptable skriftsproglige færdigheder.
1.4 Trin 4 Prøvens indhold er i stavning: at stave ord med udenlandske stavemønstre, i læseteknik: at markere det semantisk korrekte ord i en  

 kontekst, i læseforståelse:
at identificere faktuelle oplysninger i teksten, at danne logiske følgeslutninger på basis af  

 informationer i teksten, at sammenholde informationer på tværs af teksten eller  

 eventuelt på tværs af tekster og at udnytte informationer i grafer, tabeller eller figurer  

 og i skriftlig fremstilling:
at fremstille en kort ledsagetekst til en tabel, figur eller graf  

 og at fremstille en tekst med et fagligt indhold.
Ved vurdering af prøvebesvarelsen lægges der vægt  

 på, hvorvidt prøvedeltageren har kendskab til relevante udenlandske betydningsenheder  

 (morfemer), har kendskab til betydningen af relevante fagord, har kendskab til struktur og opbygning af tekster i  

 fagbøger, kan uddrage væsentlige elementer i en faglig beskrivelse, skriftligt kan formidle et fagligt indhold og har kendskab til hjælpemidler, metoder og aktiviteter til  

 fremme for studieudbytte.
2. Prøveoplæg På alle trin omfatter prøveoplægget opgavesæt 1 bestående af opgaver i stavning,  

 læseteknik og læseforståelse og opgavesæt 2 bestående af opgaver i skriftlig  

 fremstilling.
3. Prøvetid På trin 1 er prøvetiden 1 time og 45 minutter fordelt  

 med 45 minutter til besvarelse af opgavesæt 1, 15 minutters pause og 45 minutter til besvarelse af opgavesæt 2.
På trin 2, 3 og 4 er prøvetiden 2 timer og 15 minutter  

 fordelt med 45 minutter til besvarelse af opgavesæt 1, 15 minutters pause og 1 time og 15 minutter til besvarelse af opgavesæt 2.
4. Tilladte hjælpemidler På alle trin skal opgavesæt 1 besvares uden brug af hjælpemidler  

 og kan der ved besvarelse af opgavesæt 2 bruges de  

 ordbøger, der har været brugt i undervisningen, og som stilles  

 til rådighed ved prøven af uddannelsesinstitutionen.
