Bekendtgørelse om begrænsning af  

 import, salg og anvendelse  

 af biocidholdig bundmaling1) I medfør af § 22, stk. 3 og 4, § 30, stk. 1 og  

 3, § 31, § 45, stk. 1, § 59, stk. 4, og § 60 i  

 lov om kemiske stoffer og produkter, jf. lovbekendtgørelse nr. 21 af  

 16. januar 1996, som ændret ved lov nr. 424 af 10. juni 1997 og lov nr.  

 256 af 12. april 2000, fastsættes:
Definitioner § 1. Ved biocidholdig bundmaling forstås  

 maling indeholdende et eller flere aktive stoffer bestemt til kemisk eller  

 mikrobiologisk at bekæmpe vækst og aflejring af bakterier,  

 planter eller dyr på skibe, akvakulturudstyr eller andre  

 konstruktioner, der anvendes i vand.
 Stk. 2. Ved ferske vande forstås områder defineret  

 som sådanne i medfør af amternes regionplaner.
Forbud § 2. Import, salg og anvendelse af bundmaling  

 indeholdende biociderne diuron (CAS nr. 330-54-1) og irgarol (CAS nr.  

 28159-98-0) til skibe med en total længde under 25 meter, som defineret  

 i ISO 8666, er forbudt.
 § 3. Import, salg og anvendelse af biocidholdig  

 bundmaling til fritidsbåde, der overvejende anvendes i ferske vande, er  

 forbudt.
 § 4. Import, salg og anvendelse af biocidholdig  

 bundmaling til fritidsbåde under 200 kg er forbudt.
 Stk. 2. Stk. 1 gælder ikke for træbåde  

 i saltvand samt for fritidsbåde, der har fast vandplads i havne, som i  

 forsikringsbranchens havneoversigt er klassificerede som A eller B havne.
 § 5. Import, salg og anvendelse af biocidholdig  

 bundmaling, der frigiver stoffer, der opfylder betingelserne for  

 klassificering for miljøpåvirkninger med risikosætningen  

»Kan forårsage  

 uønskede langtidsvirkninger i vandmiljøet« (R 53) alene eller i kombination med  

 andre risikosætninger vedrørende fare for vandmiljøet,  

 til fritidsbåde er forbudt efter den 1. januar 2006.
 Stk. 2. Klassificeringen følger bestemmelserne i  

 Miljøministeriets til enhver tid gældende bekendtgørelse  

 om klassificering, emballering, mærkning, salg og opbevaring af kemiske  

 stoffer og produkter.
Mærkning § 6. Biocidholdige bundmalinger skal ved salg  

 være letlæseligt og uudsletteligt mærket med  

 sætningen: »Må ikke  

 anvendes til fritidsbåde, der overvejende anvendes i ferske vande.  

 Må ikke anvendes til fritidsbåde under 200 kg.
Forbudet  

 gælder ikke for træbåde, der anvendes i saltvand, og for  

 fritidsbåde, der anvendes i saltvand, og som har fast vandplads i  

 havne, som i forsikringsbranchens havneoversigt er klassificerede som A eller  

 B havne.« Kontrol § 7. Miljøstyrelsen fører tilsyn og  

 kontrol med overholdelsen af reglerne i bekendtgørelsen, jf. lovens  

 regler herom.
 Dispensation mv.
§ 8. Miljøstyrelsen kan i ganske  

 særlige tilfælde tillade, at reglerne i bekendtgørelsen  

 fraviges.
Miljøstyrelsens afgørelse herom kan ikke  

 påklages til anden administrativ myndighed.
 § 9. En biocidholdig bundmaling, der er godkendt  

 efter reglerne i kapitel 7 i lov om kemiske stoffer og produkter, kan, uanset  

 bestemmelserne i denne bekendtgørelse, importeres, sælges og  

 anvendes i overensstemmelse med godkendelsen.
Straf og ikrafttræden § 10. Medmindre højere straf er forskyldt  

 efter anden lovgivning straffes med bøde den, der overtræder  

 bekendtgørelsens regler eller afgørelser truffet i  

 medfør heraf.
Stk. 2. Straffen kan stige til fængsel i 2 år,  

 hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er 1)	voldt skade på menneskers eller husdyrs liv eller sundhed  

 eller fremkaldt fare derfor, eller 2)	voldt skade på miljøet eller fremkaldt fare derfor,  

 eller 3)	opnået eller tilsigtet en økonomisk fordel, herunder  

 ved besparelser, for den pågældende selv eller andre.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
§ 11. Bekendtgørelsen træder i kraft  

 den 21. december 2002 og ophæves automatisk den 21. december 2007,  

 medmindre andet bestemmes inden denne dato, jf.
Justitsministeriets skrivelse  

 af 28. februar 2002 om en forsøgsordning om anvendelse af automatiske  

 ophørsklausuler i visse bekendtgørelser på miljø-  

 og arbejdsområdet.
 Stk. 2. Bekendtgørelse nr. 761 af 25. september 1999 om  

 begrænsning af import, salg og anvendelse af biocidholdig bundmaling  

 ophæves.
Miljøministeriet, den 5. december  

 2002 Hans Chr.
Schmidt /Helge Andreasen 1)   Bekendtgørelse  

 nr. 761 af 25. september 1999, som denne bekendtgørelse  

 afløser, har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet) som senest ændret ved direktiv  

 98/48/EF.
