Vejledning  

 om ændring af vejledning om EF-regler om social sikring, hæfte 7, ydelser til  

 børn 1.
 I vejledning nr. 19113 af 30. april 1997 om EF-regler  

 om social sikring, hæfte 7, ydelser til børn foretages følgende ændringer:
 1.  

  

 I  

  

 punkt 5  

  

 udgår sidste punktum.
 2.  

  

 Efter  

 punkt 94 indsættes:
»Afsnit V Forskudsvis udbetaling af børnebidrag Dommene i Offermanns-sagen og i Humer-sagen 95.  

  

 EF-domstolen har  

 den 15. marts 2001 afsagt dom i Offermanns-sagen, hvoraf bl.a. fremgår:
 En ydelse som det forskud på underholdsbidrag, der er fastsat  

 ved den østrigske forbundslov om forskudsvis udbetaling af bidrag til børns  

 underhold, er en familieydelse i henhold til artikel 4, stk. 1, litra h), i  

 Rådets forordning (EØF) nr. 1408/71 af 14. juni 1971. Følgelig har personer,  

 der  

 er bosat på en medlemsstats område, og som er omfattet af denne forordning,  

 ret  

 til en sådan ydelse i henhold til denne medlemsstats nationale lovgivning på  

 samme betingelser som medlemsstatens egne borgere i henhold til forordningens  

 artikel 3.
EF-domstolen har den 5. februar 2002 afsagt dom i Humer-sagen,  

 hvoraf det bl.a. fremgår -  

 	  

 Et barn, hvis moder  

 eller fader er arbejdstager eller arbejdsløs, er omfattet af personkredsen for forordning nr. 1408/71 i sin egenskab af  

 familiemedlem til en arbejdstager.
 -  

 	  

 Artikel 73 og 74 i  

 forordning nr. 1408/71 skal fortolkes således, at et mindreårigt barn, der  

 bor  

 sammen med den af forældrene, der har forældremyndigheden, i en anden  

 medlemsstat  

 end den, der udbetaler bidrag forskudsvis, og hvis anden forælder, der er  

 forpligtet  

 til at betale børnebidrag, arbejder eller er arbejdsløs i den medlemsstat,  

 der udbetaler  

 denne ydelse, har ret til en familieydelse som den, der består i forskudsvis  

 udbetaling af børnebidrag.
Dommene har betydning for alle ydelser i EU- og EØS-landene samt  

 Schweiz, der er af samme karakter som det østrigske forskud på  

 underholdsbidrag.
Da det danske bidragsforskud efter børnetilskudsloven stort  

 set svarer til det østrigske forskud på underholdsbidrag betyder dommene, at  

 dansk bidragsforskud skal betragtes som en familieydelse, der er omfattet af  

 forordningen.
Ligebehandling 96.  

  

 Dommen i  

 Offermanns-sagen betyder således, at personer, der er omfattet af  

 forordningen,  

 dvs. arbejdstagere, selvstændige erhvervsdrivende, studerende og disses  

 ydelsesberettigede familiemedlemmer, der er statsborgere i et EU/EØS-land  

 eller  

 Schweiz, eller som er statsløse eller flygtninge med bopæl i et EU/EØS-land  

 eller Schweiz, har ret til forskudsvis udbetalt børnebidrag under samme  

 betingelser, som gælder for danske statsborgere.
Udbetaling i udlandet 97.
 a.  

  

 Efter  

 artikel 73 og 74 i EF-forordning nr. 1408/71 har en arbejdstager, en  

 selvstændig erhvervsdrivende eller arbejdsløse personer ret til  

 familieydelser  

 fra den kompetente stat (det land hvis lovgivning finder anvendelse) også til  

 familiemedlemmer, der bor i andet EU/EØS-land eller Schweiz.
 Det betyder, som i dommen, at den af forældrene, der har  

 forældremyndigheden, og som bor sammen med barnet i en anden medlemsstat,  

 mens  

 den bidragspligtige af forældrene er arbejdstager eller arbejdsløs i Danmark,  

 kan få udbetalt bidrag forskudsvis fra Danmark.
 Personer, der efter forordningen er omfattet af dansk lovgivning  

 om social sikring, har ret til at få udbetalt børnebidrag forskudsvis fra  

 Danmark efter danske regler, også hvis børnene og/eller de selv har bopæl i  

 et  

 andet EU/EØS-land eller Schweiz.
 Blandt de grupper, der vil kunne få ret til forskudsvis  

 udbetaling af børnebidrag under bopæl i andet EU/EØS-land eller Schweiz er  

 grænsearbejdere, udsendte lønmodtagere, internationale transportarbejdere,  

 når  

 de pågældende er omfattet af dansk lovgivning.
Bidragsforskud udbetales til børn, der bor i udlandet, både hvis  

 den bidragsberettigede eller den bidragspligtige er omfattede af dansk  

 lovgivning som arbejdstagere eller selvstændige erhvervsdrivende.
Om samtidig  

 ret til bidragsforskud fra andet land for samme periode og samme barn se pkt.  

 98.
Bidragsforskud udbetales af bidragsberettigedes seneste danske  

 handlekommune.
Hvis berettigede ikke har haft bopæl i Danmark, udbetales det  

 af  

 bidragsberettigedes arbejdsgivers hjemstedskommune/den selvstændige  

 virksomheds  

 hjemstedskommune.
 Hvis bidragsberettigede ikke har eller har haft tilknytning til  

 Danmark, udbetales bidragsforskud af bidragspligtiges (seneste) handlekommune  

 hhv. arbejdsgivers/den selvstændige virksomheds hjemstedskommune.
 b.  

  

 Personer,  

 der modtager pension fra Danmark, har ret til bidragsforskud efter danske  

 regler, når forpligtelsen til at udbetale ydelser til børn efter  

 forordningens  

 artikel 77 påhviler Danmark, se kapitel 8 i vejledningshæftet.
c.  

  

 Ved  

 udbetaling i udlandet gælder i øvrigt de almindelige regler, som også gælder  

 for personer her i landet.
Det betyder bl.a., at betingelsen om, at der skal  

 være fastsat bidrag efter lov om børns forsørgelse, er gældende, jf. lovens §  

 11, stk. 1. Der gælder særlige regler for bidrag fastsat i andre nordiske  

 lande, se pkt. 99.
Prioriteringsreglerne 98.  

  

 I artikel 76 i  

 forordning 1408/71 og artikel 10 i forordning 574/72 er fastsat forskellige  

 regler, der skal sikre, at der ikke for samme periode og til samme barn  

 udbetales (fulde) familieydelser fra mere end ét land.
Principperne går ud på  

 at ydelser fra ét land i nærmere bestemte situationer suspenderes med det  

 beløb, hvormed tilsvarende ydelser for samme periode og samme barn udbetales  

 fra et andet land, se kapitel 5 i dette vejledningshæfte.
I de situationer, hvor der er ret til bidragsforskud fra to  

 lande kan reglerne om suspension anvendes.
Reglerne må anvendes på en sådan  

 måde, at størrelsen af andre ydelser ikke bliver berørt, dvs. ved beregning  

 af  

 hvor stort et beløb, der skal suspenderes skal beregningen foretages for  

 bidragsforskud for sig og andre familieydelser for sig.
Hvis der samtidig med ret til dansk bidragsforskud på grundlag  

 af beskæftigelse her i landet også er ret til bidragsforskud fra andet land  

 på  

 grundlag af beskæftigelse dér, suspenderes dansk bidragsforskud, hvis børnene  

 har bopæl i det andet land.
Hvis børnene har bopæl her i landet, suspenderes  

 bidragsforskud fra andet land.
Eksempel Bidragspligtige bor og arbejder i Danmark.
Bidragsberettigede  

 arbejder og bor i Sverige sammen med børnene.
Der er ret til dansk bidragsforskud på grundlag af  

 bidragspligtiges beskæftigelse her i landet og samtidig ret til svenske  

 ydelser  

 på grundlag af bidragsberettiges beskæftigelse i Sverige.
Da børnene har  

 bopæl  

 i Sverige, suspenderes danske ydelser.
Eksempel Bidragspligtige bor og arbejder i Danmark.
Bidragsberettigede  

 arbejder i Danmark og bor i Sverige sammen med børnene.
Der er kun ret til  

 bidragsforskud på grundlag af beskæftigelse fra Danmark.
De ydelser, der er  

 ret  

 til fra Sverige på grundlag af bopæl dér, suspenderes.
 Hvis kun én af forældrene arbejder har ydelser fra  

 beskæftigelseslandet altid forrang.
Eksempel Bidragspligtige bor og arbejder i Danmark.
Bidragsberettigede  

 bor i Sverige sammen med børnene.
Bidragsberettigede arbejder ikke.
I denne situation er der kun  

 ret til bidragsforskud på grundlag af beskæftigelse fra Danmark.
De ydelser,  

 der er ret til fra Sverige på grundlag af bopæl dér, suspenderes.
Forholdet til Nordisk Konvention om Social Bistand og  

 Sociale Tjenester 99.  

  

 Konventionen  

 gælder fortsat for personer, der ikke er omfattet af forordningen, dvs.  

 ikkeerhvervsaktive (bortset fra studerende) og tredjelandes borgere, der  

 flytter mellem de nordiske lande.
 Efter konventionens artikel 11 gælder ligebehandling og ret til  

 udbetaling fra tilflytning til Danmark.
 Der er ikke efter konventionen ret til bidragsforskud til  

 personer, der ikke bor her i landet.
