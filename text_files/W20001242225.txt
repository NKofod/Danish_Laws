Klage over gennemboring af  

 livmodervæggen ved røntgenundersøgelse Patientklagenævnet fandt ikke grundlag for at kritisere den  

 læge, der havde foretaget røntgenundersøgelsen.
Nævnet lagde vægt på, at kateteret var gledet  

 ubesværet op gennem livmoderhalsen uden at møde modstand,  

 hvorefter ballonen blev blæst op.
Det var nævnets opfattelse, at  

 der sandsynligvis fandtes et svagt sted i livmoderen, idet det måtte  

 betegnes som en helt usædvanlig komplikation, at livmodervæggen  

 blev gennemboret, da det anvendte kateter er meget blødt og  

 eftergiveligt.
 Nævnet oplyste, at røntgenundersøgelse med  

 ballonkateter gennem de seneste ti år er blevet den mest anvendte  

 teknik i hele Danmark til undersøgelse af passageforholdene gennem  

 æggelederne.
