 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse af 2. oktober 1986, indgås mellem  

 Finansministeriet og Lærernes Centralorganisation følgende aftale om  

 kombinationsbeskæftigelse for tjenestemænd i folkeskolen hos private  

 arbejdsgivere.
 §. 1. Aftalen omfatter fuldtidsbeskæftigede tjenestemænd i folkeskolen.
 Stk. 2. En tjenestemand i folkeskolen kan kombinere arbejdet i  

 tjenestemandsstillingen med arbejde i en privat virksomhed.
 Stk. 3. En kombination etableres ved aftale mellem tjenestemanden, dennes  

 ansættelseskommune og den private arbejdsgiver efter de i § 2 og § 3 anførte  

 bestemmelser, og beskæftigelsen kan kun etableres, når disse 3 parter er  

 enige herom.
Vilkår for tjenestemanden § 2. Under kombinationen bevarer tjenestemanden sit ansættelsesforhold i  

 folkeskolen, og ved aftalens udløb vender tjenestemanden tilbage til sin  

 fuldtidsstilling i folkeskolen.
 Stk. 2. Kombinationsbeskæftigelsen kan omfatte en eller flere dage  

 ugentligt, dog højst svarende til halvdelen af fuldt pligtigt timetal, og  

 indgås for en periode af højst 3 år.
Stk. 3. Tjenestemanden modtager sædvanlig løn under  

 kombinationsansættelsen.
Lønnen udbetales af kommunen.
 Stk. 4. Tjenestemanden optjener pensionsalder af den samlede stilling.
Refusion af løn- og pensionsudgifter § 3. Til dækning af lønudgift, pensionsalderoptjening mv. indbetaler den  

 private arbejdsgiver til kommunen for hver måned kr. 3.300 pr. ugentlig  

 arbejdsdag (grundbeløb pr. 1. oktober 1984).
 Stk. 3. Til dækning af pensionsalderoptjening mv. indbetaler kommunen via  

 amtskommunen til staten 15% af den forholdsmæssige del af den pågældende  

 lærers skalatrinsløn, der svarer til omfanget af kombinationsbeskæftigelsen.
 § 3. Aftalen har virkning fra 1. januar 1991 og træder i kraft ved  

 vedtagelsen af tekstanmærkning nr. 68 til § 36 på Finansloven 1991.
 Stk. 2. Aftalen har virkning til 31. juli 1994.
København, den 10.1.1991 Lærernes Finansministeriet Centralorganisation P.
M.
V.
Martin Rømer E.
B.
