Nr LSF 75 Forslag til Lov om ændring af momsloven (Delvis momsfradragsret for  

 billeasing m.v.) Fremsat af skatteministeren (Ole Stavad) den 22. april 1998 Vedtaget ved tredjebehandling den 25. juni 1998 Lov nr. 419 af 26/06/1998 § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret senest ved § 2 i lov nr. 1098 af 29. december 1997,  

 foretages følgende ændringer:
 1. I § 42, stk. 1, nr. 7, indsættes efter »9  

 personer«: », jf. dog stk. 4 og 6«.
 2. I § 42 indsættes efter stk. 3 som nye stykker:
 »Stk. 4. Virksomheder, der lejer personmotorkøretøjer i mere  

 end 6 måneder i sammenhæng, kan uanset bestemmelsen i stk. 1, nr. 7, fradrage  

 afgiften af lejen, dog højst med 25 pct. af fradragsgrundlaget efter stk. 5.  

 Det er en betingelse, at mindst 10 pct. af den årlige kørsel med det lejede  

 køretøj anvendes i forbindelse med virksomhedens fradragsberettigede levering  

 af varer og ydelser.
Stk. 5. Grundlaget for fradrag efter stk. 4 er inden for de første  

 3 år fra køretøjets første indregistrering 2 pct. pr. måned af den for  

 køretøjet betalte registreringsafgift her i landet og 1 pct. pr. måned i  

 følgende år.
Hvis et køretøj har været i brug inden registreringen, eller  

 hvis første registreringstidspunkt ikke kan fastslås, regnes perioden nævnt i  

 1. pkt. fra køretøjets fremstillingstidspunkt.
Såfremt  

 registreringsafgiftsbeløbet er ukendt, anvendes i stedet 55 pct. af  

 udlejerens anskaffelsespris inkl. afgifter for køretøjet.
Skatteministeren  

 kan fastsætte nærmere regler for fakturering af fradraget.« Stk. 4 bliver herefter stk. 6.
 3. I § 63, stk. 2, indsættes som 3. pkt.:
»Skønner de statslige told- og skattemyndigheder, at udbetaling på  

 det foreliggende grundlag vil indebære en nærliggende risiko for afgiftstab,  

 kan myndighederne ligeledes afbryde udbetalingsfristen eller stille krav om  

 sikkerhedsstillelse, indtil virksomhedens forhold er undersøgt.« § 2 Stk. 1. Loven træder i kraft den 1. juli 1998.
 Stk. 2. Ved leje af personmotorkøretøjer, hvor alene en del af  

 lejeperioden vedrører tiden efter lovens ikrafttræden, beregnes fradraget af  

 så stor en andel af lejen, som vedrører dette tidsrum.
Oprindeligt fremsat forslag § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret senest ved § 2 i lov nr. 1098 af 29. december 1997,  

 foretages følgende ændringer:
 1. I § 42, stk. 1, nr. 7 , indsættes efter »9  

 personer«: », jf. dog stk. 4 og 6«.
 2. I § 42 indsættes efter stk. 3 som nye stykker:
 » Stk. 4. Virksomheder, der lejer personmotorkøretøjer i mere  

 end 6 måneder i sammenhæng, kan uanset bestemmelsen i stk. 1, nr. 7, fradrage  

 afgiften af lejen, dog højst med 25% af fradragsgrundlaget efter stk. 5. Det  

 er en betingelse, at mindst 10 pct. af den årlige kørsel med det lejede  

 køretøj anvendes i forbindelse med virksomhedens fradragsberettigede levering  

 af varer og ydelser.
Stk. 5. Grundlaget for fradrag efter stk. 4 er inden for de første  

 3 år fra køretøjets første indregistrering 2 pct. pr. måned af den for  

 køretøjet betalte registreringsafgift her i landet og 1 pct. pr. måned i  

 følgende år.
Hvis et køretøj har været i brug inden registreringen, eller  

 hvis første registreringstidspunkt ikke kan fastslås, regnes perioden nævnt i  

 1. pkt. fra køretøjets fremstillingstidspunkt.
Såfremt  

 registreringsafgiftsbeløbet er ukendt, anvendes i stedet 55 pct. af  

 udlejerens anskaffelsespris incl. afgifter for køretøjet.
Skatteministeren  

 kan fastsætte nærmere regler for fakturering af fradraget.«.
 Stk. 4 bliver herefter stk. 6.
 3. I § 63, stk. 2 , indsættes som 3. pkt.:
 »Skønner de statslige told- og skattemyndigheder, at udbetaling på  

 det foreliggende grundlag vil indebære en nærliggende risiko for afgiftstab,  

 kan myndighederne ligeledes afbryde udbetalingsfristen eller stille krav om  

 sikkerhedsstillelse, indtil virksomhedens forhold er undersøgt.«.
§ 2 Stk. 1. Loven træder i kraft den 1. juli 1998.
 Stk. 2. Ved leje af personmotorkøretøjer, hvor alene en del af  

 lejeperioden vedrører tiden efter lovens ikrafttræden, beregnes fradraget af  

 så stor en andel af lejen, som vedrører dette tidsrum.
Bemærkninger til lovforslaget Almindelige bemærkninger Indledning Ved lovforslaget reduceres erhvervslivets momsbelastning ved leasing af  

 personbiler fra biludlejere her i landet.
I forbindelse med vurderingerne af konsekvenserne af EF - Domstolens dom i  

 sag C - 190/95 ARO Lease BV, der vedrører leasing af biler fra et hollandsk  

 leasingselskab til belgiske virksomheder, er der blevet sat fokus på, at de  

 nuværende momsregler diskriminerer mod danske leasingvirksomheders leasing  

 til danske virksomheder.
Dommen indebærer, at danske virksomheder kan vælge  

 at lease biler i et andet EU-land efter dette lands momsregler.
Da denne  

 diskrimination efter dommen kan have større negative virkninger for dansk  

 økonomi, foreslår regeringen, at momsreglerne ændres, således at der ikke  

 længere diskrimineres mellem, om en erhvervsvirksomhed selv køber en  

 personbil til erhvervsformål eller leaser en sådan bil.
Efter de danske momsregler kan erhvervsvirksomheder ikke afløfte dansk  

 moms på anskaffelse og drift af motorkøretøjer.
Leasingvirksomheder afløfter  

 dog momsen på indkøb, men til gengæld er der moms på leasingydelsen.  

 Erhvervsvirksomhederne kan ikke afløfte momsen på leasingydelsen fra en dansk  

 virksomhed.
Da registreringsafgiften ikke indgår i momsgrundlaget, men et vederlag for  

 forrentning og afdrag herpå indgår i leasingydelsen, er det billigere  

 momsmæssigt for en erhvervsvirksomhed selv at købe en personbil end at lease  

 den.
Det er en urimelig konkurrenceforvridning.
 Regeringen forslår derfor, at momsregistrerede virksomheder vil kunne  

 afløfte en del af momsen på leasingydelsen, der beregningsmæssigt kan  

 henføres til forrentning og afdrag af registreringsafgiften.
I de første 3 år efter registreringen vil der kunne afløftes moms af den  

 del af leasingydelsen, der svarer til 2 pct. af registreringsafgiften pr.  

 måned.
Herefter vil der kunne afløftes svarende til 1 pct.
 Af en bil til ca. 180.000 kr udgør registreringsafgiften ca. 100.000 kr.  

 Forslaget giver således mulighed for, at der for en sådan bil vil kunne ske  

 momsafløftning ved leasing på 6.000 kr årligt hver af de første 3 år og 3.000  

 kr årligt herefter.
 De 2 pct. henholdsvis 1 pct. er fastsat ud fra oplysninger fra branchen  

 om, at der ved salg af en 3 år gammel leasingbil til en brugtvognshandler  

 typisk må afskrives med 40- 50 pct., og under forudsætning af en rente på  

 omkring 6 pct.
For en leasingbil af alder under 3 år, hvor ydelsen alene dækker  

 forrentning og afdrag af udlejers anskaffelsespris (finansiel leasing) , vil  

 regeringens forslag medføre, at erhvervsvirksomheder vil kunne afløfte  

 omkring 60 pct. af momsen på leasingydelsen.
Hvis leasingydelsen endvidere  

 omfatter reparation og brændstof mv. (total leasing) vil den andel af  

 ydelsen, hvoraf momsen kan afløftes være mindre.
 Ønsket om at fjerne den momsmæssige forskelsbehandling kan i sig selv  

 begrunde regeringens forslag.
Forslaget vil endvidere give et væsentlig bidrag til reduktion af de  

 incitamenter til leasing via et udenlandsk selskab, der blev skabt ved  

 EF-Domstolens dom.
For finansiel leasing til erhverv reduceres  

 momsincitamentet til leasing hos et udenlandsk selskab med ca. 60 pct. ved  

 forslaget.
Efter dommen er der nu mulighed for at lease en bil i udlandet, f.eks.  

 Tyskland.
Den tyske moms er mindre end den danske og yderligere gælder, at  

 man efter de tyske momsregler vil kunne få afløftning for hele momsen.
Mens der isoleret set kan være momsmæssige fordele ved leasing i udlandet,  

 er der sandsynligvis andre forhold, der vil gøre det dyrere for danske  

 virksomheder at lease via udlandet herunder større administrative  

 omkostninger.
Med stor usikkerhed kan det skønnes, at forslaget i det mindste  

 på kortere sigt vil medføre en så tilstrækkelig reduktion i momsincitamentet  

 til leasing i udlandet, at der ikke i væsentlig udstrækning vil ske et større  

 skift i markedsforholdene.
 EU Kommissionen har tilkendegivet, at den snarest vil fremsætte et  

 direktivforslag, der drager konsekvenserne af EF- domstolens dom.
 Før de nye EU regler kendes, vil regeringen ikke drage den endelige  

 konklusion af, hvilke yderligere ændringer i momsreglerne, der vil være  

 hensigtsmæssige at foretage i lyset af forholdene efter EU dommen.
På den ene side er det ikke hensigtsmæssigt, at en større del af den  

 virksomhed, der består i leasing af personbiler til erhverv, flytter uden for  

 landets grænser, omend beskæftigelsesvirkningerne mv. i Danmark herved ikke  

 skal overdrives.
På den anden side vil en fuldstændig fjernelse af  

 momsincitamentet til leasing i udlandet kunne medføre, at man også bør give  

 fuld momsafløftning til de erhverv, der selv ejer personbiler, hvis man vil  

 undgå at skabe en diskrimination mod de virksomheder, der ikke leaser de  

 personbiler, de anvender erhvervsmæssigt.
De provenu -, miljø -, og  

 administrative konsekvenser herved er meget omfattende.
 Når den endelige konklusion skal drages, vil erfaringerne med den  

 foreslåede ordning indgå.
 Endelig foreslås der en opstramning af reglerne om udbetaling af negativ  

 moms for at imødegå svig.
Provenumæssige konsekvenser Ved en gennemsnitlig registreringsafgift på ca. 110.000 kr svarende til en  

 nybilpris med afgifter på ca. 200.000 kr vil der i de første tre år være  

 lejlighed til afløftning af 6.600 kr årligt i moms.
Leasingbiler til erhverv  

 er sandsynligvis i gennemsnit dyrere end andre nye personbiler, også når man  

 tager hensyn til de flådeejerrabatter udlejerne kan opnå.
Omvendt er der også  

 leasingbiler, der er over 3 år gamle.
 Det er skønnet, at der er omkring 20.000 personbiler i Danmark, der leases  

 for mere end 6 måneder, hvoraf omkring 90 pct. leases af momsregistrede  

 virksomheder, der opfylder betingelserne for at kunne afløfte momsen.
På denne baggrund skønnes provenutabet ved forslaget at være på brutto ca.  

 120 mill. kr i mistet momsprovenu før skat.
Da momsbelastningen af  

 virksomhederne er fradragsberettiget, er provenutabet ca. 80 mill. kr efter  

 skat.
 I det omfang forslaget reducerer en momsbetinget udlejning fra andre EU  

 lande, vil provenutabet være mindre.
Mulighed for at afbryde 3 ugers fristen for udbetaling af negativ moms vil  

 reducere momstabet.
Provenugevinsten herved vil med meget betydelig  

 usikkerhed kunne opgøres til mellem 0 og 25 mill. kr. årligt.
 Miljømæssige konsekvenser.
 Forslaget vil reducere omkostningerne ved leasing af personbiler i  

 erhverv, hvilket alt andet lige vil medføre et større forbrug af personbiler.  

 I forhold til de samlede udgifter og afgifter ved personbilforbrug i Danmark,  

 vil stigningen i bilkørslen dog være meget beskeden, også fordi  

 erhvervsmæssig brug af personbiler sandsynligvis er mindre prisfølsom end  

 bilforbrug i almindelighed.
 Forhold til EU retten.
Efter artikel 17, stk. 6, i 6. momsdirektiv kan medlemslandene opretholde  

 regler, der udelukker fradrag for moms af indkøb vedrørende bl.a.  

 personkøretøjer.
Dette er imidlertid ikke til hinder for, at medlemslandene  

 indfører en delvis fradragsret for moms vedrørende personbiler, der benyttes  

 erhvervsmæssigt af momsregistrerede virksomheder.
Kommissionen forventes som  

 nævnt under indledningen at komme med et forslag, der indebærer en vis  

 harmonisering af medlemslandenes fradragsregler, således at der i alle  

 medlemslandene i højere grad bliver mulighed for at fradrage erhvervsmæssige  

 udgifter.
Forslaget kan således ses som en trinvis tilpasning til kommende  

 EU-lovgivning.
 Økonomiske og administrative konsekvenser for erhvervslivet.
 Forslaget vil reducere erhvervslivets omkostninger med ca. 120 mill. kr  

 før skat.
 Hertil kommer, at forslaget vil medføre en konkurrenceforbedring for  

 danske leasingvirksomheder i forhold til bl.a. tyske leasingvirksomheder.
Afløftning af moms er alt andet lige administrativt belastende i forhold  

 til, at der ikke sker afløftning.
En delvis afløftning vil også indebære en  

 vis ekstra belastning i forhold til en fuldstændig afløftning.
 Afløftning af udenlandsk moms af leasingydelser i form af tilbagebetaling  

 udgør dog en væsentlig større administrativ belastning.
Administrative konsekvenser Lovforslaget skønnes at medføre engangsudgifter i 1998 på 0,4 mill.kr til  

 information.
Herudover skønnes forslaget ikke at medføre udgifter.
Bemærkninger til forslagets enkelte bestemmelser Til § 1 Til nr. 1 Ændringen er en konsekvens af ændringen i nr. 2.
Til nr. 2 Det foreslås, at der indføres en begrænset momsfradragsret for  

 virksomheder, der lejer herunder leaser personmotorkøretøjer.
De enkelte  

 køretøjer skal lejes for et tidsrum af mindst 6 måneder.
Fradraget er  

 momsbeløbet, det vil sige 25 pct., af et særligt grundlag.
Som grundlag for dette fradrag er valgt en vis procent af  

 registreringsafgiftsbeløbet i stedet for af fakturabeløbet.
Dette skyldes, at  

 en leasingydelse også kan indeholde driftsudgifter, som andre virksomheder,  

 der har valgt at købe personbiler i stedet for at lease, ikke har fradrag  

 for.
Dette grundlag foreslås fastsat til 2 pct. pr. måned af  

 registreringsafgiftsbeløbet i de 3 første år (dvs. 36 måneder) efter  

 registreringen, herefter 1 pct. pr. måned.
Den anvendte procent afhænger  

 således af køretøjets alder, idet alderen regnes fra første  

 registreringstidspunkt her i landet eller i udlandet.
Kendes dette tidspunkt ikke, regnes alderen fra køretøjets  

 fremstillingstidspunkt.
Fabrikationstidspunktet fremgår normalt af  

 stelnummeret, ellers skønnes det af de statslige told- og skattemyndigheder.  

 I enkelte tilfælde vil det ikke være muligt for en udlejer at oplyse  

 registreringsafgiftsbeløbet.
På denne baggrund foreslås der fastsat et  

 alternativt grundlag, der skal bruges i disse tilfælde, og som udgør 55 pct.  

 af købsprisen for det pågældende køretøj. 55 pct. er det skønnede  

 gennemsnitlige indhold af registreringsafgift i en almindelig personbil.
En virksomhed, der både benytter et køretøj til erhvervsmæssig og privat  

 brug kan i visse tilfælde have vanskeligheder med præcist at godtgøre, hvor  

 stor en andel af benyttelsen der er erhvervsmæssig.
Af forenklingsgrunde  

 foreslås det, at fradraget kan anvendes af alle momsregistrerede  

 virksomheder, hvor mindst 10 pct. af den årlige kørsel med køretøjet er til  

 brug for formål, der vedrører virksomhedens fradragsberettigede levering af  

 varer og ydelser.
Dette indebærer, at bl.a. kørsel mellem hjem og fast  

 arbejdssted betragtes som privat kørsel.
Fradraget er således en form for standardfradrag, der indrømmes uanset at  

 køretøjet også benyttes delvist privat.
Virksomhederne kan fuldt ud medregne  

 dette fradrag til købsmomsen, hvis virksomheden i øvrigt har fuld fradragsret  

 for indkøb til virksomheden eller den sektor af virksomheden, hvori det  

 lejede køretøj anvendes.
Har virksomheden derimod delvis fradragsret, vil det  

 nævnte standardfradrag også kun delvist kunne medregnes til købsmomsen.  

 Tilsvarende gælder i relation til fradrag for moms af driftsudgifter  

 vedrørende varebiler m.v. efter lovens § 41, stk. 2.
Fradraget indgår i momsregnskabet som indgående afgift.
For at  

 virksomheden, der leaser en personbil, ved, hvilket beløb der kan fratrækkes  

 i momsregnskabet, foreslås det efter stk.5, at skatteministeren kan fastsætte  

 nærmere regler for fakturering af fradraget m.v.
I bekendtgørelsen til  

 momsloven vil det herefter blive fastlagt, at udlejeren særskilt skal  

 fakturere det afgiftsbeløb, der kan fratrækkes.
Til nr. 3 Det foreslås, at told- og skattemyndighederne får mulighed for at afbryde  

 3 ugers fristen for udbetaling af negativ moms, hvis det skønnes, at  

 udbetalingen vil indebære en nærliggende risiko for afgiftstab.
En sådan  

 mulighed vil især være aktuel i meget store og komplicerede sager.
Efter de  

 gældende regler er der kun mulighed for at afbryde fristen, hvis virksomheden  

 lægger hindringer i vejen for myndighederne, f.eks. ved at nægte de statslige  

 told- og skattemyndigheder adgang til regnskabsmateriale m.v.
Det foreslås  

 som alternativ mulighed, at den negative moms udbetales mod, at der stilles  

 sikkerhed.
Til § 2 Det foreslås, at loven træder i kraft den 1. juli 1998. Paragraffen  

 indeholder desuden en overgangsbestemmelse.
Det foreslås således, at  

 fradragsretten gælder i forbindelse med lejeperioder efter lovens  

 ikrafttrædelsestidspunkt, uanset faktureringen har fundet sted på et  

 tidligere tidspunkt.
Skriftlig fremsættelse (22. april 1998) Skatteministeren (Ole Stavad):
 Hermed tillader jeg mig at fremsætte:
Forslag til lov om ændring af momsloven. (Delvis momsfradragsret for  

 billeasing m.v.) (Lovforslag nr.
L 75).
 Efter den danske momslov er der ikke momsafløftning for anskaffelse og  

 drift af personbiler (jeg ser her bort fra køreskoler og biludlejere).
I juli 1997 faldt der en dom ved EU-Domstolen.
Sagen angik et hollandsk  

 firma, der lejede biler ud i Belgien.
Overført på danske forhold indebærer dommen, at biludlejere etableret i  

 andre EU-lande under visse betingelser kan lease personbiler til danske  

 virksomheder og således, at udlejningen momsmæssigt skal behandles efter det  

 pågældende EU-lands regler.
Da nogle af de andre EU-lande, bl.a.
Tyskland,  

 indrømmer fuld fradragsret for (eller tilbagebetaling af) personbilmoms,  

 herunder moms af leasingydelser, vil danske virksomheder på dette grundlag  

 være tilskyndet til at lease hos en udenlandsk virksom hed.
Samtidig er det blevet klart, at de danske momsregistrerede  

 leasingvirksomheder også på en anden måde er mindre gunstigt stillet efter de  

 danske momsregler.
Ved billeasing betales der således moms af leasingydelsen,  

 og en væsentlig del af denne ydelse er udlejers udgifter til forrentning og  

 afskrivning på den registreringsafgift, der er betalt for bilen.
I modsætning  

 hertil gælder det ved anskaffelse af bil, at momsen beregnes før  

 registreringsafgiften.
På denne baggrund foreslår regeringen, at der i momsloven indføres en  

 særlig fradragsret for en del af leasingmomsen, nemlig den del, som kan siges  

 at udgøre moms af registreringsafgiften.
Herved fjernes den omtalte  

 forskelsbehandling mellem eje og leasing af bil.
Samtidig vil de foreslåede  

 regler indebære et fradrag i størrelsesordenen 60 pct. af leasingmomsen for  

 biler, som fuldt ud anvendes til momsplig tigt formål.
Forslaget giver derved  

 også et væsentligt bidrag til reduktion af den tilskyndelse til leasing hos  

 et udenlandsk selskab, der blev skabt ved EU-Domstolens dom.
EU-Kommissionen har tilkendegivet, at den på grund af dommen snarest vil  

 fremsætte et direktivfor slag.
Det vil efter alt at dømme gå ud på en  

 harmonisering af landenes regler om momsfradrag og -tilbagebetaling på  

 personbilområdet.
Før de nye regler kendes, vil regeringen ikke drage den  

 endelige konklusion med hensyn til, hvilke yderligere ændringer i  

 momsreglerne, der vil være hensigtsmæssige i lyset af forholdene efter  

 EU-dommen.
Regeringen foreslår endvidere en opstramning af reglerne om udbetaling af  

 negativ moms for at give told- og skattemyndighederne bedre mulighed for at  

 imødegå svig.
Det foreslås således, at myndighederne får mulighed for at  

 afbryde den gældende frist på 3 uger for udbetaling af negativ moms, hvis  

 myndighederne skønner, at udbetalingen vil indebære en nærliggende risiko for  

 afgiftstab.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret senest ved § 2 i lov nr. 1098 af 29. december 1997,  

 foretages følgende ændringer:
 1. I § 42, stk. 1, nr. 7 , indsættes efter »9  

 personer«: », jf. dog stk. 4 til 6 ».
 2. I § 42 indsættes efter stk. 3 som nye stykker:
 » Stk. 4. Virksomheder, der lejer personmotorkøretøjer i mere  

 end 6 måneder i sammenhæng, kan uanset bestemmelsen i stk. 1, nr. 7, fradrage  

 afgiften af lejen, dog højst med 25% af fradragsgrundlaget efter stk. 5. Det  

 er en betingelse, at mindst 10 pct. af den årlige kørsel med det lejede  

 køretøj anvendes i forbindelse med virksomhedens fradragsberettigede levering  

 af varer og ydelser.
Stk. 5. Grundlaget for fradrag efter stk. 4 er inden for de første  

 3 år fra køretøjets første indregistrering 2 pct. pr. måned af den for  

 køretøjet betalte registreringsafgift her i landet og 1 pct. pr. måned i  

 følgende år.
Hvis et køretøj har været i brug inden registreringen, eller  

 hvis første registreringstidspunkt ikke kan fastslås, regnes perioden nævnt i  

 1. pkt. fra køretøjets fremstillingstidspunkt.
Såfremt  

 registreringsafgiftsbeløbet er ukendt, anvendes i stedet 55 pct. af  

 udlejerens anskaffelsespris for køretøjet.« Stk. 4 bliver herefter stk. 6.
§ 42. Virksomheder kan ikke fradrage afgift af indkøb m.v., som  

 vedrører 1)-6) - - - 7) anskaffelse og drift af personmotorkøretøjer, der er indrettet til  

 befordring af ikke mere end 9 personer.
Stk. 2-4. - - - 3. I § 63, stk. 2 , indsættes efter sidste punktum:
 »Skønner de statslige told- og skattemyndigheder, at udbetaling på  

 det foreliggende grundlag vil indebære en nærliggende risiko for afgiftstab,  

 kan myndighederne ligeledes afbryde udbetalingsfristen eller stille krav om  

 sikkerhedsstillelse, indtil virksomhedens forhold er undersøgt.«.
§ 63. - - - Stk. 2. Såfremt angivelsen er modtaget rettidigt, sker udbetaling  

 efter stk. 1 senest 3 uger efter modtagelsen af afgiftsangivelsen for den  

 pågældende periode.
Kan de statslige told- og skattemyndigheder på grund af  

 virksomhedens forhold ikke foretage kontrol af angivelsen, afbrydes  

 udbetalingsfristen, indtil virksomhedens forhold ikke længere hindrer  

 kontrol.
