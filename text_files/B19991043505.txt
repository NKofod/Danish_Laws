Teknisk forskrift om en ordning med  

 obligatoriske syn med henblik på sikker drift af ro-ro-færger og  

 højhastighedspassagerfartøjer·
( I medfør af § 1, stk. 2, § 3, § 17, stk. 5, og § 32, stk. 4, i lov  

 nr. 900 af 16. december 1998 om sikkerhed til søs, og i medfør  

 af § 1, stk. 2, § 11, stk. 2, og § 28 i lov nr. 98 af 12. marts 1980 om  

 skibes sikkerhed m.v., med senere ændringer, efter samråd med  

 Færøernes Landsstyre og Grønlands Hjemmestyre og efter  

 bemyndigelse fra erhvervsministeren fastsættes:
Administrative bestemmelser § 1. Forskriften finder anvendelse på alle  

 ro-ro-færger og højhastighedspassagerfartøjer, der  

 udfører sejlads i fast rutefart på en havn i Danmark,  

 Færøerne eller Grønland, uanset hvilket flag de  

 fører, når de sejler i udenrigsfart eller i indenrigsfart i  

 havområder, der er omfattet af klasse A som anført i Meddelelser  

 fra Søfartsstyrelsen D.
 § 2. Rådets direktiv 99/35/EF er optrykt som  

 bilag til denne forskrift og finder anvendelse ved Søfartsstyrelsens  

 tilsyn med skibe, der er omfattet af den.
 Stk. 2. Ved anvendelsen gælder følgende  

 særlige bestemmelser for Danmark, Færøerne og  

 Grønland:
 1)	Klassificeringen af danske, færøske og  

 grønlandske havområder fremgår af Meddelelser fra  

 Søfartsstyrelsen D.
 2)	For danske, færøske og grønlandske skibe betyder  

 flagstatens administration Søfartsstyrelsen.
 3)	Rejser mellem Danmark og Færøerne eller mellem Danmark  

 og Grønland eller mellem Færøerne og Grønland  

 anses for udenrigsfart.
 4)	Danmark, Færøerne og Grønland har ikke udvidet  

 direktivets anvendelsesområde i henhold til bestemmelserne i Artikel 3,  

 stk. 2.
 5)	For skibe, der udfører sejlads i fast rutefart på en  

 havn i Grønland, og som ikke udfører sejlads i fast rutefart  

 på en havn i Fællesskabet, anvendes de  

 fællesskabsretsakter, der er opført i direktivets bilag II, kun  

 i den udstrækning, de er gennemført for  

 Grønland.
Stk. 2. Enhver, der driver et skib omfattet af denne  

 forskrift, skal påse, at skibet gennemgår syn og er forsynet med  

 gyldige certifikater som foreskrevet i Rådets direktiv 99/35/EF, at  

 fejl eller mangler som vedkommende bliver bekendt med udbedres, samt at  

 skibsføreren har mulighed for at opfylde de forpligtelser, der  

 påhviler denne.
Føreren af et skib omfattet af denne forskrift  

 skal sørge for, at fejl eller mangler udbedres.
 Straffebestemmelse og ikrafttræden m.v.
 § 3. Enhver, der driver eller fører et skib  

 omfattet af denne forskrift, og som overtræder § 2, stk. 3,
straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

  bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt overtrædelsen alene omfatter  

 lov om skibes sikkerhed m.v., kan der kun idømmes straf af bøde  

 eller hæfte.
 § 4. Forskriften træder i kraft den 1.  

 december 2000.
 Stk. 2. Teknisk forskrift nr. 5 af 4. maj 1990 om kontrol  

 af udenlandske passagerskibe ophæves.
BILAGET TIL FORSKRIFTEN ER IKKE MEDTAGET Søfartsstyrelsen, den 26. august  

 1999 Christian Breinholt /Arne Mikkelsen (   Forskriften  

 indeholder bestemmelser, der gennemfører Rådets direktiv nr.  

 99/35/EF af 29. april 1999 om en ordning med obligatoriske syn med henblik  

 på sikker drift af ro-ro-færger og  

 højhastighedspassagerfartøjer, EF-Tidende 1999 L 138, s. 1.
