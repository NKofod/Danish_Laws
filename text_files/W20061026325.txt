Klager  

 skulle ikke beskattes af en objektiv lejeværdi, idet der ikke havde fundet  

 bodeling sted mellem ægtefællerne i de pågældende indkomstår.
Klager skulle  

 betale ejendomsværdiskat af sin andel af ejendommen.
Landsskatteretskendelse vedr.
Objektiv lejeværdi for ejendom  

 i sameje  fraseparerede - bodeling Klagen skyldes, at A er anset for skattepligtig af objektive  

 lejeværdi af ejendom, der er stillet vederlagsfrit til rådighed for  

 medejeren,  

 som er klagerens fraseparerede ægtefælle.
Landsskatterettens  

 afgørelse Indkomståret 2003 -  

 Personlig indkomst Ligningsmyndigheden har anset  

 klageren for skattepligtig af objektiv lejeværdi med 37.176 kr. vedrørende  

 hendes ejerandel af ejendommen X.
 Landsskatteretten har ikke  

 anset klageren for skattepligtig af objektiv lejeværdi.
Ejendomsværdiskat Landsskatteretten anser  

 klageren for skattepligtig af 50 % af ejendomsværdiskatten.
Indkomståret 2004 -  

 Personlig indkomst Ligningsmyndigheden har anset  

 klageren for skattepligtig af objektiv lejeværdi med 37.152 kr. vedrørende  

 hendes ejerandel af ejendommen X.
 Landsskatteretten har ikke  

 anset klageren for skattepligtig af objektiv lejeværdi.
Ejendomsværdiskat Landsskatteretten anser  

 klageren for skattepligtig af 50 % af ejendomsværdiskatten.
Sagens oplysninger Ejendommen X er ejet af  

 klageren og hendes fraseparerede ægtefælle i lige sameje.
Klageren har beboet  

 ejendommen i perioden 7. december 2000 til 12. september 2002. Klagerens  

 fraseparerede ægtefælle har beboet ejendommen siden den 28. december 2000 og  

 bebor forsat ejendommen.
 Klageren og hendes tidligere  

 ægtefælle er blevet separeret ved separationsbevilling af den 27. december  

 2002. Der er efterfølgende blevet udarbejdet en bodelingsoverenskomst, hvoraf  

 det følger, at den fælles ejendom skal udlægges til manden pr. 1. januar  

 2004.  

 Bodelingsoverenskomsten er ikke underskrevet af parterne.
Ligningsmyndighedens  

 afgørelse Skattecenteret har anset  

 klageren for skattepligtig af objektiv lejeværdi for hendes andel af  

 ejendommen  

 med 37.176 kr. i indkomståret 2003 og 37.152 kr. i indkomståret 2004, jf.  

 statsskattelovens § 4.
Ejendommen er stillet  

 vederlagsfrit til rådighed for medejeren.
Værdien er ansat til den objektive  

 leje svarende til, hvad der kunne opnås ved udlejning til tredjemand, jf.  

 ligningsvejledningen 2003, afsnit E.K.1.3. Der er ved skønnet taget  

 udgangspunkt i ejendommens installationer, størrelse, beliggenhed og alder.
 Den objektive lejeværdi er  

 opgjort således:
2003 Objektiv leje stuen 117 m2  

 a 400 kr.
 46.800 kr.
 Objektiv leje 1. sal 90 m2  

 a 350 kr.
 31.500 kr.
- ejendomsskatter iflg.  

 kontroloplysninger - 948 kr.
- ejendomsforsikring,  

 skønsmæssigt - 3.000 kr.
i alt 74.352 kr.
Klagerens andel udgør 50 %  

 heraf i alt 37.176 kr.
2004 Objektiv leje stuen 117 m2  

 a 400 kr.
 46.800 kr.
 Objektiv leje 1. sal 90 m2  

 a 350 kr.
 31.500 kr.
Ejendomsskatter iflg.  

 kontroloplysninger -996 kr.
Ejendomsforsikring,  

 skønsmæssigt -3.000 kr.
I alt 74.304 kr.
Klagerens andel udgør 50 %  

 heraf i alt 37.152 kr.
Landsskatterettens kendelse af den 15. december 1988  

 offentliggjort i TfS1989.117LSR er ikke anset for at være sammenlignelig med  

 denne situation, idet det på tidspunktet for kendelsen var reglerne om  

 lejeværdi efter ligningslovens der gjaldt.
Fra 2000 er disse regler ophævet,  

 og  

 i stedet for er der kommet ejendomsværdiskat.
Der er henvist til TfS2000.743,  

 hvori det af ministeren er fastslået, at reglerne om, at der skal selvangives  

 objektiv leje for den del af en ejendom, der stilles til rådighed for en  

 medejer, forsat er gældende.
 Der er lagt vægt på, at medejeren alene har medregnet  

 50 % af ejendomsværdiskatten for ejendommen i indkomstårene 2003 og 2004.
Klagerens påstand og  

 argumenter Repræsentanten har fremsat  

 påstand om, at klageren ikke skal beskattes af objektiv lejeværdi vedrørende  

 ejendommen i indkomstårene 2003 og 2004.
 Subsidiært er der fremsat  

 påstand om, at den objektive lejeværdi ikke er baseret på en konkret  

 vurdering  

 af ejendommen, hvorfor ligningsmyndigheden ikke har løftet bevisbyrden for,  

 at  

 lejen er fastsat som den gældende markedsleje.
Uanset parterne ikke har  

 underskrevet bodelingsoverenskomsten, har de indrette sig i overensstemmelse  

 med overenskomstens indhold.
Klagerens fraseparerede ægtefælle har således  

 beboet ejendommen alene siden separationen og har betalt de hermed forbundne  

 udgifter herunder terminer på lån, ejendomsskatter mv.
 Under fællesboets deling er  

 de skattemæssige konsekvenser af ægtefællernes foranstaltninger underlagt de  

 familieretlige regler, hvilket betyder, at klageren ikke skal beskattes af en  

 objektiv lejeindtægt.
Ejendommen må anses for at  

 tilhøre fællesboet.
De to bodele er ikke skattemæssigt selvstændige  

 skattesubjekter, hvorfor ejendommen i skattemæssig henseende må betragtes som  

 tilhørende hver ægtefælles bodel.
 I udkastet til  

 bodelingsoverenskomsten er der aktiveret en fiktiv lejeværdi, som alene har  

 skifteretlig relevans, og posten er således ikke udtryk for en reel indkomst.
Afgørelsen fra  

 ligningsmyndigheden er i modstrid med afgørelsen offentliggjort i  

 TfS1989.117LSR, hvor manden i 1983 kun skulle betale lejeværdi efter  

 procentreglerne for et hus, som siden 1971 var beboet af hustruen, idet  

 bodeling endnu ikke havde fundet sted.
Uanset afgørelsen er baseret på  

 reglerne  

 om lejeværdi efter ligningsloven, er princippet fortsat aktuelt, og kan  

 anvendes i den konkrete sag.
Kendelsen har fastslået princippet om, at det  

 afgørende for, hvornår parterne kan anses for at være selvstændige  

 skattesubjekter og dermed kan pålignes lejeværdi eller objektiv lejeværdi, er  

 hvorvidt bodelingen er gennemført eller ej.
Princippet medfører i den  

 konkrete  

 sag, at klageren ikke skal beskattes af objektiv lejeværdi for ejendommen,  

 selvom hun er fraflyttet ejendommen, da der endnu ikke har fundet bodeling  

 sted.
At ejendommen fortsat er beboet af klagerens fraseparerede ægtefælle  

 ændrer ikke herpå, jf. kendelsen.
 Ministerens redegørelse fra  

 år 2000, offentliggjort i TfS2000.743 bekræfter reglen om, at den objektive  

 lejeværdi fortsat finder anvendelse efter indførelse af ejendomsværdiskatten,  

 men definerer ikke den nærmere personkreds.
Ejendomsværdiskattelovens §  

 13 har erstattet den tidligere anvendte regel i ligningslovens § 15 I om  

 lejeværdi af egen bolig.
Den nye lov har dog ikke ændret endsige mere  

 specifikt  

 defineret den personkreds, som er omfattet af loven.
 Klageren kan ikke betragtes  

 som selvstændigt skattesubjekt for så vidt angår ejendommen, og skal således  

 ikke beskattes af den del af ejendommen, som stilles vederlagsfrit til  

 rådighed  

 for hendes tidligere ægtefælle, idet der endnu ikke er sket bodeling, jf.  

 TfS1989.117LSR.
Landsskatterettens  

 bemærkninger og begrundelse Såfremt ejeren af en fast  

 ejendom overlader benyttelsen af denne til en slægtning eller en anden  

 nærtstående person enten vederlagsfrit eller for en lavere husleje end det  

 lejedes værdi, beskattes ejeren af differencen op til udlejningsværdien, idet  

 denne difference er en ikke fradragsberettiget gaveydelse til lejeren, jf.  

 statsskattelovens § 4, litra b, 2. punktum.
Ved skønnet over den objektive  

 lejeværdi tages der udgangspunkt i den leje, der lovligt kan opkræves efter  

 lejelovgivningens regler.
 En ejer af en ejendom, der  

 ejes i sameje med andre, som stiller sin andel af ejendommen vederlagsfrit  

 til  

 rådighed for en medejer, beskattes ligeledes af den objektive udlejningsværdi  

 svarende til markedslejen.
Når ægtefællerne er  

 separeret, er formuefællesskabet og den gensidige forsørgelsespligt ophørt.  

 Skæringstidspunktet er separationsbevillingens udstedelse.
Samlivet mellem  

 ægtefællerne er også i skattemæssig henseende ophørt på tidspunktet for  

 separationen jf. kildeskattelovens § 4, stk. 3. I dette tilfælde således den  

 27. december 2002.
Når samlivet mellem  

 ægtefællerne er ophørt i skattemæssig henseende, og den der har forladt  

 boligen,  

 må betragtes som ejer eller medejer af denne, omfattes den pågældende efter  

 praksis i henhold til bl.a.
TfS1994.426Ø og TfS1989.117LSR af  

 ejendomsværdiskattereglerne i tiden indtil, der har fundet en bodeling sted  

 mellem ægtefællerne.
Den pågældende beskattes således ikke samtidig af  

 objektiv  

 lejeværdi.
 Idet der ikke har fundet  

 bodeling sted mellem klageren og hendes fraseparerede ægtefælle, beskattes  

 klageren ikke af objektiv lejeværdi vedrørende hendes andel af ejendommen i  

 indkomstårene 2003 og 2004. Klageren skal derimod betale ejendomsværdiskat af  

 sin andel af ejendommen.
