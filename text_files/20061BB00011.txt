Fremsat den 24. oktober 2006 af  

 Simon Emil Ammitzbøll (RV) og Lone Dybkjær (RV) Forslag til folketingsbeslutning om  

 ligestilling af forældrepar af samme køn Folketinget pålægger regeringen at fremsætte de nødvendige  

 lovforslag og foretage andre fornødne administrative ændringer, der sikrer  

 lesbiske par, der har modtaget kunstig befrugtning på en klinik, adgang til  

 børnelovens anerkendelsesprocedurer.
Bemærkninger til forslaget I forlængelse af det vedtagne lovforslag nr.
L 151 (forslag til  

 lov om ændring af lov om kunstig befrugtning i forbindelse med lægelig  

 behandling, diagnostik og forskning m.v.) (2005-06), som sikrede enliges og  

 lesbiskes adgang til kunstig befrugtning, ønsker forslagsstillerne, at par af  

 samme køn ligestilles med andre børnefamilier, når sæden til den kunstige  

 befrugtning er doneret i overensstemmelse med reglerne herom i børnelovens §  

 28.
 I børnelovens § 28, stk. 1, er der følgende bestemmelse:
»En sæddonor kan ikke dømmes som far til et barn, der med hans  

 sæd er blevet til ved kunstig befrugtning af en anden kvinde end hans  

 ægtefælle  

 eller partner, hvis sæden er doneret med henblik på en læges anvendelse ved  

 kunstig befrugtning eller til en offentlig eller privat sædbank, der opfylder  

 sundhedsmyndighedernes krav til formidling af sæd.« Kernen i denne regulering er, at hvis der er anvendt sæd, som  

 er doneret til formålet ad kontrollerede kanaler (sædbanker), skal der ikke  

 rejses faderskabssag, men partneren kan anerkende forældreskabet (børneloven)  

 henholdsvis  

 stedbarnsadoptere barnet (adoptionsloven).
 Som lovgivningen er i dag, stilles lesbiske par og deres børn  

 ringere end familier, hvor forældreparret udgøres af en mand og en kvinde.
Lesbiske par har ikke mulighed for at gøre brug af børnelovens  

 adgang til en simpel anerkendelsesprocedure vedrørende forældreskabet.
I  

 stedet  

 kræves det, at medmoderen skal stedbarnsadoptere parrets barn, men en sådan  

 procedure kan hverken påbegyndes før eller umiddelbart efter barnets fødsel.
Retstilstanden ved stedbarnsadoption betyder, at en medmoder  

 tidligst kan give samtykke om forældreskab 3 måneder efter barnets fødsel,  

 medmindre ganske særlige forhold foreligger.
Såfremt sæddonoren ikke er  

 anonym,  

 vil denne have mulighed for at rejse faderskabssag op til 6 måneder efter  

 barnets fødsel,  

 hvilket kan forsinke  

 adoptionsprocessen yderligere.  


  

 Endelig er det praksis fra  

 Familiestyrelsens side, at forældrepar skal kunne påvise 2½ års samliv, før  

 en  

 stedbarnsadoption kan påbegyndes.
 Dermed stilles forældrepar af samme køn ringere end andre  

 forældrepar, idet både medmoderens og barnets rettigheder forringes  

 betragteligt inden for nedenstående områder:
  

 	  

 Forældrepar af sammen  

 køn har ikke samme adgang til orlovsydelser som andre forældrepar.
Medmoderen  

 har ikke mulighed for orlov ved fødslen  i modsætning til en far, som  

 har  

 adgang til fædreorlov.
Et forældrepar af samme køn har kun 50 ugers orlov til  

 rådighed, mens andre forældrepar har 52 uger.
   

 	  

 Bliver en mandlig  

 studerende forælder, kan han modtage 6 måneders ekstra SU  en mulighed,  

 der  

 ikke gives til en medmoder.
   

 	  

 Dør den biologiske  

 mor, før stedbarnsadoption har fundet sted, vil barnet være forældreløst.
   

 	  

 Dør den biologiske  

 mor, før stedbarnsadoption har fundet sted, vil medmoderen ikke kunne sidde i  

 uskiftet bo.
   

 	  

 Dør medmoderen, før  

 stedbarnsadoption har fundet sted, er barnet ikke tvangsarving.
 Det foreslås derfor, at forældrepar af samme køn ligestilles  

 med andre forældrepar, inden den nye lovgivning om adgang til kunstig  

 befrugtning af enlige og lesbiske kvinder træder i kraft den 1. januar 2007.  

 Dette  

 skal sikre, at alle forældrepar nyder samme rettigheder og muligheder for at  

 anerkende sig forældreskab.
Det bemærkes, at beslutningsforslaget alene vedrører børn  

 undfanget på klinik og altså undtager hjemmeinsemination.
Det betyder også,  

 at  

 bøsser, der får børn med kvinder med henblik på at etablere et familieliv som  

 aktiv far, stadig nyder beskyttelse i form af søgsmålsretten og dermed kan  

 undgå ufrivilligt at blive reduceret fra far til sæddonor for moderen.
 For at opnå ligestilling mellem forældrepar fremsættes der  

 forslag om, at relevant lovgivning vedrørende ovenstående problemstillinger  

 ændres sådan, at forældrepar af samme køn ligestilles med andre forældrepar.
Skriftlig  

 fremsættelse Simon Emil Ammitzbøll  

  

 (RV):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om  

 ligestilling af forældrepar af samme køn.
(Beslutningsforslag  

 nr.
B 11).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
