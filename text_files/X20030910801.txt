 Ligningsrådet fastslog, at MBA-studiet var en type  

 uddannelse, som var omfattet af skattefriheden i henhold til ligningslovens §  

 31, stk. 1-3, i det omfang der var tale om egentlig arbejdsgiverbetaling for  

 uddannelsen.  

 Ligningsrådet svarede således bekræftende på, at selskabets dækning af den  

 ene  

 halvdel af udgifterne var skattefri for medarbejderne.
I det omfang de pågældende medarbejdere derimod selv  

 afholdt udgiften til halvdelen af uddannelsen, var den del af situationen  

 ikke  

 omfattet af ligningslovens § 31, stk. 1-3, som forudsætter, at udgiften  

 afholdes af arbejdsgiveren eller af andre nærmere definerede trediemænd.  

 Ligningsrådet henviste til, at uddannelser, som ikke dækkes af en  

 arbejdsgiver  

 m.v. kan alene fradrages i henhold til skattelovgivningens almindelige  

 regler,  

 jf. ligningslovens § 31, stk. 6. Udgiften til en videregående  

 kompetencegivende  

 uddannelse som MBA-studiet vil efter de almindelige regler ikke være  

 fradragsberettiget.
Ligningsrådet fandt, at en finansiering af halvdelen af  

 uddannelsesudgiften gennem en lønreduktion i medarbejderens bruttoløn, enten  

 i  

 den egentlige løn eller i provisonen, måtte anses som en omgåelse af  

 ligningslovens § 31, stk. 6. Ligningsrådet fandt endvidere, at en sådan  

 modregningsordning ville være i uoverensstemmelse med kildeskattelovens § 46,  

 stk. 3, som foreskriver, at indeholdelse af A-skat skal gå forud for andre  

 krav  

 mod den pågældende A-indkomst, herunder modkrav fra arbejdsgiveren.
Arbejdsgiverbetalte  

 uddannelsesudgifter Spørgsmål 1.  

  

 Kan Ligningsrådet bekræfte, at IT-firmaet A/S' dækning af 50 % af udgifterne  

 forbundet med en medarbejders MBA-studium ved Handelshøjskolen vil være  

 skattefri for medarbejderen, når medarbejderen samtidig accepterer en  

 tilsvarende lavere fast løn i den periode, studiet varer? 2.  

  

 Vil betalingen være skattefri, hvis medarbejderen beholder sin faste grundløn  

 i  

 hele perioden, men satserne for provision nedsættes under studiet uden  

 efterfølgende regulering? 3.  

  

 Vil betalingen være skattefri, hvis provisionssatserne, jf. spørgsmål 2,  

 føres  

 tilbage til det oprindelige niveau, når medarbejderen via nedgangen i  

 provisionen har dækket 50 % af de udgifter, som det er aftalt, at  

 medarbejderen  

 skal dække? 4.  

  

 Kan Ligningsrådet anerkende, at selskabets dækning af 50 % af udgifterne  

 forbundet med studierne er skattefri, hvis der indgås en ny provisionsaftale  

 gældende i studietiden, hvorefter medarbejderen skal være berettiget til en  

 bestemt andel af den provision af den samlede indtjening af solgte varer og  

 tjenester i en måned, som han har krav på efter de nugældende  

 provisionssatser? 5.  

  

 Vil selskabets dækning af 50 % af uddannelsesydelserne være skattefri, hvis  

 provisionsaftalen, jf. spørgsmål 5, føres tilbage til det oprindelige, når  

 medarbejderen har dækket 50 % af de udgifter, som det er aftalt, at  

 medarbejderen skal dække? 6.  

  

 Som spørgsmål 4, dog sådan, at egenbetalingen effektueres hurtigst muligt og  

 måles over hvert halve år.
Svar Se Told- og Skattestyrelsens indstilling.
Beskrivelse  

 af de faktiske forhold Selskabet A/S agter at tilbyde medarbejdere, at  

 selskabet dækker 50 % af udgifterne til et MBA-studium ved Handelshøjskolen.
Selskabet vil løbende betale 100 % af  

 kursusudgifter og udgifter til bøger og materialer, men selskabet ønsker, at  

 medarbejderen selv skal dække 50 % af disse udgifter.
Medarbejderen skal  

 derudover selv betale for eventuelle rejser, forplejning og lignende i  

 forbindelse med studiet.
De samlede udgifter til kursus forventes at blive  

 i størrelsesordenen 160.000 kr. ekskl.
Moms, fordelt i 4 rater over 2 år.
 Såfremt medarbejderen måtte afbryde studiet uden  

 at fuldføre, vil der ikke ske nogen efterfølgende regulering af  

 egenbetalingen.
Medarbejderens medfinansiering med 50 % af  

 udgifterne til kursus, bøger og materiale ønskes foretaget ved, at  

 medarbejderen  

 accepterer en mindre løn eller provision i den periode, studiet varer.  

 Finansieringen af medarbejderens andel på 50 % ønskes således foretaget  

 inden,  

 der trækkes A-skat, AM- og SP-bidrag.
Lønnedgangen vil få betydning for  

 beregning af feriepenge m.v.
Ad spørgsmål 1 Medarbejderens medfinansiering ønskes effektueret  

 ved, at den faste månedsløn på 45.000 kr. reduceres i den periode, studiet  

 varer.
Lønreduktionen tilsigter at modsvare 50 % af selskabets udgifter.  

 Lønnedgangen er reel og får effekt på alle løndele, dvs. ved beregning af  

 feriepenge, pension mv.
Der sker ingen ændringer i den faste arbejdstid, men  

 der bevilges i et vist omfang fri til eksamensforberedelser og undervisning.  

 Efter endt studium vil månedslønnen udgøre den samme, som inden studierne  

 blev  

 påbegyndt.
Ad spørgsmål 2 Der sker ingen ændringer i medarbejdernes faste  

 løn.
Derimod ændres medarbejderens ret til optjening af provision i perioden.
Størrelsen på provision i selskabet afhænger af,  

 hvilke produkter og tjenester medarbejderen har solgt i en given periode.
Den  

 procentvise fortjeneste, medarbejderen kan optjene, differentieres afhængigt  

 af  

 den tjeneste eller det produkt, medarbejderen har solgt.
Der ønskes indgået en aftale, der indebærer, at  

 den procentvise fortjeneste, der kan opnås på det enkelte produkt,  

 nedjusteres  

 med en fast procent i den periode, studiet varer.
Det er hensigten via  

 nedsættelsen af af provisionssatserne at opnå den ønskede 50 %  

 medfinansiering  

 fra medarbejderens side.
Efter endt studium vil procenterne igen udgøre det  

 samme som inden studiestart.
Ad spørgsmål 3 Der er samme faktum som i spørgsmål 2, dog  

 således, at provisionen justeres til normalt niveau, når medarbejderen  

 faktisk  

 har betalt 50 % af udgifterne.
Selskabet vil således løbende føre regnskab  

 med,  

 hvad medarbejderen ville have optjent i provision, inden studierne startede.
Ad spørgsmål 4 Medarbejderens faste løn justeres ikke.
Der indgås  

 en ny provisionsaftale med medarbejderen, hvorefter medarbejderen kun vil  

 være  

 berettiget til at få udbetalt 50 % af de første 10.000 kr. af en mulig  

 provision, opgjort på basis af de forskellige nugældende satser for de  

 forskellige ydelser og tjenester, der er solgt i en måned.
Overskydende  

 optjent  

 provision tilfalder medarbejderen i sin helhed.
Ad spørgsmål 5 Som spørgsmål 4, dog således, at når medarbejderen  

 har betalt 50 % af udgifterne, vil han herefter have ret til sin sædvanlige  

 provision.
Ad spørgsmål 6 Som spørgsmål 4, dog således, at optjening af  

 provision foregår i 6 måneder ad gangen, hvilket falder sammen med selskabets  

 betaling af en af de fire delfakturaer på 40.000 kr.
Overskydende optjent  

 provision i 6-månedersperioden tilfalder medarbejderen i sin helhed.
I tilfælde af, at det konstaterede salg i et  

 studiehalvår efter disse regler ikke giver plads til en egenbetaling på  

 20.000  

 kr., overføres selskabets krav på egenbetaling tilsvarende til  

 provisionsberegningen i det efterfølgende studiehalvår.
Henstår eksempelvis  

 10.000 kr., vil medarbejderen næste studiehalvår kun have ret til provision,  

 der overstiger 30.000 kr.
For så vidt angår spørgsmål 1, er det  

 revisionsfirmaets opfattelse, at det står arbejdstager og arbejdsgiver frit  

 at  

 aftale, hvad en given fremadrettet arbejdsindsats skal give i løn.  

 Skattelovgivningen forhindrer således ikke, at medarbejderen fremadrettet  

 accepterer en lavere løn for at udføre samme arbejde som tidligere.
At  

 lønnedgang accepteres samtidig med, at arbejdsgiveren tilbyder at betale  

 medarbejderens skattefri uddannelse, er efter revisionsfirmaets opfattelse  

 ikke  

 i strid med ligningslovens § 31.
Ligningslovens § 9 indeholder et modregningsforbud  

 vedrørende en løbende nedsættelse af lønnen ved udbetaling af skattefri  

 godtgørelser.
Ligningslovens § 31 indeholder imidlertid intet  

 modregningsforbud  

 som i ligningslovens § 16, stk. 12, hvorefter ydelsen bliver skattepligtig,  

 såfremt medarbejderen indgår en aftale om en lavere løn, samtidig med at  

 arbejdsgiveren stiller en skattefri pc til rådighed.
Det må således stå  

 selskabet og medarbejderen frit for at indgå en aftale om en lavere løn i den  

 periode, studiet varer, uden at medarbejderen bliver beskattet af de afholdte  

 omkostninger til uddannelsen.
Lønnedgangen vil have virkning i alle  

 relationer  

 såsom lønmodtagerbidrag, feriegodtgørelsesgrundlag, pensionsgrundlag mv.  

 Lønnedgangen vil også have betydning for eventuelle procentvise  

 lønforhøjelser  

 i perioden.
Lønnedgangen vil således ikke være i strid med kildeskattelovens  

 §  

 46, stk. 3.
Det afgørende for skattefrihed efter  

 ligningslovens § 31 er efter revisionsfirmaets vurdering, at den valgte  

 uddannelse ikke er af privat interesse for medarbejderen, men netop er en  

 relevant uddannelse for en sales Executive i et IT-firma.
Selskabet derfor  

 villig til at dække 50 % af udgifterne forbundet hermed.
 Det er således revisionsfirmaets vurdering, at  

 selskabets dækning af udgifterne til studieafgift, bøger og materialer vil  

 være  

 skattefri efter ligningslovens § 31, stk. 3, idet "ydelserne modtages af  

 en arbejdsgiver som led i et ansættelsesforhold". Revisionsfirmaet  

 tilføjer, at ligningslovens § 31 ikke stiller som vilkår for skattefrihed, at  

 arbejdsgiver endeligt afholder den totale udgift.
 I forbindelse med spørgsmål 2 og 3 er det  

 revisionsfirmaets vurdering, at der også uden at der opstår skattepligt for  

 medarbejderen kan aftales en lavere optjening af provision i en fremadrettet  

 periode mod, at arbejdsgiveren godtgør udgifterne til medarbejderens  

 uddannelse.
 Dette er efter firmaets opfattelse - som anført  

 under spørgsmål 1 og 2 - hverken i strid med ligningslovens § 31 eller  

 kildeskattelovens § 46, stk. 3.
 Tilsvarende mener revisionsfirmaet, at det ikke er  

 i strid med ligningslovens § 31, at selskabet fører et "tælleværk",  

 der sikrer, at medarbejderen ikke kommer til at betale mere end de aftalte 50  

 %  

 af udgifterne.
 Det er tværtimod revisionsfirmaets vurdering, at  

 selskabet ved løbende at føre regnskab med, hvad medarbejderen ville have  

 opnået i provision, inden nedsættelse af optjent provision blev aftalt,  

 sikrer,  

 at selskabet faktisk kommer til at afholde 50 % af omkostningerne og ikke  

 mere  

 eller mindre i tilfælde af andet salg end forventet i perioden.
Da provision i sagens natur varierer, vil det ikke  

 som ved en lavere fast løn være muligt for arbejdstager og eller arbejdsgiver  

 at vide, hvilke omkostninger arbejdsgiveren faktisk afholder, med mindre der  

 sideløbende med optjent provision holdes regnskab med, hvad medarbejderen  

 ville  

 have optjent.
Da arbejdsgiveren skal afholde 50 % af udgifterne, må det efter  

 revisionsfirmaets opfattelse således skattemæssigt accepteres, at  

 arbejdstager  

 og arbejdsgiver aftaler, at medarbejderen ikke skal afholde mere end 50 % af  

 udgifterne.
Efter fuldført studie vil lønnen være den samme som inden  

 studierne.
Efter kildeskattelovens § 46, stk. 3, vil det  

 efter revisionsfirmaets opfattelse heller ikke være ulovlig modregning at  

 føre  

 et "tælleværk", idet der er tale om en reel fremadrettet nedgang i  

 medarbejderens løn.
Lønnedgangen skal således ske i alle relationer, såsom  

 lønmodtagerbidrag og feriegodtgørelsesgrundlag.
Medarbejderen accepterer  

 blot,  

 at nedgangen kun skal være af en vis størrelse.
 Ad spørgsmål 4, 5 og 6.
 Revisionsfirmaet har anført, at forskellen mellem  

 faktum i spørgsmål 2 og 4,5 og 6 er, at den provisionsaftale, som parterne  

 indgår, er forskellig.
I stedet for at nedsætte procenterne for optjening  

 af provision på hver enkelt af de mange tjenester og produkter, selskabet  

 sælger, indgås en aftale, hvorefter provisionen op til et vist niveau  

 halveres.  

 Medarbejderen er således kun berettiget til en provision, der svarer til 50 %  

 af et provisionsbeløb op til 10.000 kr. pr. måned, beregnet på basis af det  

 samlede salg i en måned.
Hvad angår spørgsmål 6, er forskellen, at  

 provisionsaftalerne kun gælder for et halvår ad gangen, og at en eventuelt  

 ikke  

 tilbagebetalt andel af det af selskabet betalte beløb overføres til det  

 efterfølgende halvår.
 Revisionsfirmaet finder, at de samme  

 betragtninger, som angivet under spørgsmål 2 og 3 gør sig gældende, idet  

 firmaet heller ikke her vurderer, at denne model er i strid med  

 ligningslovens  

 § 31, eller at der foreligger ulovlig modregning, jf. kildeskattelovens § 46,  

 stk. 3.
Styrelsens indstilling og begrundelse Ligningslovens § 31 omhandler ydelser til dækning  

 af udgifter i forbindelse med uddannelser og kurser.
Hvis ydelserne modtages  

 af  

 en arbejdsgiver m.fl. som led i et ansættelsesforhold mv. skal de ikke  

 medregnes til den skattepligtige indkomst.
Ydelser, som modtages af  

 arbejdsgiveren i forbindelse med ophør af et ansættelsesforhold er ligeledes  

 skattefri.
De arbejdsgiverbetalte ydelser, som er omfattet af skattefriheden,  

 er opregnet i stk. 3 og omfatter bl.a. skole- og deltagerbetaling.
I henhold  

 til stk. 2 kan skattefriheden ikke omfatte uddannelser eller kurser, der  

 udelukkende har privat karakter.
 Det er således et krav, at den pågældende  

 uddannelse eller kurset er erhvervsrelateret og som sådan har et  

 erhvervsmæssigt sigte.
Ligningslovens § 31 sondrer ikke imellem, om den  

 pågældende uddannelse i det konkrete tilfælde er en efteruddannelse eller en  

 grund- eller videreuddannelse.
Skattefriheden omfatter alle typer af  

 efter-/videreuddannelser,  

 som erhverves på diverse uddannelsesinstitutioner, herunder på universiteter  

 og  

 andre højere uddannelsesinstitutioner.
Efter Told- og Skattestyrelsens opfattelse vil det  

 heromhandlede MBA-studium være omfattet af skattefriheden i henhold til  

 ligningslovens § 31 i det omfang, der er tale om egentlig  

 arbejdsgiverbetaling  

 for uddannelsen.
Kravet om, at uddannelsen er erhvervsrelateret er ligeledes  

 opfyldt.
 Hvis det derimod forholder sig således, at de  

 pågældende medarbejdere selv afholder udgiften, er situationen ikke omfattet  

 af  

 ligningslovens § 31, som forudsætter, at udgiften afholdes af arbejdsgiveren  

 eller af andre nærmere definerede trediemænd, jf. § 31, stk. 1. Som det  

 fremgår  

 af ligningslovens § 31, stk. 6, kan uddannelsesudgifter omfattet af stk. 3,  

 der  

 ikke dækkes af en arbejdsgiver mv., ikke fradrages ved indkomstopgørelsen,  

 med  

 mindre dette følger af skattelovgivningens almindelige regler.
Bestemmelsen er indsat i ligningslovens § 31 ( ved  

 lov nr. 135 af 20.3.02) for at understrege, at der ikke er en udvidet adgang  

 for den ansatte m.fl. til at tage fradrag for udgifter, som ikke dækkes af  

 arbejdsgiveren m.fl.
Det samme fremgår iøvrigt af Ligningsvejledningens  

 afsnit  

 A.F.1.4. Således er der efter de almindelige regler kun adgang til fradrag,  

 hvis der er tale om en efteruddannelsesudgift ( med henblik på at erhverve,  

 sikre og vedligeholde indkomsten, jf. statsskattelovens § 6).
Dette indebærer, at uddannelsesudgifter, som  

 afholdes med henblik på etablering af en fremtidig indkomst, er undtaget fra  

 fradragsmuligheden.
Udgifter til egentlige kompetencegivende  

 videreuddannelser  

 som f.eks.
MBA-uddannelsen er der således ikke mulighed for at fradrage.
 Under henvisning til ovenstående finder styrelsen,  

 at den omhandlede ordning, hvorefter selskabet tilbyder at dække halvdelen af  

 uddannelsesudgifterne, er omfattet den type uddannelses- eller kursusydelser,  

 som kan modtages skattefrit i medfør af ligningslovens § 31 i det omfang,  

 selskabet faktisk betaler for den.
 Den anden halvdel - som finansieres gennem en  

 lønreduktion i medarbejderenes bruttoløn - enten den egentlige løn eller i  

 provisionen- er efter styrelsens opfattelse en omgåelse af ligningslovens §  

 31,  

 stk. 6, som netop henviser til, at uddannelsesudgifter omfattet af stk. 3,  

 som  

 ikke dækkes af en arbejdsgiver m.v. ikke kan fradrages ved indkomstopgørelsen  

 medmindre dette følger af skattelovgivningens almindelige regler.
Endvidere vil en sådan modregning være i  

 uoverensstemmelse med kildeskattelovens § 46, stk. 3, som foreskriver, at  

 indeholdelse af A-skat skal gå forud for andre krav mod den pågældende  

 A-indkomst, herunder modkrav fra arbejdsgiveren.
Aftaler, hvor arbejdsgiveren  

 i  

 strid med kildeskattelovens § 46, stk. 3, foretager en direkte modregning i  

 den  

 ansattes kontante løn, vil kunne tilsidesættes.
Som eksempel kan nævnes TfS  

 1994, 599 med kommentar i TfS 1994, 606, hvor arbejdsgiverens udgifter i  

 forbindelse med en firmabil blev modregnet krone for krone i den ansattes  

 kontante løn.
Det fremgår af kommentaren, at lønmodtagere ikke kan opnå  

 fradrag  

 for for udgifter - af enhver art - blot ved at få arbejdsgiveren til at  

 afholde  

 dem og derefter søge refusion gennem modregning i A-indkomsten inden  

 indeholdelse af A-skat.
Problemstillingen svarer iøvrigt til den  

 utilsigtede anvendelse af skattefrihedsbestemmelserne i den tidligere  

 gældende  

 § 16, stk. 10, i ligningsloven (lovbek. nr. 775 af 17.8.00) vedrørende  

 pc-ordninger, som på samme måde medførte, at en skattepligtig løn blev  

 konverteret til et skattefrit gode.
For den ansatte betyder en sådan ordning,  

 at vedkommende opnår, hvad der svarer til et fradrag i den personlige  

 indkomst  

 for udgiften til erhvervelsen af et skattefrit gode.
Den skattemæssige værdi  

 at  

 et sådant fradrag er højere og iøvrigt flyttes den økonomiske del over på  

 medarbejdersiden.
Den tidligere gældende § 16, stk. 10, i  

 ligningsloven blev ændret som følge af udbredelsen af de særlige pc-ordninger  

 med bruttotræk i lønnen.
Den nugældende § 16, stk. 12, indeholder således en  

 værnsregel, som består af en bestemmelse om, at skattefriheden til en  

 computer  

 med tilbehør stillet til rådighed ikke gælder, hvis den skattepligtige ved  

 reduktion i sin bruttoløn har kompenseret arbejdsgiveren for at få stillet  

 udstyret til rådighed.
En sådan værnsregel findes ikke i ligningslovens § 31.
På baggrund af ovenstående indstiller styrelsen,  

 at der svares bekræftende på spørgsmålet om, hvorvidt selskabet kan dække 50  

 %  

 af uddannelsesudgifterne skattefrit.
Derimod indstilles det at anse en  

 modregningsordning som beskrevet for at være i strid med ligningslovens § 31,  

 stk. 6 og kildeskattelovens § 46, stk. 3.
 Ligningsrådet tiltræder indstillingen.
