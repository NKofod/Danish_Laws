 I juni måned 1997 blev medlemmet formidlet to job, på hhv. 20  

 og 25 timer/uge, som hun begge afslog med den begrundelse, at hun havde flere  

 timer i sit vikariat.
Efter første afslag rettede Arbejdsformidlingen (AF) henvendelse  

 til arbejdsløshedskassen, der kontaktede medlemmet.
På  

 baggrunden af medlemmets oplysninger om, at hun havde flere timer i sit  

 nuværende vikariat, og om at hun var blevet stillet fast  

 ansættelse i udsigt, vurderede kassen, at afslaget ikke ikke skulle  

 få konsekvenser for medlemmets dagpengeret.
 På baggrund heraf afslog medlemmet det næste formidlede  

 arbejde med samme begrundelse, og meddelte arbejdsløshedskassen om  

 afslaget.
 Arbejdsløshedskassen fandt heller ikke at dette afslag skulle  

 få betydning for dagpengeretten.
 Direktoratet bliver opmærksom på forholdet i forbindelse med  

 rådighedstilsyn, og beder arbejdsløshedskassen vurdere sagen  

 igen.
Arbejdsløshedskassen fastholder sin afgørelse og  

 direktoratet træffer herefter afgørelse om at medlemmet er  

 selvforskyldt ledig ved begge afslag.
Medlemmet pålægges en uges  

 karantæne for det første afslag og pålægges  

 gentagelsesvirkning for det andet afslag.
 Både medlemmet og arbejdsløshedskassen klagede over  

 afgørelse, og arbejdsløshedskassen anførte, at den havde  

 handlet ud fra hvad der var bedst for medlemmet.
 Ankenævnet traf afgørelse om, at medlemmet var selvforskyldt  

 ledig ved begge afslag og skulle pålægges en uges karantæne  

 for det første afslag men ingen sanktion for det andet afslag.
 Afgørelsen blev begrundet med, at medlemmet havde afslået det  

 1. arbejde uden først at have været i kontakt med  

 arbejdsløshedskassen, men at hun ved det 2. afslag havde handlet i  

 overensstemmelse med arbejdsløshedskassens vejledning.
Arbejdsløshedskassen var ikke berettiget til refusion for ydelser  

 fejludbetalt under karantænen for 1. afslag.
Derimod måtte  

 ydelserudbetalt efter 2. afslag anses for at være udbetalt med rette og  

 arbejdsløshedskassen var berettiget til refusion.
Selvforskyldt ledighed Sagsfremstillingen som den fremgik af direktoratets  

 afgørelse af 8. juli 1998:
 "Det fremgår af sagen, at Arbejdsformidlingen den 3.  

 juli 1997 underrettede arbejdsløshedskassen om, at De den 27. juni  

 1997 havde afslået et tilbud om ansættelse over for xx1.
Arbejdet var som butiksassistent 25 timer ugentligt.  

 Ifølge Arbejdsformidlingens medsendte bemærkning havde De  

 kontaktet kassen, som havde sagt OK til, at De ikke tog jobbet.
Ifølge  

 arbejdsgivers tilbagemelding til Arbejdsformidlingen ønskede De ikke  

 jobbet, fordi De i forvejen havde et afløserjob.
 Det fremgår videre af sagen, at De den 10. juni 1997  

 afslog et formidlet arbejde ved xx2. Ifølge arbejdsgivers  

 tilbagemelding til Arbejdsformidlingen ønskede De ikke arbejdet  

 grundet de forskudte arbejdstider.
 Arbejdet var som butiksmedhjæper 20 timer  

 ugentligt.
 De har over for kassen forklaret, at De ikke blev ansat,  

 og at De havde flere timer som vikar på daværende tidspunkt.
 Kassen har på denne baggrund vurderet, at afslagene  

 ikke skulle medføre dagpengemæssige konsekvenser for Dem.
 Arbejdsformidlingen har på direktoratets  

 foranledning telefonisk oplyst, at der udstedes frigørelsesattest til  

 såvel arbejdet ved xx1 som ved xx2.
 Direktoratet indberettede herefter sagen til kassen og  

 anmodede kassen om at vurdere sagen på ny.
Kassen har fastholdt sit skøn, hvorefter afslagene  

 ikke skal medføre dagpengemæssige konsekvenser for Dem.
Kassen  

 har blandt andet henvist til, at De ville have mere ud af beholde Deres  

 arbejde som afløser, og at De på formidlingstidspunktet var  

 lovet mere afløserarbejde og havde fået at vide, at det med  

 tiden ville blive fuldtid." Direktoratet traf den 8. juli 1998 følgende  

 afgørelse:
 "Som led i direktoratets tilsyn er Deres sag om afslag  

 på formidlet arbejde som butiksassistent hos xx1 den 27. juni 1997  

 udtrukket til nærmere gennemgang i direktoratet.
 Direktoratet er i den forbindelse blevet opmærksom  

 på, at De tidligere har afslået et formidlet arbejde ved xx2 den  

 10. juni 1997.
 Direktoratet har i den forbindelse truffet følgende  

 afgørelse:
Afgørelse Direktoratet finder, at De er selvforskyldt ledig, da De  

 har afslået det formidlede arbejde ved xx1 den 10. juni 1997 uden en  

 gyldig grund.
 De skal derfor pålægges 1 uges effektiv  

 karantæne.
 Direktoratet finder videre, at De er selvforskyldt ledig,  

 da De har afslået det formidlede arbejde ved   xxx2 den 27. juni 1997  

 uden en gyldig grund.
 Da De to gange inden for 12 måneder er selvforskyldt  

 ledig, mister De retten til dagpenge.
 De kan igen få dagpenge, når De har haft mere  

 end 300 timers ustøttet arbejde inden for 10 uger.
 Direktoratet finder dog ikke, at De skal betale de  

 dagpenge tilbage, der herefter er udbetalt med urette.
Begrundelse Direktoratet lægger til grund for sin  

 afgørelse at De har afslået det formidlede arbejde ved, xx1 og  

 ved xx2, fordi De havde flere timer som vikar.
 Direktoratet lægger videre til grund, at der kunne  

 udstedes frigørelsesattest til arbejdet ved xx1 og ved xx2.
 Direktoratet lægger endelig til grund, at De har  

 modtaget supplerende dagpenge, mens De har haft vikararbejde.
Selvforskyldt ledig Ifølge § 21, stk. 1, i direktoratets  

 bekendtgørelse nr. 667 af 10. juli 1996 (bekendtgørelsen),  

 fremgår det at et medlem er selvforskyldt ledig, hvis medlemmet  

 afslår et formidlet arbejde uden en gyldig grund, jf. § 23.
I bekendtgørelsens § 23 er nævnt de grunde,  

 hvorefter man kan afslå et formidlet arbejde uden at blive  

 selvforskyldt ledig.
Bestemmelsen er udtømmende.
Ifølge § 23,  

 stk. 1, nr. 15, kan et medlem afslå et formidlet arbejde, hvis det  

 formidlede arbejde ikke skal kunne overtages, jf. § 6.
 Ifølge bekendtgørelsens § 6 skal medlemmet  

 kunne formidles passende arbejde med fuld sædvanlig arbejdstid på  

 de vilkår, som er almindelige inden for medlemmets faglige  

 område.
Ved afgørelsen om, at De er selvforskyldt ledig,  

 lægger direktoratet vægt på, at De som fuldtidsforsikret  

 medlem har pligt til at overtage formidlet arbejde på mindre end fuld  

 tid, når der udstedes frigørelsesattest.
De har dermed ikke  

 kunnet henvise til, at De har haft flere timer som vikar.
Sanktion Ifølge bekendtgørelsens § 27, stk. 1,  

 pålægges medlemmet en uges effektiv karantæne, hvis  

 medlemmet afslår et formidlet arbejde uden en gyldig grund.
 Da De er selvforskyldt ledig som følge af afslaget  

 på det formidlede arbejde ved xx1, skal De pålægges en uges  

 effektiv karantæne fra den 11. juni 1997.
 Ifølge bekendtgørelsens § 25, stk. 2 -3,  

 mister medlemmet retten til dagpenge, hvis medlemmet 2 gange inden for 12  

 måneder er selvforskyldt ledig, og  medlemmet kan først få  

 dagpenge efter mere end 300 timers ustøttet arbejde.
 Da De som følge af afslaget på det formidlede  

 arbejde ved xx2 er selvforskyldt ledig 2 gange inden for 12 måneder,  

 mister De retten til dagpenge fra den 28. juni 1997.
Tilbagebetaling Ifølge § 86, stk. 1, i lov om  

 arbejdsløshedsforsikring skal medlemmet betale dagpenge tilbage, som  

 er udbetalt med urette, hvis medlemmet har givet kassen urigtige oplysninger,  

 fortiet omstændigheder af betydning for retten til dagpenge eller i  

 øvrigt mod bedre vidende har modtaget dagpenge med urette.
Da De ikke ses at have givet kassen urigtige oplysninger,  

 fortiet omstændigheder af betydning for retten til dagpenge eller i  

 øvrigt mod bedre vidende har modtaget dagpenge med urette, skal De  

 ikke betale dagpengene tilbage." Medlemmet klagede i brev af 29. juli 1998 over  

 direktoratets afgørelse af 8. juli 1998.
 Medlemmet anførte i brevet, at hun ønskede  

 at anke afgørelsen, da hun mente at den var uretfærdig.
 Arbejdsløshedskasse klagede den 27. juli 1998 over  

 direktoratets afgørelse af 8. juli 1998 og anførte  

 følgende:
"Vedr.: medlemmet - cpr.nr. xxx Hovedledelsen skal hermed klage over Direktoratet for  

 Arbejdsløshedsforsikringens afgørelse af 8. juli 1998, som  

 medfører at arbejdsløshedskassen ikke har ret til refusion.
 Begrundelsen for klagen er, at vi mener vores afdeling har  

 optrådt meget agtpågivende, idet de med deres kendskab til  

 arbejdsområdet, og med deres kendskab til medlemmet har handlet efter,  

 hvad der var mest hensigtsmæssige på længere sigt.
Som nævnt i vores brev af 4. juni 1998, var  

 medlemmet på formidlingstidspunkterne lovet mere arbejde og var blevet  

 stillet et fuldtidsarbejde i udsigt.
Denne forventning blev også  

 indfriet.
I Direktoratets afgørelse af 8. juli 1998, blev  

 kassen bedt om at opgøre tilbagebetalingsbeløbets  

 størrelse.
Beløbet er opgjort således:
 I uges karantæne i perioden 11.6 - 17.6.1997:
kr.   2.575,00 mistet dagpengeret fra den 28.6.1997:
kr. 22.787,00 i alt:
kr. 25.362,00 Ved sin oversendelse af klagen den 10. august 1998  

 bemærker direktoratet følgende:
"Vedr.: xxx, cpr.nr. xxx Direktoratet sender klage over afgørelse af 8. juli  

 1998.
 Direktoratet finder ikke grundlag for at ændre  

 afgørelsen.
 Direktoratet skal bemærke, at medlemmet efter  

 direktoratets opfattelse havde pligt til at overtage det formidlede arbejde.
Direktoratet lægger herved vægt på, at  

 tilkaldevikararbejdet ikke kan anses for et fast og varigt arbejde, hvor  

 medlemmet var garanteret flere timer ugentligt end ved det formidlede  

 arbejde." I brev af 31. august 1999 har arbejdsløshedskassen  

 bemærket følgende:
"Ankenævnet har i et brev af den 16. juli 1999  

 oplyst, at I først forventer at kunne behandle sagen i løbet af  

 ca. 3 måneder.
Hovedkontoret i arbejdsløshedskasse har derved  

 fået mulighed for at kunne gennemgå sagen på ny.
 Hovedkassen har regnet på, hvad hun ville have  

 modtaget i supplerende dagpenge, hvis hun havde taget de job, som hun blev  

 formidlet og sammenlignet med, hvad hun faktisk fik.
 Medlemmet modtog i perioden fra det første afslag i  

 uge 24.97 til hun gik i fuldtidsarbejde i uge 47.97 supplerende dagpenge for  

 349,25 timer.
Hvis medlemmet havde påbegyndt arbejdet på 20  

 timer, og hun havde fortsat arbejde på frigørelsesattest i 52  

 uger, ville hun have modtaget supplerende dagpenge for i alt 884 timer.
Hvis  

 hun havde påbegyndt arbejde på 25 timer ville hun på 52  

 uger have modtaget supplerende dagpenge for 624 timer.
 Hovedkassen finder, at ovenstående er et godt bevis  

 på, at forventningerne er blevet indfriet.
Vi har kikket på DfA - meddelelse nr. 8/98 af den  

 20. marts 1998, og mener man kan drage sammenligninger med denne sag." Den sag der ligger til grund for ovennævnte  

 DfA-meddelelse er 1997-1-4663 Medlemmet havde sagt sit faste arbejde op pr. 31. maj  

 1995. Hun havde herefter et vikariat i juni måned og skulle starte i  

 nyt arbejde 1. august.
 Den 1. juni søger medlemmet feriedagpenge for  

 perioden 4.-31. juli.
 Kassen traf afgørelse om at medlemmet ikke var  

 berettiget til feriedagpenge fordi hun var selvforskyldt ledig og skulle  

 pålægges en effektiv karantæne på 5 uger fra den 1.  

 juni.
 Efterfølgende blev medlemmets faste  

 ansættelse rykket fra 31. juli til 1. juli, men hun holdt alligevel  

 ferie i juli som planlagt.
 Direktoratet var i sin afgørelse af 9. december  

 enig i kassens afgørelse og lagde ved afgørelsen til grund, at  

 det var forholdende på opsigelsestidspunktet der måtte være  

 afgørende.
 Ankenævnet ændrede delvis Direktoratet for  

 Arbejdsløshedsforsikringens afgørelse.
Ankenævnet fandt at medlemmet ikke kunne anses for  

 selvforskyldt ledig, da hun ikke på noget tidspunkt mellem opsigelsen  

 og ferien den 4. juli faktisk havde været ledig.
Ankenævnet  

 ændrede delvist direktoratets afgørelse.
 Nævnet fandt, at medlemmet var selvforskyldt ledig  

 ved begge afslag, men at der ikke skulle pålægges en sanktion for  

 det andet afslag.
