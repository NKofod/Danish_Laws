Fremsat den 30. april 2003 af Peder Sass (S),  

 Lone Møller (S),  

 Frode Sørensen (S) og Arne Toft (S) Forslag til folketingsbeslutning om en idrætspolitisk udviklingspulje På baggrund af de gode erfaringer og resultater af de tre  

 års forsøgsarbejde i Idrætspolitisk Idéprogram opfordrer Folketinget  

 regeringen  

 til at afsætte en årlig pulje på 20 mio. kr. til udvikling af befolkningens  

 idrætslige udfoldelsesmuligheder.
Den første pulje afsættes i 2003.
Bemærkninger til forslaget De danske idrætsforeninger og deres organisationer  

 repræsenterer en værdifuld del af den danske kulturhistorie.
Der er bred  

 politisk opbakning til idrætsforeningerne, hvilket også kommer til udtryk i  

 det  

 milliardbeløb, som stat, amter og kommuner yder hvert år.
Idrætsforeningerne  

 og  

 deres organisationer har været og vil også i fremtiden være en central  

 størrelse i statens idrætspolitik.
Men mere end halvdelen af den samlede idrætsaktivitet i dag  

 sker uden for foreningerne, og en alt for stor del af befolkningen dyrker  

 ikke  

 idræt regelmæssigt.
Det er således ikke tilstrækkeligt, at staten fører  

 kulturpolitik på idrætsområdet udelukkende gennem idrættens  

 interesseorganisationer.
Der skal også udvikles tilbud til disse grupper som  

 en  

 del af den offentlige kulturpolitik.
Den kulturpolitiske udfordring er   ud  

 over at sikre idrætsforeningerne gode vilkår   også at skabe rimelige rammer  

 og  

 faciliteter for de mange borgere, der dyrker idræt uden for foreningerne, og  

 at  

 udvikle idrætsformer, der kan motivere de mange, som ikke dyrker idræt.
Evalueringen af de tre års forsøgsarbejde med den centrale  

 pulje, Idrætspolitisk Idéprogram, har vist, at når der gives muligheder for  

 udvikling, står mange   og ikke mindst idrætsforeningerne   på spring til at  

 tage udfordringen op og skabe nye tilbud til de mange, der ikke dyrker idræt  

 i  

 de traditionelle rammer.
Det gælder samarbejde mellem foreninger, skoler og  

 institutioner, sundhedsprojekter for overvægtige børn, integrationsforsøg med  

 indvandrere, udvikling af foreningsdemokratiet, aktiviteter for idrætssvage  

 grupper, etablering af idrætsmuligheder i lokalsamfundet og en lang række  

 andre  

 spændende fornyelsesforsøg.
Det har overraskende vist sig, at over 70 pct. af  

 initiativtagerne til projekter, der har modtaget støtte, har været at finde  

 blandt foreningerne, jf. evalueringen af Idrætspolitisk Idéprogram udarbejdet  

 af Arbejdsgruppen for Idrætspolitisk Idéprogram, kulturudvalget (alm. del  

 bilag 249 (2002-03)).
En udviklingspulje skal naturligvis ikke overtage  

 foreningers og kommuners generelle forpligtelse over for idrætslivet.
Den  

 grundlæggende tanke skal derimod være at støtte projekter og initiativer  

 fyrtårne, om man vil   der inspirerer foreninger, kommuner, skoler,  

 institutioner og andre til at skabe rammer både for dem, der dyrker idræt  

 uden  

 for foreningerne, og for dem, der i dag ikke er aktive.
 Den årlige pulje på 20 mio. kr. foreslås finansieret over  

 Kulturministeriets tips- og lottomidler, hvor der tidligere har været afholdt  

 bevillinger til idrætsudviklingsprojekter.
 Udviklingspuljen foreslås organiseret på samme måde som  

 Idrætspolitisk Idéprogram.
Idrætspolitisk Idéprogram har ikke repræsenteret  

 puljepolitik i traditionel forstand.
Tværtimod har programmets bestyrelse  

 spillet en aktiv idrætspolitisk rolle som igangsætter og politikskaber.
Erfaringerne fra Idrætspolitisk Idéprogram viser for det  

 første, at lokal fornyelse kan hente mod og inspiration i en overordnet,  

 central instans.
Risikovilligheden fremmes af centrale midler, og  

 nytænkningen  

 stimuleres af succesrige eksempler   fyrtårne   som en central instans kan  

 indsamle og synliggøre.
For det andet viser erfaringerne, at uafhængighed af  

 særlige interesseorganisationer er en nøgle til varetagelse af et helhedssyn  

 på  

 befolkningens idrætsinteresser.
For det tredje, at ansøgninger ikke i sig  

 selv  

 repræsenterer et tilstrækkeligt grundlag for nytænkning.
Dialog med ansøgere  

 og  

 selvstændige satsninger er afgørende forudsætninger for en målrettet  

 påvirkning  

 af udviklingen.
Og endelig   for det fjerde   at lokale ildsjæle er en  

 uundværlig del af fundamentet for udviklingsarbejde, men at lønnet, faglig  

 bistand i mange tilfælde vil være en garant for kvaliteten i  

 fornyelsesprocesserne, ikke mindst på idrætssvage områder og over for særlige  

 målgrupper.
Skriftlig fremsættelse Peder Sass  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en idrætspolitisk  

    

 udviklingspulje.
(Beslutningsforslag nr.
B 162).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
