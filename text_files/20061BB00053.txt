Fremsat den 1. december 2006 af  

 Anne Grete Holmsgaard (SF),  

 Anne Baastrup (SF) og Kristen Touborg (SF) Forslag til folketingsbeslutning om  

 ophævelse af sæddonorers anonymitet ved kunstig befrugtning Folketinget opfordrer regeringen til at fremsætte lovforslag,  

 der med virkning fra den 1. januar 2008 ophæver sæddonorers anonymitet ved  

 kunstig befrugtning.
 Formålet er at sikre barnets rettighed til som myndig at få  

 adgang til oplysninger om sit biologiske ophav.
Bemærkninger til forslaget Som loven er i dag, er donorbørn afskåret fra at få kendskab  

 til den del af deres biologisk arv, der stammer fra en donor.
Hermed har  

 lovgiver på forhånd besluttet at afskære donorbørnene fra på noget tidspunkt  

 at  

 få kendskab til den ene halvdel af deres biologiske rødder.
Det er efter  

 vores  

 mening en ganske voldsom begrænsning af den svage parts  barnets   

 retsstilling.
I forbindelse med den seneste ændring af lov om kunstig  

 befrugtning i forbindelse med lægelig behandling, diagnostik og forskning  

 m.v.  

 (lovforslag nr.
L 151, folketingsåret 2005-06, hvorom der henvises til  

 Folketingstidende 2005-06, forhandlingerne side 3680, 7606 og 8132, tillæg A  

 side 4595 og 4607, tillæg B side 1304 og tillæg C side 791) blev  

 donoranonymiteten, ikke foreslået ændret, men spørgsmålet er omtalt i  

 bemærkningerne til lovforslaget og indgik i debatten.
Omtalen i  

 bemærkningerne  

 er kort og præget af, at de argumenter, der tæller for en ophævelse af  

 anonymiteten, ikke er taget med.
Barnet omtales således udelukkende som en  

 del  

 af familien og ikke som et individ med særskilte rettigheder.
Der er efterhånden en hel del donorbørn, der nu er voksne.
Fra  

 nogle af dem kender man til de identitetsproblemer, de oplever, fordi de er  

 berøvet muligheden for at få kendskab til, hvem der er deres biologiske far.  

 En  

 del af de nu voksne donorbørn, der har udtalt sig offentligt, har ved en  

 tilfældighed fået at vide, at de er donorbørn, enten fra andre voksne, fra  

 søskende  

 eller i et skænderi med en af deres forældre.
Her er der tale om, at det  

 rammer  

 særlig hårdt, fordi de naturligt nok oplever det som et tillidsbrud, at  

 forældrene  

 ikke har fortalt dem, at de er donorbørn.
SF finder det vigtigt, at alle  

 donorbørn får retten til at få kendskab til deres biologiske far.
Det vil så  

 være op til donorbørnene, om de ønsker at opsøge denne viden, når de når  

 myndighedsalderen, eller senere.
Man har i dag ikke kendskab til, om de fleste forældre   

 fornuftigt nok  fortæller deres børn, at de er donorbørn, eller om  

 forældrene  

 hemmeligholder denne oplysning.
Området er ganske enkelt dårligt undersøgt,  

 men  

 en svensk undersøgelse fra 2000 (jf.
SoS-rapport 2000:6, »Får barnet veta?:  

 barn som fötts efter givar-insemination«, Socialstyrelsen) peger på, at det  

 er  

 en ganske stor gruppe forældre, der ikke har fortalt deres børn, at de er  

 undfanget ved hjælp af donorsæd.
Blandt dem, der oplyser, at de ikke har  

 fortalt børnene, at de er donorbørn, har halvdelen fortalt dette til andre.  

 Det  

 kan der være forskellige årsager til, men risikoen for et tillidsbrud er  

 naturligvis åbenlys.
SF håber derfor også, at debatten om ophævelse af  

 donoranonymiteten vil påvirke de forældre, der ikke har fortalt deres børn,  

 at  

 de er donorbørn, og få dem til at gøre det.
Fortalerne for at fastholde donoranonymiteten argumenterer især  

 med risikoen for, at antallet af sæddonorer vil falde, hvis anonymiteten  

 ophæves.
SF er klar over, at dette kan ske, men er uenig i, at problemet med  

 et  

 eventuelt fald i antallet af donorer skal løses ved, at børnene fratages  

 deres  

 mulighed for kendskab til deres biologiske arv.
Det vil være langt mere  

 forsvarligt at øge oplysningen om det at være donor og dermed medvirke til,  

 at  

 potentielle donorer får mulighed for at tage positiv stilling til det at  

 donere  

 sæd.
 Da donoranonymiteten blev ophævet i Sverige i 1985, faldt  

 antallet af donorer, men fra 1989 er det ifølge Kerstin Hagenfeldt, professor  

 i  

 obstetrik og gynækologi på Karolinska institutet i Stockholm, steget igen  

 (Der  

 henvises til Kerstin Hagenfeldts oplæg »Svenske erfaringer med  

 donorinsemination«  

 på 3. seminar den 17. marts 2004, »Æg- og sæddonation«, i forbindelse med  

 Folketingets Fremtidspanel om Bioetik). Ifølge Hagenfeldt kan der desuden  

 konstateres  

 et skift i kredsen af donorer, så den nu består af flere modne mænd, der selv  

 er fædre, og færre unge, barnløse mænd, der måske ikke har tænkt specielt  

 meget  

 over, at det faktisk er et potentielt barn, de donerer sæd til.
Der har desuden været argumenteret med, at en ophævelse af  

 anonymiteten kan betyde, at donoren vil fungere som en uhensigtsmæssig  

 »skyggeperson« i familien og især i forhold til faderen.
Det er et argument,  

 der ikke holder.
Forældrene har jo været gennem en proces, hvor de har taget  

 stilling og vejet for og imod, fuldstændig på linje med forældre, der søger  

 om  

 lov til at adoptere  i det sidste tilfælde med den forskel, at det  

 normalt er  

 meget svært at holde adoptionen hemmelig for barnet.
Der er ikke noget, der  

 peger på, at adopterede børn får en dårligere opvækst, eller at de elsker  

 deres  

 adoptivforældre mindre, blot fordi de har et andet biologisk ophav.
Den  

 væsentligste forskel er nærmere, at adoptivbørn faktisk har en mulighed for  

 at  

 få kendskab til deres biologiske ophav, mens donorbørn ikke har det.
Ændringerne i antallet af donorer er i øvrigt dårligt  

 undersøgt, hvilket måske mest af alt peger på, at området fortsat håndteres  

 temmelig klinisk  eller upersonligt  selv om det handler om noget  

 så vigtigt,  

 som at give andre mulighed for at få børn.
Det virker lidt besynderligt, hvis  

 noget, der er så vigtigt, fortsat skal omgærdes med hemmeligholdelse, hvor  

 man  

 ikke bliver bedt om at tage stilling.
 Der eksisterer  SF bekendt  ikke en fuldstændig gennemgang  

 eller oversigt over lovgivningen i andre europæiske lande, men tendensen ser  

 ud  

 til at gå mod, at flere lande vælger at ophæve anonymiteten.
I Sverige blev  

 donoranonymiteten ophævet allerede i 1985. I Holland blev donoranonymiteten  

 ophævet med virkning fra den 1. juni 2004, i England med virkning fra den 1.  

 april 2005 og i Norge med virkning fra den 1. januar 2005. Desuden har  

 Tyskland, Østrig og Schweiz ikke anonyme donorer.
Oplysningerne stammer fra  

 indenrigs-  

 og sundhedsministerens svar af 28. marts 2005 på spørgsmål 9 på L 151 og svar  

 af 20. juni 2006 på Sundhedsudvalgets spørgsmål 422 på alm. del,  

 folketingsåret  

 2005-06.
 For en ordens skyld skal det understreges, at forslaget ikke  

 indebærer, at donorbørn får andre rettigheder end retten til at få kendskab  

 til,  

 hvem deres biologiske far er.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af sæddonorers anonymitet ved kunstig  

 befrugtning.
(Beslutningsforslag nr.
B 53).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
