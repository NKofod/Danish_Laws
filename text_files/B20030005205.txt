Bekendtgørelse om  

 huseftersynsordningen I medfør af § 4 i lov nr. 391 af 14. juni 1995 om  

 forbrugerbeskyttelse ved erhvervelse af fast ejendom m.v.,  

 fastsættes:
Kapitel 1 Ordningens omfang § 1. Huseftersynsordningen omfatter ejendomme som  

 nævnt i lovens § 1.
Kapitel 2 Ordningens forvaltning § 2. Huseftersynsordningen forvaltes af Erhvervs-  

 og Boligstyrelsen.
Den løbende administration henlægges til  

 sekretariatet for huseftersynsordningen.
Stk. 2. Erhvervs- og Boligstyrelsen fastsætter det  

 maksimale vederlag for huseftersyn, gebyr for beskikkelse og fornyelse af  

 beskikkelse, gebyr pr. udleveret tilstandsrapportskema samt betaling for  

 optagelseskursus.
Den fastsatte betaling fremgår af bilag til  

 bekendtgørelsen.
§ 3. Der oprettes en følgegruppe for  

 huseftersynsordningen, hvis medlemmer udpeges af Erhvervs- og Boligstyrelsen.  

 Følgende organisationer indstiller hver et medlem: Advokatrådet,  

 Forsikring & Pension, Dansk Byggeri, Tekniq, Dansk  

 Ejendomsmæglerforening, Energistyrelsen, Forbrugerrådet, hver af  

 de beskikkede bygningssagkyndiges organisationer,  

 Håndværksrådet, Parcelhusejernes Landsforening og  

 Realkreditrådet.
Herudover har Erhvervs- og Boligstyrelsen et medlem,  

 som er formand.
Stk. 2. Følgegruppen 1)	følger ordningen og er rådgivende for Erhvervs- og  

 Boligstyrelsen med hensyn til bygningsgennemgang og tilstandsrapporter, 2)	udtaler sig efter anmodning fra Erhvervs- og Boligstyrelsen om  

 principielle spørgsmål vedrørende ordningen og  

 beskikkelserne, og 3)	udtaler sig over for Erhvervs- og Boligstyrelsen om nægtelse  

 af beskikkelse efter § 4, stk. 3 og om inddragelse af beskikkelser som  

 nævnt i § 7, stk. 1.
Stk. 3. Erhvervs- og Boligstyrelsen kan fastsætte  

 en forretningsorden for følgegruppen.
Sekretariatet for  

 huseftersynsordningen er også sekretariat for følgegruppen.
Kapitel 3 Beskikkelse som bygningssagkyndig § 4. Erhvervs- og Boligstyrelsen beskikker et  

 antal bygningssagkyndige.
Beskikkelse meddeles til personer, jf. lovens § 4,  

 stk. 2. For at kunne beskikkes som bygningssagkyndig, skal den  

 pågældende opfylde følgende betingelser:
1)	en byggeteknisk grunduddannelse med eksamen fra Danmarks tekniske  

 Universitet eller Aalborg Universitet, ingeniørhøjskolerne  

 (Teknika), en af statens to arkitektskoler eller  

 konstruktøruddannelsen ved de byggetekniske højskoler,  

 eller 2)	tilsvarende kundskaber som anført under nr. 1, erhvervet  

 på anden måde, f.eks. ved risiko- og skadevurdering inden for  

 bygningsforsikring, samt 3)	mindst 5 års dokumenteret erhvervsmæssig erfaring inden  

 for de sidste 10 år vedrørende bygningsundersøgelser  

 eller tilsyn med byggeri, 4)	have deltaget i optagelseskursus vedrørende ordningen og  

 bestået optagelsesprøve, 5)	momsregistrering, eventuelt således at den virksomhed, hvori  

 den bygningssagkyndige er ansat, er momsregistreret, 6)	dokumentation af at være dækket af en professionel  

 ansvarsforsikring, hvis omfang og vilkår mindst svarer til, hvad der i  

 almindelighed er opnåeligt på forsikringsmarkedet, og som  

 dækker i mindst 5 år efter overdragelsen til køber af en  

 ejendom, som den bygningssagkyndige har afgivet tilstandsrapport om, dog  

 længst i 6 år fra rapportens datering, 7)	ikke have ubetalt, forfalden gæld til det offentlige, der  

 overstiger 100.000 kr.
Det hindrer ikke beskikkelse, at gælden til det  

 offentlige overstiger 100.000 kr., såfremt den pågældende  

 for den del af gælden, der overstiger 100.000 kr. har indgået  

 afdragsordning med inddrivelsesmyndigheden, eller har stillet sikkerhed,  

 og 8)	være myndig og ikke under værgemål efter  

 værgemålslovens § 5 eller under samværgemål efter  

 værgemålslovens § 7.
 Stk. 2. Der kan stilles nærmere krav om  

 dokumentation af kundskaber som nævnt i stk. 1, nr. 2.
 Stk. 3. Beskikkelse kan nægtes, såfremt den  

 pågældende i stilling eller erhverv har udvist en sådan  

 adfærd, at der er grund til at antage, at vedkommende ikke vil drive  

 virksomheden som beskikket bygningssagkyndig på forsvarlig  

 måde.
 § 5. Beskikkelsen udløber efter 3 år,  

 men kan fornyes.
 Stk. 2. Det er en forudsætning for en fornyelse af  

 beskikkelsen, at ansøgeren opfylder betingelserne i § 4, stk. 1, nr.  

 1-3 og nr. 5-8 .
 Stk. 3.  For en ansøger, der inden for de senest forudgående 36 måneder har  

 indsendt under 50 tilstandsrapporter til sekretariatet for huseftersyn, er  

 det tillige en forudsætning, at vedkommende har bestået en  

 genbeskikkelsesprøve.
 Stk. 4. Perioden på 36 måneder regnes fra den  

 dato, ansøgningen om genbeskikkelse er kommet frem til sekretariatet  

 for huseftersyn.
Kapitel 4 Virksomheden som bygningssagkyndig.
§ 6. Den bygningssagkyndige skal 1)	følge Erhvervs- og Boligstyrelsens retningslinier for  

 gennemgang af bygninger og for afgivelse af tilstandsrapport på  

 grundlag af gennemgangen, 2)	deltage i fastsatte kurser og møder om  

 huseftersynsordningen, 3)	være momsregistreret, jf. § 4, stk. 1, nr. 5, og dækket  

 af ansvarsforsikring, jf. § 4, stk. 1, nr. 6, 4)	overholde regler om vederlag for huseftersyn (bygningsgennemgang og  

 tilstandsrapport), jf. § 2, stk. 2, 5)	ved rapporteringen benytte de skemaer, som udleveres af  

 sekretariatet for huseftersyn, jf. § 2, stk. 2, 6)	være uvildig i den enkelte sag, således at den  

 bygningssagkyndige skal være uafhængig af interesser, der kan  

 påvirke arbejdet som bygningssagkyndig, 7)	undlade at udføre huseftersyn for eller efter anmodning fra  

 en virksomhed, der beskæftiger sig med ejendomsformidling, hvis  

 vedkommende er ansat i eller har ejerandele i den pågældende  

 virksomhed, 8)	i tilstandsrapporten oplyse om samarbejdsaftaler om udførelse  

 af huseftersyn truffet med ejendomsformidlere eller andre med interesse i den  

 aktuelle hushandel, 9)	undlade at betinge sit huseftersyn af, at der aftages andre ydelser  

 end eftersynet, 10)	underrette Erhvervs- og Boligstyrelsen, hvis der rejses krav mod  

 den bygningssagkyndige i medfør af lovens § 3, stk. 1, og 11)	tilslutte sig de afgørelser, som Ankenævnet for  

 Huseftersyn træffer, med mindre den pågældende  

 bygningssagkyndige inden 30 dage efter afgørelsens afsendelse har  

 meddelt Nævnet, at vedkommende ikke ønsker at være bundet  

 af kendelsen.
 § 7. Overtræder den bygningssagkyndige de  

 regler, der er fastsat i § 6, § 10 eller §§ 14-16, eller i tilfælde af  

 alvorlige eller gentagne fejl i tilstandsrapporterne, kan Erhvervs- og  

 Boligstyrelsen inddrage beskikkelsen efter indhentet udtalelse fra  

 følgegruppen.
Stk. 2. Erhvervs- og Boligstyrelsen skal inddrage  

 beskikkelsen, hvis 1)	den bygningssagkyndige har ubetalt forfalden gæld til det  

 offentlige, der overstiger 100.000 kr., jf. § 4, stk. 1, nr. 7, eller 2)	den bygningssagkyndige ikke kan dokumentere at være  

 dækket af ansvarsforsikring som nævnt i § 4, stk. 1, nr.  

 6.
§ 8. Afgørelse om fratagelse af beskikkelse  

 kan af den, som afgørelsen vedrører, forlanges indbragt for  

 domstolene.
Anmodning herom skal fremsættes over for Erhvervs- og  

 Boligstyrelsen inden 4 uger efter, at afgørelsen er meddelt den  

 pågældende.
Erhvervs- og Boligstyrelsen anlægger sag mod  

 den pågældende i den borgerlige retsplejes former.
Kapitel 5 Bygningsgennemgang § 9. Bygningsgennemgangen har til formål at  

 afklare, i hvilket omfang den gennemgåede bygnings fysiske tilstand er  

 ringere end tilstanden i tilsvarende intakte bygninger af samme alder.
Ved  

 gennemgangen skal afdækkes skader eller tegn på skader,  

 såsom brud, lækager, deformeringer, svækkelser,  

 revnedannelser og ødelæggelser.
Som skader eller tegn på  

 skader regnes også manglende bygningsdele og andre fysiske forhold,  

 når disse forhold giver nærliggende risiko for skader, hvis der  

 ikke sættes ind med særlig omfattende vedligeholdsarbejder eller  

 andre forebyggende foranstaltninger.
§ 10. Bygningsgennemgangen skal foretages med  

 professionel omhu og med brug af den indsigt og erfaring, som kan forventes  

 af bygningssagkyndige.
Den bygningssagkyndige skal via en henvendelse til  

 sekretariatet for huseftersyn undersøge, om der tidligere er  

 udarbejdet en tilstandsrapport og i bekræftende fald fremskaffe denne,  

 således at den kan indgå i grundlaget for eftersynet.
Medmindre  

 andet aftales, skal gennemgangen være visuel med brug af enkle tekniske  

 hjælpemidler (håndredskaber) og orienterende målinger, men  

 uden destruktive indgreb.
§ 11. Uden for bygningsgennemgangen  

 falder 1)	bagatelagtige forhold, som ikke kan antages at påvirke  

 bygningens brug eller værdi nævneværdigt, 2)	bygningsdele, der ikke kunne efterses, jf. § 10, 3)	bygningens funktionsforhold udover hvad der omfattes af § 9, 4)	bygningens lovlighed efter offentlige forskrifter, bortset fra  

 åbenlyse overtrædelser af bygningslovgivningen, 5)	æstetiske og arkitektoniske forhold, 6)	påpegning af sædvanligt slid og ælde, som er  

 normalt for bygninger af den pågældende alder, 7)	indretninger uden for selve bygningen, såsom vandstik, 8)	løsøre, såsom hårde hvidevarer, og 9)	bedømmelse af bygningens almindelige  

 vedligeholdelsestilstand.
 § 12. Til brug for forberedelsen af  

 bygningsgennemgangen skal den bygningssagkyndige anmode bygningens ejer om at  

 afgive foreliggende skriftlige oplysninger om bygningen, såsom  

 tegninger, beskrivelser og BBR-meddelelser.
 § 13. Den bygningssagkyndige kan uden for  

 huseftersynsordningen påtage sig ydelser vedrørende bygningen ud  

 over bygningsgennemgangen og tilstandsrapporten, såsom overslag over  

 omkostninger ved udbedring.
Kapitel 6 Tilstandsrapport § 14. Tilstandsrapporten indeholder resultatet af  

 bygningsgennemgangen og afgives på særlige skemaer, jf. § 6, nr.  

 5. Den bygningssagkyndige afgiver rapporten til den, der har bestilt  

 huseftersynet, og indsender inden 14 dage en kopi til sekretariatet for  

 huseftersyn.
 § 15. I rapporten skal oplyses, hvis den  

 bygningssagkyndige finder, at en bygningsdel må antages at være  

 gjort utilgængelig i forbindelse med bygningsgennemgangen, samt i givet  

 fald begrundelsen herfor.
 Stk. 2. Finder den bygningssagkyndige, at der er  

 usikkerhed om oplysninger, som bygningsejeren har afgivet i forbindelse med  

 rapportens udarbejdelse, skal dette anføres og begrundes i  

 rapporten.
§ 16. Tilstandsrapporter kan fornyes og den  

 bygningssagkyndige bestemmer i så tilfælde, i hvilket omfang  

 fornyet bygningsgennemgang er nødvendig og hvilket formindsket  

 vederlag, der skal betales.
Fornyelsen meddeles til den, der har bestilt  

 fornyelsen, og kopi indsendes inden 14 dage til sekretariatet for  

 huseftersyn.
Den fornyede rapport træder med virkning for fremtiden i  

 stedet for den oprindelige.
 § 17. Ved huseftersyn vedrørende  

 ejerlejligheder skal der foreligge tilstandsrapporter efter denne  

 bekendtgørelse både for ejerlejligheden og for fællesejet,  

 jf. lovens § 2, stk. 1.
Kapitel 7 Erfaringsformidling og regnskab § 18. Sekretariatet for  

 huseftersynsordningen 1)	udarbejder årsberetning og årsregnskab for  

 huseftersynsordningen og afgiver disse til Erhvervs- og Boligstyrelsen og  

 følgegruppen, og 2)	samler og formidler erfaringer fra ordningen, særlig fra  

 tilstandsrapporterne, til offentlig brug.
Kapitel 8 Ikrafttræden § 19. Denne bekendtgørelse træder i  

 kraft den 1. februar 2003.
 Stk. 2. Samtidig ophæves bekendtgørelse nr.  

 706 af 22. august 2002 om huseftersynsordningen.
Erhvervs- og Boligstyrelsen, den 23. januar  

 2003 Jesper Rasmussen /Jan Spohr Bilag Vederlag til beskikkede bygningssagkyndige for huseftersyn  

 og gebyrer for beskikkelse m.v. pr. 1.2.2003 Maksimale vederlag pr. ejendom for gennemførelse af  

 huseftersyn og udarbejdelse af tilstandsrapport:
 Huseftersyn og tilstandsrapport udføres pr.  

 ejendom, og vederlagets størrelse bestemmes dels af det samlede  

 bygningsareal og dels af, hvornår den betydende bygning på  

 ejendommen - »Hovedhuset« - er opført, jf. nedenstående.
 Parcelhuse, række-, kæde- eller dobbelthuse og stuehuse til  

 landbrugsejendomme:
Samlet bygningsareal  

 (jf.
BBR-felt  

 216)*) »Hovedhus« opført 1940 eller  

 senere »Hovedhus« opført før  

 1940 Grundtakst  

 excl. moms Administrat.
tillæg excl. moms I alt  

 excl.  

 moms I alt  

 incl.  

 moms Grundtakst  

 excl.  

 moms Administrat.  

 tillæg excl. moms I alt  

 excl.  

 moms I alt  

 incl.  

 moms Under 100 m2 3.515,- 290,- 3.805,- 4.756,25 4.055,- 290,- 4.345,- 5.431,25 100-199 m2 4.670,- 290,- 4.960,- 6.200,- 5.390,- 290,- 5.680,- 7.100,- 200-299 m2 5.850,- 290,- 6.140,- 7.675,- 6.720,- 290,- 7.010,- 8.762,50 Større huse Vederlaget aftales individuelt Vederlaget aftales individuelt *)	Samlet bygningsareal er summen af etagernes arealer  

 incl. stueetagens areal og areal af evt. mansardetage, men excl. areal af  

 kælder og tagetage.
Som grundlag for etagernes størrelse  

 anvendes det bebyggede areal (BBR-felt 216) Ejerlejligheder:
Samlet  

 bygningsareal  

 (jf.
BBR-felt  

 216) »Hovedhus« opført 1940 eller  

 senere »Hovedhus« opført før  

 1940 Grundtakst  

 excl. moms Administrat.  

 tillæg  

 excl. moms I alt  

 excl.  

 moms I alt  

 incl.  

 moms Grundtakst  

 excl.  

 moms Administrat.  

 tillæg excl. moms I alt  

 excl.  

 moms I alt  

 incl.  

 moms Alle størrelser 2.925,- 290,- 3.215,- 4.018,75 3.360,- 290,- 3.650,- 4.562,50 Andre bygninger, herunder eftersyn af fælleseje og  

 fællesfaciliteter vedrørende ejerlejlighedskomplekser:
 Vederlaget aftales individuelt.
 Fornyelse af tilstandsrapporter:
 Ved fornyelse af tilstandsrapporter aftales hvilket  

 formindsket vederlag, der skal betales.
 Tillæg for administrationsgebyr:
 For hver udarbejdet tilstandsrapport kan den  

 bygningssagkyndige tillægge grundtaksten et administrationstillæg  

 på kr. 290,- til dækning af det hos den bygningssagkyndige  

 opkrævede gebyr.
 Reduktion af vederlag ved kombineret huseftersyn og  

 energimærkning:
Ifølge Energistyrelsens bekendtgørelse nr.  

 718 af 14. september 1999 om honorar og ansvarsforsikring for  

 energimærkning af bygninger, bilag 1, nedsættes det maksimale  

 honorar for udførelse af energimærkning med kr. 300,-, hvis  

 konsulenten samtidig udfører huseftersyn i henhold til lov nr. 391 af  

 14. juni 1995 om forbrugerbeskyttelse ved erhvervelse af fast ejendom mv.
I  

 sådanne tilfælde nedsættes det maksimale vederlag for  

 huseftersyn, jf. ovennævnte takster, også med kr. 300-,  

 således at den samlede nedsættelse bliver i alt kr. 600,-.
 Ovennævnte maksimale vederlag er incl. udgifter til udlæg,  

 kørsel, forsikring mv.
 Regulering af vederlag:
Vederlagene reguleres af Erhvervs- og Boligstyrelsen med  

 virkning fra den 1. januar hvert år efter Danmarks Statistiks  

 nettoprisindeks.
Reguleringen sker på grundlag af den årlige  

 procentvise ændring i nettoprisindekset, beregnet ud fra indekset i  

 september måned.
 GEBYRER:
 Hos den bygningssagkyndige opkræves følgende  

 gebyrer:
Gebyr for beskikkelse kr. 1.225,- Gebyr for fornyelse af beskikkelse kr. 610,- Administrationsgebyr pr. udleveret tilstandsrapportskema  

 kr. 290,- Sekretariatet for huseftersynsordningen forestår  

 opkrævningen af gebyrer på vegne af Erhvervs- og  

 Boligstyrelsen.
 OPTAGELSESKURSUS:
