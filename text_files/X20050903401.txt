Anvendelse af underskud ved fusion mellem  

 moder- og datterselskab M ejedes af M2. M var søsterselskab til en række  

 selskaber i koncernen og moderselskab for D og C.
Alle selskaberne indgik i  

 sambeskatning for 2003 med M2 som sambeskatningsmoderselskab.
M ønskede at fusionere med sit 100 % ejede  

 datterselskab D med virkning fra den 1. januar 2004 med M som det  

 fortsættende  

 selskab.
Der var tale om en direkte lodret fusion, som der var opnået  

 tilladelse til at gennemføre skattefrit.
 Der var skattemæssige underskud i M's  

 søsterselskaber S1, S2 og S3 for 2003.  Derimod var der hverken  

 skattemæssigt underskud i M eller D for 2003.
 I forbindelse med indgivelsen af  

 ansøgningen om skattefri fusion udtalte den skatteansættende myndighed  

 følgende:
 "..Skatteforvaltningen finder ikke der er  

 hjemmel til at fusionsskattelovens § 8, stk. 6, også finder anvendelse på  

 søsterselskaber, idet det af bemærkninger til lovforslag vedrørende lov nr.  

 313  

 af 21. maj 2002 fremgår, at lovens § 8, stk. 6, 2. pkt. er en undtagelse, der  

 alene finder anvendelse på underskudsfremførsel, hvis der er tale om en  

 fusion  

 mellem et moder- og et datterselskab.
 Den udvidede adgang til underskudsfremførsel  

 gælder alene fusion mellem moder- og datterselskaber og kan ikke udstrækkes  

 til  

 andre koncernforhold, uanset en eksisterende sambeskatning.
 For så vidt angår denne sag er der tale om, at et  

 moderselskab fusionerer med sit sambeskattede datterselskab, men de underskud  

 der ønskes fremført hidrører ikke fra dette datterselskab, men derimod fra  

 det  

 fortsættende selskabs søsterselskaber, hvorfor forvaltningen finder, at disse  

 ikke er omfattet af fusionsskattelovens § 8, stk. 6, 2. pkt.
 Til uddybning af ovenstående skal forvaltningen  

 henvise til Ligningsvejledningen 2004-3 SD 1.9, sambeskattede selskaber, 3.  

 afsnit, 3. og 4. pkt., hvori anføres:
"Også  

 de selskaber, der indtil fusionen var sambeskattet med det modtagende  

 selskab,  

 anses som en samlet enhed.
Derfor kan et uudnyttet underskud i selskaber, der  

 indtil fusionen var sambeskattet med det indskydende selskab henholdsvis det  

 modtagende selskab, ikke fradrages ved det modtagende selskabs  

 indkomstopgørelse efter fusionen."" Rådgiver udtalte i forbindelse med sagen  

 bl.a.:
"Der er tale om en skattefri omstrukturering  

 indenfor en bestående sambeskatningsenhed, hvilket medfører, at den  

 eksisterende sambeskatning fortsætter, jf.
Ligningsvejledningen 2004 - 3,  

 S.D.  

 1.9.
 I henhold til fusionsskattelovens § 8, stk. 6 kan  

 underskud fortsat fremføres i det modtagende selskab, når der er tale om en  

 fusion mellem et moder- og et datterselskab.  Dette er tilfældet her.  

 Det  

 er ikke i denne forbindelse et krav, at fusionen skal finde sted mellem det  

 ultimative sambeskatningsmoderselskab og et 100 %-ejet datterselskab.
 Bestemmelsen finder således efter vor vurdering  

 også anvendelse ved en fusion mellem et moder- og datterselskab i en  

 subsambeskatning, som der er tale om her.  Der henvises her til, at  

 subsambeskatninger  

 i øvrigt anerkendes i sambeskatningspraksis.
 Vi er ikke enige i Skatteforvaltningens  

 opfattelse, hvorefter underskudsfremførsel til M skulle være udelukket, fordi  

 de underskud, der ønskes fremført, hidrører fra M's søsterselskaber.   

 Den  

 situation der henvises til, er den situation, hvor der sker fusion mellem to  

 søsterselskaber, hvilket der ikke er tale om her.
 Skatteforvaltningen har endvidere henvist til  

 Ligningsvejledningen 2004 - 3, S.D. 1.9, hvor enhedsbetragtningen omtales.  

 Ifølge enhedsbetragtningen anses selskaber og deres sambeskattede  

 datterselskaber  

 som en enhed, således at såvel underskud i de fusionerende selskaber selv som  

 i  

 disses sambeskattede datterselskaber er afskåret fra at blive fremført i det  

 modtagende selskab efter en fusion.
 Enhedsbetragtningen hidrører fra  

 landsskatteretskendelsen offentliggjort i TfS 1991, 269.  Den  

 offentliggjorte  

 sag omhandlede dog en anden situation end den her foreliggende, nemlig en  

 vandret fusion af to banker.  Denne enhedsbetragtning har ikke forrang  

 for  

 undtagelsesbestemmelsen i fusionsskattelovens § 8, stk. 1, 2. pkt.
 I bemærkningerne til lov nr. 313 af 21. maj 2002,  

 der ændrer fusionsskattelovens § 8, stk. 6, anføres, at den udvidede adgang  

 til underskudsfremførsel alene gælder for fusion mellem moder- og  

 datterselskaber og ikke kan udstrækkes til andre koncernforhold, uanset en  

 eksisterende sambeskatning.
 Heraf kan udledes, at der er en udvidet adgang til  

 underskudsfremførsel ved moder- og datterselskabsfusioner.  Det kan  

 hverken af loven eller af bemærkningerne udledes, at dette ikke skulle gælde  

 ved en moder- og datterselskabsfusion i en subsambeskatning.  Det kan  

 heller ikke udledes, at den udvidede adgang til underskudsfremførsel skulle  

 forhindre, at underskud opstået i andre selskaber omfattet af  

 sambeskatningskredsen fremføres i M efter fusionen.
 Bestemmelsen i § 8, stk. 6, 2. pkt. må ud fra en  

 direkte ordlydsfortolkning forstås således, at ved en moder- og  

 datterselskabsfusion fortsætter adgangen til at foretage underskudsfremførsel  

 upåvirket af den foretagne fusion.  I alle andre tilfælde bortfalder  

 adgangen til underskudsfremførsel, og det er kun i disse tilfælde  

 enhedsbetragtningen finder anvendelse.
 En formålsfortolkning kan ikke føre til et andet  

 resultat.  Reglen skal ifølge lovforarbejderne sikre, at to selskaber,  

 der  

 i forvejen er sambeskattet og dermed har mulighed for underskudsoverførsel,  

 ikke bliver stillet dårligere, hvis de fusionerer.
På den anden side skal selskaberne ikke stilles  

 bedre ved fusionen end ved at opretholde sambeskatningen.
Ved den  

 foreliggende  

 situation stilles selskaberne ikke bedre efter fusionen.
Derimod stilles  

 selskaberne dårligere, hvis underskudsfremførsel i det modtagende selskab  

 udelukkes efter fusionen.  Dette resultat er der hverken belæg for i  

 selve  

 lovteksten eller i forarbejderne." Styrelsen angav i sin indstilling bl.a.  

 følgende:
"Told- og Skattestyrelsen finder, at  

 fusionsskattelovens § 8, stk. 6, 2. pkt. finder anvendelse, i en situation,  

 hvor et moderselskab fusionerer med sit datterselskab, uagtet at der er tale  

 om  

 en fusion længere nede i koncernen.
Det kan således ikke udledes af  

 bestemmelsen, at der skal være tale om en fusion mellem det ultimative  

 sambeskatningsmoderselskab og et datterselskab, for at  

 undtagelsesbestemmelsen  

 kan finde anvendelse.
 Bestemmelsen i fusionsskattelovens § 8, stk. 6, 1.  

 pkt., er indsat som en værnsregel, der sikrer mod muligheden for at opnå  

 utilsikrede fradragsmuligheder i forbindelse med en fusion, idet sådanne  

 fradragsmuligheder ikke ville være mulige, såfremt fusionen ikke havde fundet  

 sted.
 Formålet med at indføre bestemmelsen har således  

 været at søge at undgå situationer, hvor den væsentligste motivation for at  

 gennemføre en fusion skulle være at opnå en fradragsmulighed.
 Det følger af bemærkninger til lov nr. 313 af 21/5  

 2002, (fremsat som L 099-2 2001/02), at værnsreglen i fusionsskattelovens §  

 8,  

 stk. 6, 1. pkt., bliver fraveget ved en undtagelse i 2. pkt., hvorefter der  

 dog  

 kan ske underskudsfremførsel, hvis der er tale om en fusion mellem et moder-  

 og  

 et datterselskab.
 Det følger af sagens oplysninger, at der er tale  

 om en fusion mellem et moderselskab og dette selskabs datterselskab, hvorfor  

 en  

 anvendelse af fusionsskattelovens § 8, stk. 6, 2. pkt., eventuelt kan komme  

 på  

 tale.
Der er hverken skattemæssige underskud i det  

 modtagende eller det indskydende selskab i fusionen, men derimod i det  

 modtagende moderselskabs søsterselskaber.
Spørgsmålet er herefter, om sådanne  

 underskud kan bringes til fradrag i fusionens modtagende selskab, M's  

 indkomstopgørelse? Da den her skitserede fusion sker mellem et moder-  

 og et datterselskab, som forud for fusionen har indgået i samme  

 sambeskatning,  

 finder Told- og Skattestyrelsen, at undtagelsesbestemmelsen i  

 fusionsskattelovens  

 § 8, stk. 6, 2. pkt. i denne sag medfører, at der ikke sker ændring i de i  

 sambeskatningen  

 deltagende selskabers adgang til at fremføre underskud i M's  

 indkomstopgørelse." Ligningsrådet  

  

 tiltrådte indstillingen.
