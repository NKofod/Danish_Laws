Nr LSF 238 Forslag til Lov om ændring af lov om elforsyning (Elselskabers udvidede  

 aktiviteter) Fremsat af energiministeren (Jann Sjursen) den 17. marts 1993 Vedtaget ved tredjebehandling den 18. juni 1993 Lov nr. 445 af 30/06/1993 § 1 I lov nr. 54 af 25. februar 1976 om elforsyning, som senest ændret ved lov  

 nr. 329 af 14. maj 1992, foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Kommuner kan varetage elforsyningsvirksomhed og  

 deltage i elforsyningsvirksomheder, som er omfattet af denne lov.« Stk. 3 bliver herefter stk. 4.
 2. I § 9 indsættes som stk. 5:
»Stk. 5. Ved levering af elektricitet indregnes i prisen realiseret  

 fortjeneste eller tab på investeringer, der er foretaget i overensstemmelse  

 med §§ 9 b og 9 d.« 3. Efter § 9 a indsættes:
»§ 9 b.
Elforsyningsvirksomheder kan inden for en af  

 energiministeren fastsat samlet risiko- og garantiforpligtigelse investere i  

 et særligt selskab, som i udlandet engagerer sig i elforsyning, kombineret  

 el- og varmeforsyning eller aktiviteter, som står i forbindelse hermed.
Der  

 kan højst oprettes to sådanne særlige selskaber.
 Stk. 2. Elforsyningsvirksomhedernes investeringer må ikke påføre  

 elforbrugerne en urimelig risiko.
 Stk. 3. Energiministeren kan fastsætte nærmere regler om  

 selskabets eller selskabernes aktiviteter, herunder om omfanget af  

 virksomheden, regnskabsmæssige krav, godkendelse af det særlige selskabs  

 vedtægter, afholdelse af de med tilsynet forbundne udgifter og indregning af  

 fortjeneste og tab i elprisen.
 Stk. 4. Energiministeren kan bestemme, at kun nærmere angivne  

 elforsyningsvirksomheder kan foretage de i stk. 1 nævnte investeringer.
§ 9 c.
Elforsyningsvirksomheder kan med virkning for  

 prisfastsættelsen efter § 9, stk. 1, udøve aktiviteter på  

 energirådgivningsområdet.
Elprisudvalget kan bestemme, at virksomheden skal  

 udøves på grundlag af selvstændige regnskaber og budgetter.
Stk. 2. Elforsyningsvirksomheder kan med virkning for  

 prisfastsættelsen efter § 9, stk. 1, tilbyde finansiering af elbesparende  

 foranstaltninger hos deres kunder, såfremt der ikke herved påføres  

 elforbrugerne en urimelig risiko.
Virksomheden skal udøves på grundlag af  

 selvstændige regnskaber og budgetter og må ikke påføre anden  

 finansieringsvirksomhed urimelig konkurrence.
 Stk 3. Energiministeren kan fastsætte nærmere regler om  

 finansieringsvirksomheden, herunder om omfanget af virksomheden,  

 regnskabsmæssige krav, renteforhold og indregning af fortjeneste og tab i  

 elprisen.
§ 9 d.
Elforsyningsvirksomheders investeringer i udnyttelsen af  

 overskudsvarme fra kraftværker, udvikling og produktion af vedvarende  

 energianlæg, fremstilling af energiudstyr samt andre elværksrelaterede  

 aktiviteter kan med Elprisudvalgets forudgående godkendelse indregnes i  

 elprisen efter § 9, stk. 5.
 Stk. 2. De i stk. 1 nævnte aktiviteter må ikke påføre  

 elforbrugerne en urimelig risiko og må ikke påføre andre virksomheder, som  

 udøver de nævnte aktiviteter, urimelig konkurrence.
Stk. 3. Elprisudvalget kan bestemme, at de nævnte aktiviteter skal  

 udøves i særlige selskaber eller på baggrund af selvstændige regnskaber og  

 budgetter.« 4. I § 10, stk. 1, ændres »herunder afgifter ved  

 tilslutning og udvidelse« til: »herunder betingelser for de i §§ 9  

 b-9 d omhandlede virksomheder«.
 5. I § 10, stk. 4, ændres »§ 9 eller § 9 a« til:  

 »§§ 9-9 d«.
 6. § 11, stk. 1, affattes således:
»Elprisudvalget består af en formand og 11 andre medlemmer, som  

 udnævnes af energiministeren.
Formanden og 5 af medlemmerne skal være  

 uafhængige af elforsyningsinteresser, varmeforsyningsinteresser og kommunale  

 interesser og skal repræsentere juridisk, nationaløkonomisk, regnskabsmæssig  

 og teknisk sagkundskab samt de større og de mindre forbrugeres interesser.
Af  

 de øvrige 6 medlemmer udnævnes 3 efter indstilling fra Danske Elværkers  

 Forening, 1 medlem udnævnes efter indstilling fra Danske Fjernvarmeværkers  

 Forening, 1 medlem efter indstilling fra Kommunernes Landsforening og 1  

 medlem efter fælles indstilling fra Københavns Kommune og Frederiksberg  

 Kommune.« 7. § 11, stk. 2, ophæves.
 Stk. 3 og 4 bliver herefter stk. 2 og 3.
§ 2 Stk. 1. Tidspunktet for lovens ikrafttræden fastsættes af  

 energiministeren.
 Stk. 2. Elprisudvalget kan godkende, at et overskud eller  

 underskud, som realiseres på baggrund af en investering, der er omfattet af §  

 9 d, som affattet ved denne lovs § 1, nr. 3, men som er foretaget før lovens  

 ikrafttræden, kan indregnes i elprisen efter § 9, stk. 5, som affattet ved  

 denne lovs § 1, nr. 2.
Oprindeligt fremsat forslag § 1 I lov nr. 54 af 25. februar 1976 om elforsyning, som senest ændret ved lov  

 nr. 329 af 14. maj 1992 foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Kommuner kan varetage elforsyningsvirksomhed og  

 deltage i elforsyningsvirksomheder, som er omfattet af denne lov.« Stk. 3 bliver herefter stk. 4.
 2. I § 9 indsættes som stk. 5:
»Stk. 5. Ved levering af elektricitet indregnes i prisen  

 realiseret fortjeneste eller tab på investeringer, der er foretaget i  

 overensstemmelse med §§ 9 b og 9 d.« 3. Efter § 9 a indsættes:
»§ 9 b.
Elforsyningsvirksomheder kan inden for en af  

 energiministeren fastsat samlet risiko- og garantiforpligtigelse investere i  

 et særligt selskab, som i udlandet engagerer sig i elforsyning, kombineret  

 el- og varmeforsyning, eller aktiviteter som står i forbindelse hermed.
Der  

 kan højest oprettes to sådanne særlige selskaber.
 Stk. 2. Elforsyningsvirksomhedernes investeringer må ikke påføre  

 elforbrugerne en urimelig risiko.
 Stk. 3. Energiministeren kan fastsætte nærmere regler om  

 selskabets eller selskabernes aktiviteter, herunder om omfanget af  

 virksomheden, regnskabsmæssige krav, godkendelse af det særlige selskabs  

 vedtægter, afholdelse af de med tilsynet forbundne udgifter og indregning af  

 fortjeneste og tab i elprisen.
 Stk. 4. Energiministeren kan bestemme, at kun nærmere angivne  

 elforsyningsvirksomheder kan foretage de i stk. 1 nævnte investeringer.
§ 9 c.
Elforsyningsvirksomheder kan med virkning for  

 prisfastsættelsen efter § 9, stk. 1, udøve aktiviteter på  

 energirådgivningsområdet.
Elprisudvalget kan bestemme, at virksomheden skal  

 udøves på grundlag af selvstændige regnskaber og budgetter.
Stk. 2. Elforsyningsvirksomheder kan med virkning for  

 prisfastsættelsen efter § 9, stk. 1, tilbyde finansiering af elbesparende  

 foranstaltninger hos deres kunder, såfremt der ikke herved påføres  

 elforbrugerne en urimelig risiko.
Virksomheden skal udøves på grundlag af  

 selvstændige regnskaber og budgetter og må ikke påføre anden  

 finansieringsvirksomhed urimelig konkurrence.
 Stk 3. Energiministeren kan fastsætte nærmere regler om  

 finansieringsvirksomheden, herunder om omfanget af virksomheden,  

 regnskabsmæssige krav, renteforhold og indregning af fortjeneste og tab i  

 elprisen.
§ 9 d.
Elforsyningsvirksomheders investeringer i udnyttelsen af  

 overskudsvarme fra kraftværker, udvikling og produktion af vedvarende  

 energianlæg, fremstilling af energiudstyr samt andre elværksrelaterede  

 aktiviteter kan med Elprisudvalgets forudgående godkendelse indregnes i  

 elprisen efter § 9, stk. 5.
 Stk. 2. De i stk. 1 nævnte aktiviteter må ikke påføre  

 elforbrugerne en urimelig risiko og må ikke påføre andre virksomheder, som  

 udøver de nævnte aktiviteter, urimelig konkurrence.
Stk. 3. Elprisudvalget kan bestemme, at de nævnte aktiviteter skal  

 udøves i særlige selskaber eller på baggrund af selvstændige regnskaber og  

 budgetter.« 4. I § 10, stk. 1, ændres »herunder afgifter ved  

 tilslutning og udvidelse« til: »herunder betingelser for de i §§ 9  

 b - 9 d omhandlede virksomheder«.
 5. I § 10, stk. 4, ændres »§ 9 eller § 9 a« til:  

 »§§ 9 - 9 d«.
 6. § 11, stk. 1, affattes således:
»Elprisudvalget består af en formand og 11 andre medlemmer, som  

 udnævnes af energiministeren.
Formanden og 5 af medlemmerne skal være  

 uafhængige af elforsyningsinteresser, varmeforsyningsinteresser og kommunale  

 interesser og skal repræsentere juridisk, nationaløkonomisk, regnskabsmæssig  

 og teknisk sagkundskab samt de større og de mindre forbrugeres interesser.
Af  

 de øvrige 6 medlemmer udnævnes 3 efter indstilling fra Danske Elværkers  

 Forening, 1 medlem udnævnes efter indstilling fra Danske Fjernvarmeværkers  

 Forening, 1 medlem efter indstilling fra Kommunernes Landsforening og 1  

 medlem efter fælles indstilling fra Københavns kommune og Frederiksberg  

 kommune.« 7. § 11, stk. 2, ophæves.
 Stk. 3 og 4 bliver herefter stk. 2 og 3.
 § 2.
 Stk. 1. Loven træder i kraft den 1. juli 1993.
 Stk. 2. Elprisudvalget kan godkende, at et overskud eller  

 underskud, som realiseres på baggrund af en investering, der er omfattet af §  

 9 d, som affattet ved denne lovs § 1, nr. 3, men som er foretaget før lovens  

 ikrafttræden, kan indregnes i elprisen efter § 9, stk. 5, som affattet ved  

 denne lovs § 1, nr. 2.
Bemærkninger til lovforslaget Almindelige bemærkninger Lovforslagets baggrund er folketingsbeslutningen af 5. maj 1992,  

 hvorefter: »Folketinget opfordrer regeringen til senest i oktober 1992  

 at fremsætte forslag til lov om ændring af lov om elforsyning, således at der  

 skabes en utvetydig hjemmel for ELSAM og ELKRAFT til at engagere sig i  

 etablering og drift af kraftvarmeværker m.v. i udlandet.
Dette skal kunne ske  

 med baggrund i elselskabernes eksisterende kapitalgrundlag, herunder den  

 løbende forskudshenlæggelse, og inden for en samlet risiko- og  

 garantiforpligtigelse på op til 1 mia. kr.
Endvidere opfordres regeringen til i samme sammenhæng at skabe klar  

 lovmæssig hjemmel for, at elselskaberne kan tilbyde tredjepartsfinansiering  

 som et led i bestræbelserne på at gennemføre elbesparelser.« I overensstemmelse hermed fremsattes i oktober 1992 lovforslag nr.
L 64.  

 Efter første behandlingen af dette lovforslag afgav Folketingets  

 Energipolitiske Udvalg i december 1992 betænkning, hvori et flertal stillede  

 en række ændringsforslag, blandt andet om regler om elselskabernes såkaldte  

 sideordnede aktiviteter og energirådgivningsvirksomhed.
 Dette lovforslag erstatter det tidligere fremsatte lovforslag.
I henhold til den gældende elforsyningslovs § 1, stk. 2, forstås ved  

 elforsyning produktion, transmission og distribution af elektricitet fra  

 stationære anlæg samt ind- og udførsel af elektricitet.
Der er ikke efter  

 denne bestemmelse noget til hinder for, at elselskaber driver anden  

 virksomhed.
I elforsyningslovens § 9 er det imidlertid fastsat, hvilke  

 omkostninger der kan indregnes i prisen for elektricitet.
Lovforslaget har  

 derfor primært form af tilføjelser og ændringer til prisbestemmelserne.
Lovforslaget indeholder endvidere en bestemmelse i § 1, nr. 1, der  

 lovfæster kommunernes hidtidige adgang til selv at varetage  

 elforsyningsvirksomhed samt deltage i elforsyningsvirksomheder.
Der skabes  

 endvidere udtrykkelig hjemmel til, at kommuner kan deltage i  

 elforsyningsvirksomheder, som er omfattet af loven, uanset om  

 elforsyningsvirksomheden udøver aktiviteter udover de traditionelle  

 elforsyningsopgaver.
Der henvises iøvrigt til bemærkningerne til  

 lovforslagets § 1, nr. 1.
 Endelig indeholder lovforslaget en ændring af Elprisudvalgets  

 sammensætning.
 Den første udvidelse af aktivitetsområderne består i at give den danske  

 elsektor adgang til på de områder, hvor de på et kommercielt grundlag kan  

 bringe dansk viden og energiteknologi i anvendelse, at kunne foretage et  

 direkte økonomisk engagement i energianlæg i udlandet.
Formålet med denne udvidelse er at øge den eksportmæssige udnyttelse af  

 den særlige danske know-how med hensyn til blandt andet kraftvarmeanlæg,  

 røgrensningsanlæg og vindmøller og herigennem bidrage til at forbedre  

 miljøet.
Ikke mindst i en række tidligere Øst-lande vil en øget udnyttelse af  

 mere avanceret energiteknologi og know-how kunne bidrage til at reducere de  

 miljømæssige problemer.
Set i lyset af miljøproblemernes grænseoverskridende  

 karakter vil dette også være til gavn for miljøet herhjemme.
Den anden udvidelse giver de enkelte elforsyningsvirksomheder adgang til  

 dels at udøve aktiviteter på energirådgivningsområdet dels under nærmere  

 angivne rammer og vilkår at tilbyde elforbrugerne finansiering - såkaldt  

 tredjepartsfinansiering - af elbesparende investeringer.
Formålet hermed er  

 at give elforsyningsvirksomhederne klar lovmæssig adgang til at udøve  

 energirådgivningsvirksomhed samt anvende tredjepartsfinansiering som  

 virkemidler i bestræbelserne på at fremme gennemførelsen af elbesparelser.
Denne udvidelse skal blandt andet ses i lyset af, at de enkelte  

 elforsyningsvirksomheder med Folketingets dagsorden af 10. marts 1992 er  

 blevet pålagt at opstille konkrete målsætninger for elbesparelser.
I samme  

 dagsorden vedtog Folketinget, at målsætningen om reduktion af CO2-udledningen  

 med 20 pct. frem til år 2005 i forhold til 1988-niveauet fastholdes.
Den tredje udvidelse omhandler elselskabernes såkaldte sideordnede  

 aktiviteter.
Spørgsmålet om elselskabernes sideordnede aktiviteter har i en  

 række år givet anledning til en vis uklarhed.
Ifølge »Elselskabernes  

 sideordnede aktiviteter« udgivet af Elprisudvalget i 1992, er langt  

 hovedparten af aktiviteterne ud fra en samfundsøkonomisk synsvinkel  

 fornuftige.
Disse aktiviteter udgjorde i størrelsesordenen 3 pct. af  

 elforsyningens samlede omsætning i 1990.
En udvidelse af elforsyningsvirksomhedernes aktiviteter må så vidt muligt  

 ikke belaste elprisen for elforbrugerne.
Elforbrugere kan ikke frit vælge  

 deres leverandør, og som følge heraf bør der være snævre grænser for, hvilke  

 aktiviteter elforsyningsvirksomheder kan engagere sig i med virkning for  

 elprisen.
Når elforsyningsvirksomheder engagerer sig i aktiviteter, hvor der også er  

 andre aktører på markedet, er der ligeledes risiko for, at  

 elforsyningsvirksomhederne herved kan påføre private virksomheder en urimelig  

 konkurrence.
Hvis elforsyningsvirksomhederne kan indregne omkostningerne til  

 de konkurrerende aktiviteter i elprisen, opnås en økonomisk fordel, som andre  

 aktører ikke har.
Med en udvidelse af elforsyningens aktiviteter, må det i videst muligt  

 omfang sikres, at der ikke herved påføres private virksomheder en urimelig  

 konkurrence.
Der må derfor som hovedregel stilles krav om, at de enkelte  

 aktiviteter udøves på markedsmæssige vilkår.
I henhold til elforsyningslovens  

 § 10, stk. 4, foretager Elprisudvalget en bedømmelse af, om priser og andre  

 betingelser for elforsyningens aktiviteter er urimelige.
Heri indgår  

 ligeledes en bedømmelse af, om de pågældende aktiviteter må anses for  

 urimelige i konkurrencemæssig henseende.
 Økonomiske og administrative konsekvenser.
Lovforslaget vurderes ikke at få økonomiske konsekvenser for staten.  

 Administrativt vurderes det øgede tilsyn med elselskabernes aktiviteter i  

 udlandet og godkendelsesproceduren for de af § 9 d omfattede aktiviteter at  

 kunne medføre et behov i størrelsesordenen 3 årsværk, svarende til 1,2 mio.  

 kr. årligt, afhængigt af omfanget af disse aktiviteter.
Denne administration  

 vil i alt overvejende grad ligge i Elprisudvalgets sekretariat under  

 Konkurrencerådet.
Det vurderes, at administrationen i Energiministeriet kan  

 afholdes inden for de eksisterende rammer.
I henhold til lovforslagets § 9 b,  

 stk. 3, kan energiministeren fastsætte regler om de med tilsynet forbundne  

 udgifter.
Energiministeren vil således kunne træffe bestemmelse om, at  

 selskabet, som forestår energiforsyning i udlandet, afholder de med tilsynet  

 forbundne udgifter.
Bemærkninger til de enkelte bestemmelser Til § 1, nr. 1 Med bestemmelsen skabes lovhjemmel til, at kommuner kan varetage  

 elforsyningsvirksomhed og deltage i elforsyningsvirksomheder, som er omfattet  

 af loven.
 Den gældende elforsyningslov regulerer alene elselskabernes virksomhed.
 Kommuners adgang til at varetage elforsyningsvirksomhed og deltage i  

 elforsyningsvirksomheder har hidtil været reguleret af de uskrevne retsregler  

 om kommunernes opgavevaretagelse (kommunalfuldmagtsreglerne). Efter disse  

 regler kan kommuner selv varetage traditionelle elforsyningsopgaver samt  

 opgaver, der knytter sig meget tæt til de traditionelle elforsyningsopgaver.  

 Kommuner kan endvidere deltage i elforsyningsvirksomheder, der varetager  

 sådanne elforsyningsopgaver.
 Selv om en elforsyningsvirksomhed i henhold til elforsyningsloven kan  

 varetage en bestemt opgave, er det således ikke sikkert, at kommuner har  

 hjemmel i de uskrevne retsregler om kommunernes opgavevaretagelse til at  

 deltage i en sådan elforsyningsvirksomhed.
Bestemmelsen i lovforslagets § 1, nr. 1, medfører, at kommuners hidtidige  

 adgang til selv at varetage elforsyningsvirksomhed samt deltage i  

 elforsyningsvirksomheder bliver lovfæstet.
Der skabes endvidere hjemmel til,  

 at kommuner kan deltage i elforsyningsvirksomheder, som er omfattet af loven,  

 uanset om disse udøver aktiviteter udover de traditionelle  

 elforsyningsopgaver.
Bestemmelsen i lovforslagets § 1, nr. 1, indebærer ikke, at reglerne i den  

 kommunale styrelseslov (jf. lovbekendtgørelse nr. 483 af 21. juni 1991 med  

 senere ændringer) om de kommunale tilsynsmyndigheders godkendelse af  

 kommuners indtræden i selskaber ændres.
De kommunale tilsynsmyndigheders  

 godkendelse kræves f.eks. i de tilfælde, hvor en kommune deltager i selskaber  

 m.v. med solidarisk hæftelse, eller hvor et samarbejde mellem kommuner  

 medfører indskrænkninger i de deltagende kommuners beføjelser efter den  

 kommunale styrelseslov.
Til § 1, nr. 2 Bestemmelsen fastslår, at der i prisen for elektricitet, jf. § 9, stk. 1,  

 indregnes realiseret fortjeneste og tab på de investeringer, der er foretaget  

 i overensstemmelse med § 9 b og § 9 d.
Da investeringer efter § 9 b foretages  

 i et eller to særlige selskaber, og Elprisudvalget efter § 9 d, stk. 3, kan  

 bestemme, at de i § 9 d omhandlede aktiviteter skal udøves i særlige  

 selskaber, er det angivet, at det er realiseret fortjeneste og tab som  

 indregnes.
Ved realiseret fortjeneste vil der således i forbindelse med  

 udskillelse i særlige selskaber være tale om udbetalt udbytte eller  

 likvidationsprovenu fra selskabet.
Til § 1, nr. 3 § 9 b Bestemmelsen giver elforsyningsvirksomheder hjemmel til inden for en af  

 energiministeren angivet ramme at investere i et særligt selskab, som i  

 udlandet engagerer sig i elforsyning, kombineret el- og varmeforsyning, eller  

 aktiviteter som står i forbindelse hermed.
I henhold til bemærkningerne i  

 beslutningsforslaget er der ikke tilsigtet nogen specifik afgrænsning af  

 anlægstyper, energiformer eller aktiviteter, idet det først og fremmest må  

 være op til elforsyningsvirksomhederne at tage stilling til, i hvilke  

 konkrete projekter de på et kommercielt grundlag kan bringe dansk viden og  

 energiteknologi i anvendelse.
Energiministeren angiver en ramme for den samlede risiko- og  

 garantiforpligtigelse.
Denne ramme vil blive fastsat til 1 mia. kr.
Hvis  

 udviklingen tilsiger det, kan rammen dog reguleres af energiministeren.
Af folketingsbeslutningen fremgår, at det er Elsam og Elkraft, der skal  

 kunne engagere sig i udlandsaktiviteter.
Det findes imidlertid ikke  

 hensigtsmæssigt direkte at give hjemmel til særlige selskaber.
Der vil i så  

 fald være tale om en konkret, personel lovgivning.
En eventuel  

 strukturændring i elsektoren ville herefter iøvrigt kunne nødvendiggøre en  

 lovændring.
I lovforslaget er det derfor angivet, at det er elforsyningsvirksomheder,  

 der kan investere i et særligt selskab, der engagerer sig i  

 energiforsyningsprojekter i udlandet.
Hermed er imidlertid ikke tilsigtet, at  

 samtlige elforsyningsvirksomheder skal kunne engagere sig særskilt i  

 udlandsaktiviteter med virkning for prisen for elforbrugerne.
Der er tale om  

 et nyt aktivitetsområde, hvor erfaringsgrundlaget er spinkelt.
Hvis samtlige  

 elforsyningsvirksomheder skulle kunne trække på den angivne ramme, ville det  

 stille store krav til koordineringen og styringen af rammen.
Ligeledes ville  

 tabsrisikoen for elforbrugerne kunne øges, såfremt en elforsyningsvirksomhed  

 med et begrænset kundegrundlag måtte lide tab på udlandsinvesteringer.
 Det er derfor angivet i § 9 b, stk. 4, at energiministeren kan træffe  

 bestemmelse om, at kun nærmere angivne elforsyningsvirksomheder kan foretage  

 de i stk. 1 nævnte investeringer, og det følger af § 9 b, stk. 1, at der  

 højest kan oprettes to sådanne særlige selskaber.
Energiministeren vil herefter i henhold til § 9 b, stk. 4, træffe  

 bestemmelse om, at den angivne ramme kan udnyttes af Elsam og Elkraft.
Elsam  

 og Elkraft vil herefter, idet der på landsplan højest kan forekomme to  

 særlige selskaber, kunne foretage de nævnte investeringer i eet fælles  

 selskab eller eventuelt i hver deres selskab.
 Da kraftværksselskaberne, som i det væsentligste ejes af  

 distributionsselskaberne inden for deres område, er henholdsvis interessenter  

 i Elsam og andelshavere i Elkraft, sikres det, at elforsyningsvirksomhederne  

 som sådan har indflydelse på de enkelte engagementer.
Engagementet skal kunne ske med baggrund i Elsam og Elkrafts eksisterende  

 kapitalgrundlag, herunder den løbende forskudshenlæggelse, og inden for en  

 samlet risiko- og garantiforpligtigelse på op til 1 mia. kr.
Hæftelsen  

 opgøres som summen af ansvarlig kapital indskudt i, lån ydet til, og  

 garantier ydet for de pågældende investeringer med fradrag af afdrag på disse  

 lån samt udbetalt udbytte eller likvidationsprovenu fra selskabet.
 Elforsyningsvirksomhederne skal ifølge lovforslaget ikke have mulighed for  

 at foretage henlæggelser til aktiviteter i udlandet efter de regler, der  

 gælder for henlæggelser i henhold til § 9, stk. 1.
Baggrunden for de særlige henlæggelsesregler er elforsyningens særlige  

 karakter.
Elforsyningsvirksomheder har forsyningspligt og pligt til at  

 garantere en meget høj grad af forsyningssikkerhed.
Dette kan medføre pligt  

 for forsyningsvirksomhederne til at foretage nyinvesteringer, som ikke  

 automatisk fører til større omsætning eller fortjeneste.
I de tilfælde, hvor  

 investeringen faktisk foretages med henblik på øget omsætning, falder  

 investeringen ikke sammen med det tidspunkt, hvor forbrugsstigningen er  

 konstateret.
På grund af kravet om meget høj forsyningssikkerhed må  

 investeringen foretages før den konstaterede forbrugsstigning.
Kommende investeringer i nyanlæg kan indregnes fuldt ud i elpriserne.
I 5  

 år forud for større investeringer kan der påbegyndes henlæggelser, således at  

 der på investeringstidspunktet er henlagt til 75% af investeringen.
Disse  

 regler medfører en mere konstant elpris, idet udgifterne fordeles jævnt over  

 årene, ligesom henlæggelsesreglerne kan fungere som et prissignal til  

 elforbrugerne om kommende års elforbrug.
 De her nævnte hensyn gør sig ikke gældende for investeringer i selskaber,  

 som forestår energiforsyning i udlandet, idet elforsyningsvirksomheder ikke  

 her har forsyningspligt, hvorfor henlæggelsesreglerne ikke bør finde  

 anvendelse.
Når elforsyningsvirksomheder med baggrund i det eksisterende  

 kapitalgrundlag herefter foretager kapitalindskud, yder lån eller stiller  

 garantier i et særligt selskab med henblik på etablering og drift af  

 energiforsyningsprojekter i udlandet, forudsættes det, at udlandsvirksomheden  

 ikke skal subsidieres fra de danske elforbrugere, men drives på  

 forretningsmæssige vilkår.
Det er herefter en forudsætning, at Elsam og  

 Elkrafts engagementer i udlandet ikke som udgangspunkt skal kunne medføre  

 stigninger i elprisen for de danske elforbrugere.
Hvis investeringen fører  

 til et konstateret tab, vil dette kunne indregnes i elprisen, ligesom en  

 fortjeneste skal komme de danske forbrugere til gode.
Da investeringen foretages i et særligt selskab, vil det være muligt for  

 selskabet at ophobe fortjenesten.
Dette kan have en fornuftig selskabsmæssig  

 værdi på kort sigt.
Fortjenesten må dog ikke på længere sigt have karakter af  

 kapitalopsamling, idet fortjenesten således ikke ville komme elforbrugerne  

 til gode.
Det forudsættes, at der anlægges en forholdsvis forsigtig strategi, og at  

 engagementerne sker i relativt overskuelige projekter.
Ifølge lovforslagets §  

 1, nr. 2, kan virksomheden udøves med virkning for prisfastsættelsen efter  

 elforsyningslovens § 9. Dette forudsætter i henhold til § 9 b, stk. 2, at der  

 ikke påføres elforbrugerne en urimelig risiko.
Elforsyningsvirksomhederne er  

 således forpligtigede til at foretage en nøje vurdering af rentabiliteten i  

 det enkelte projekt og dermed den eventuelle tabsrisiko for de danske  

 elforbrugere.
Når de påtænkte investeringer anmeldes til Elprisudvalget, jf.  

 lovforslagets § 1, nr. 4, skal der således foreligge en vurdering af  

 tabsrisikoen for de danske elforbrugere, og hvilke konsekvenser et eventuelt  

 tab vil få for elprisen.
Elprisudvalget vil herefter i henhold til  

 elforsyningslovens § 10, stk. 4, kunne træffe bestemmelse om, at det  

 eventuelle tab ikke vil kunne indregnes i elprisen.
 Det skal dog understreges, at formålet med anmeldelse til Elprisudvalget  

 primært er, at Elprisudvalget skal påse, at den samlede risiko- og  

 garantiforpligtigelse på 1 mia. kr. ikke overskrides, idet ansvaret for  

 gennemførelsen af de forretningsmæssige dispositioner påhviler Elsam og  

 Elkraft.
Da der er tale om et nyt aktivitetsområde, som i tilfælde af tab på  

 investeringen kan få betydning for prisen på elektricitet for de danske  

 elforbrugere, bør det sikres, at der er mulighed for nøje at følge de givne  

 projekter i udlandet.
Energiministeren vil derfor fastsætte regler om, at der  

 i forbindelse med anmeldelse af det enkelte projekt til Elprisudvalget,  

 ligeledes skal foreligge langtidsbudgetter på 10 år.
Hvert år korrigeres  

 disse budgetter, og indsendes til Elprisudvalget.
 I forbindelse med, at de nærmere betingelser for de i § 9 b omhandlede  

 aktiviteter skal anmeldes til Elprisudvalget, og disse i vid udstrækning vil  

 omfatte oplysninger af kommerciel karakter, skal det understreges, at de  

 oplysninger om udlandsaktiviteter, Elprisudvalget derved kommer i besiddelse  

 af, behandles efter elforsyningslovens § 10, stk. 2, og den eksisterende  

 praksis på området, hvorefter kommercielle oplysninger ikke offentliggøres.
 Elforsyningsvirksomheden skal holde sit engagement i det særlige selskab  

 udskilt i særlige regnskaber, således at der skabes gennemsigtighed omkring  

 den særlige aktivitet.
 Energiministeren fastsætter efter forhandling med elsektoren nærmere  

 regler om indregning af fortjeneste og tab i elprisen samt øvrige  

 regnskabsmæssige krav, jf. forslagets § 9 b, stk. 3. Ligeledes vil der blive  

 fastsat regler om godkendelse af selskabets vedtægter samt om fornødent  

 regler om afholdelse af de med tilsynet forbundne udgifter, jf. de  

 almindelige bemærkninger om de økonomiske og administrative konsekvenser.
§ 9 c Ifølge forslagets stk. 1 kan elforsyningsvirksomheder med virkning for  

 prisfastsættelsen efter § 9, stk. 1, udøve aktiviteter på  

 energirådgivningsområdet.
Dette er en aktivitet, der allerede er i gang,  

 eksempelvis anvender Elsam ca. 80 mio. kr. årligt på dette felt.
Sigtet er,  

 at elselskaberne aktivt skal arbejde for begrænsninger i elforbruget som led  

 i opfølgningen på CO2-målsætningen i Energi 2000. Da  

 energirådgivningsvirksomhed med henblik på gennemførelsen af elbesparelser  

 vil være en vigtig komponent i en samlet strategi for integreret  

 ressourceplanlægning eller Least Cost Planning, er det væsentligt, at der  

 skabes udtrykkelig hjemmel til at indregne aktiviteten i elprisen efter § 9,  

 stk. 1.
 Det foreslås, at Elprisudvalget kan træffe bestemmelse om, at  

 aktiviteterne på energirådgivningsområdet skal udskilles i særlige regnskaber  

 og budgetter, så der skabes gennemsigtighed omkring denne aktivitet.
 Stk. 2 giver hjemmel for elforsyningsvirksomhederne til med virkning for  

 elprisen at tilbyde sine kunder finansiering - såkaldt  

 tredjepartsfinansiering - ved gennemførelse af elbesparende investeringer.
Den grundlæggende ide i tredjepartsfinansiering er, at  

 forsyningsvirksomheden som led i en samlet indsats for at fremme  

 elbesparelser også kan tilbyde at finansiere de nødvendige investeringer.
Det  

 ydede lån forrentes og afdrages herefter over en vis årrække, i princippet  

 ved at fastholde elregningen på det hidtidige niveau uanset elbesparelsen,  

 indtil lånet er tilbagebetalt.
 Det vil være op til den enkelte elforsyningsvirksomhed, i hvilket omfang  

 man vil yde tredjepartsfinansiering.
Der gives elforsyningsvirksomhederne adgang til at yde  

 tredjepartsfinansiering med virkning for elprisen, såfremt der ikke herved  

 påføres elforbrugerne en urimelig risiko.
Der må derfor blandt andet ikke ske  

 en systematisk favorisering af visse af elselskabets kunder på de øvrige  

 elforbrugeres bekostning.
Da der er tale om lånevirksomhed, må det være et krav, at  

 elforsyningsvirksomheden tilrettelægger de nærmere vilkår for finansieringen,  

 herunder fastsættelse af renter og vurdering af kreditværdighed på en sådan  

 måde, at finansieringsordningerne ikke indebærer en urimelig risiko for tab  

 og hermed en forøget elpris for de øvrige elforbrugere.
Ligeledes må  

 virksomheden ikke påføre anden finansieringsvirksomhed urimelig konkurrence.
Ikke mindst i private erhvervsvirksomheder er der et betydeligt  

 elbesparelsespotentiale.
Det er imidlertid også i forbindelse med udlån til  

 denne gruppe, at risikoen må vurderes at være størst.
Udformningen af  

 vilkårene for tredjepartsfinansiering over for erhvervslivet stiller derfor  

 særlige krav til elforsyningsvirksomhederne.
 Ved tredjepartsfinansiering af elbesparende investeringer i husholdninger  

 og kommuner vil tabsrisikoen kunne begrænses gennem kreditvurderinger og  

 passende udformning af lånekontrakterne.
Tredjepartsfinansieringen må alene kunne ske i forbindelse med  

 investeringer, der medfører en klar besparelse på elforbruget.
Dette vil for  

 husholdninger typisk være i forbindelse med udskiftning af ældre apparater  

 med nye energieffektive apparater.
Det må endvidere forudsættes, at  

 elselskabet anvender trejdepartsfinansierings-virkemidlet til at fremme de  

 mest rentable elbesparelser.
Virksomheden skal udøves på grundlag af selvstændige regnskaber og  

 budgetter.
Dette sikrer den fornødne gennemsigtighed omkring den særlige  

 aktivitet.
 I henhold til stk. 3, kan energiministeren fastsætte nærmere regler om  

 virksomheden.
Det findes ikke hensigtsmæssigt på nuværende tidspunkt at fastsætte  

 nærmere regler om tredjepartsfinansieringen.
Der er, som det også fremgår af  

 bemærkningerne til beslutningsforslaget, tale om en spirende praksis på  

 området.
Elforsyningsvirksomhederne bør under hensyn til de konkrete  

 målsætninger for elbesparelser have mulighed for at sammensætte mere  

 individuelle ordninger og tilbud i overensstemmelse med de her angivne  

 overordnede rammer.
 Bemyndigelsesbestemmelsen i stk. 3 giver dog energiministeren mulighed for  

 på et senere tidspunkt at fastsætte konkrete regler, hvis der på baggrund af  

 praksis viser sig behov herfor.
I henhold til præciseringen i lovforslagets § 1, nr. 4, skal  

 elforsyningsvirksomhederne anmelde de enkelte  

 tredjepartsfinansieringsordninger til Elprisudvalget.
Elprisudvalget vil på  

 baggrund heraf kunne foretage en vurdering af, om en given ordning vurderes  

 at indebære en urimelig risiko for de øvrige elforbrugere, og vil efter § 10,  

 stk. 4, kunne give pålæg om ændring af de priser og betingelser, der ligger  

 til grund for ordningerne.
§ 9 d § 9 d giver hjemmel for elforsyningsvirksomheder til indregning i elprisen  

 efter § 9, stk. 5, af eventuel realiseret fortjeneste eller tab ved  

 investeringer i udnyttelsen af overskudsvarme fra kraftværker, udvikling og  

 produktion af vedvarende energianlæg, fremstilling af energiudstyr samt andre  

 elværksrelaterede aktiviteter.
 For at sikre, at der fortsat vil være tale om sekundære aktiviteter i  

 relation til selve elforsyningsvirksomheden og for at sikre, at der bliver  

 tale om en ensartet praksis med hensyn til denne afgrænsning foreslås det, at  

 Elprisudvalgets forudgående godkendelse af de nævnte aktiviteter gøres til en  

 betingelse for indregningen i elprisen efter § 9, stk. 5.
De nævnte aktiviteter må ikke påføre elforbrugerne en urimelig risiko.
Det  

 er således en forudsætning, at den forretningsmæssige risiko, der er  

 forbundet med virksomheden, er rimelig set i forhold til det forventede  

 udbytte af aktiviteten og i forhold til selskabets kapitalgrundlag.
Ligeledes må aktiviteterne ikke påføre andre erhvervsvirksomheder urimelig  

 konkurrence.
Aktiviteterne skal således udøves med henblik på, at der ikke  

 sker en subsidiering fra elforsyningsvirksomheden og Elprisudvalget kan  

 træffe bestemmelse om, at aktiviteterne skal udøves i særlige selskaber eller  

 på baggrund af selvstændige regnskaber og budgetter.
Til § 1, nr. 4 Bestemmelsen præciserer, at betingelser for de i §§ 9 b - 9 d omhandlede  

 virksomhederer skal anmeldes til Elprisudvalget.
Det foreslås, at  

 »herunder afgifter ved tilslutning og udvidelse« udgår, idet disse  

 præciseringer må anses for overflødige.
Elprisudvalget kan foreskrive særlige  

 anmeldelsesregler for de i §§ 9 b - 9 d omfattede aktiviteter.
Til § 1, nr. 5 Det præciseres, at Elprisudvalgets kompetence til at foreskrive ændringer  

 af urimelige priser og betingelser også omfatter de i § 9 b - 9 d nævnte  

 virksomheder.
Der henvises til de almindelige bemærkninger samt de specielle  

 bemærkninger til § 9 b - § 9 d om Elprisudvalgets beføjelser.
Til § 1, nr. 6 og 7 Forslaget ændrer Elprisudvalgets sammensætning.
 I forbindelse med at elforsyningsvirksomhedernes aktiviteter udvides, og  

 Elprisudvalget skal påse, at disse aktiviteter holdes inden for rammerne af  

 elforsyningsloven, foreslås det, at Elprisudvalget udvides med et medlem, som  

 skal være uafhængig af elforsyningsinteresser.
 Derudover foreslås det, at Elprisudvalget udvides med et medlem fra Danske  

 Fjernvarmeværkers Forening, idet Elprisudvalget beskæftiger sig med  

 fordelingen af omkostningerne ved kombineret varme- og elforsyning.
Det foreslås samtidig, at § 11, stk. 2 ophæves.
Energiministeren vil  

 herefter fastsætte regler om beslutningsdygtighed og stemmelighed i udvalgets  

 forretningsorden.
Dette er i overensstemmelse med de tilsvarende regler for  

 gas- og varmeprisudvalget i varmeforsyningsloven.
Til § 2 Som anført under de almindelige bemærkninger har elselskaber allerede i  

 dag i en vis udstrækning engageret sig i sideordnede aktiviteter.  

 Lovforslaget klargør hjemmelen til indregning i elprisen efter § 9, stk. 5,  

 af eventuel realiseret fortjeneste eller tab på de anførte områder.
Der er  

 f.eks. eksempler på elforsyningsselskaber, der har engageret sig i  

 gartneridrift og fiskeopdræt for at udnytte overskudsvarme, og som har  

 engageret sig i udvikling og produktion af vindmøller og elværksudstyr.
 For de aktiviteters vedkommende, som efter dette lovforslag med  

 Elprisudvalgets godkendelse ville kunne udøves med virkning for elprisen,  

 forudsættes det, at Elprisudvalget på grundlag af nærmere drøftelser med de  

 pågældende virksomheder kan fastsætte vilkår for indregning i elprisen efter  

 § 9, stk. 5, af eventuelt opstået underskud og overskud efter lovens  

 ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 54 af 25. februar 1976 om elforsyning, som senest ændret ved lov  

 nr. 329 af 14. maj 1992 foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Kommuner kan varetage elforsyningsvirksomhed og  

 deltage i elforsyningsvirksomheder, som er omfattet af denne lov.« Stk. 3 bliver herefter stk. 4.
 § 1. Loven har til formål at sikre, at elforsyningen  

 tilrettelægges og gennemføres med sigte på den mest hensigtsmæssige  

 indpasning i landets samlede energiforsyning.
 Stk. 2. Ved elforsyning forstås i denne lov produktion,  

 transmission og distribution af elektricitet fra stationære anlæg samt ind-  

 og udførsel af elektricitet.
 Stk. 3. Energiministeren kan bestemme, at visse former for  

 elforsyning helt eller delvis ikke skal være omfattet af loven.
 2. I § 9 indsættes som stk. 5:
»Stk. 5. Ved levering af elektricitet indregnes i prisen  

 realiseret fortjeneste eller tab på investeringer, der er foretaget i  

 overensstemmelse med §§ 9 b og 9 d.« § 9. Ved levering af elektricitet kan i prisen indregnes  

 nødvendige udgifter til brændsel, lønninger og andre driftsomkostninger,  

 administration og salg, driftsmæssige afskrivninger samt forrentning af  

 fremmedkapital.
Herudover kan der for de af § 3 omfattede  

 elforsyningsvirksomheder med det i § 10 nævnte elprisudvalgs tiltræden  

 indregnes henlæggelser til nyinvesteringer og forrentning af indskudskapital.  

 For øvrige elforsyningsvirksomheder omfattet af loven er regler fastsat efter  

 stk. 2 vejledende.
Stk. 2. Energiministeren fastsætter generelle regler for beregning  

 af driftsmæssige afskrivninger og for udvalgets tilslutning til, at der i  

 prisen indregnes henlæggelser til nyinvesteringer og forrentning af  

 indskudskapital, jfr. stk. 1, 2. pkt.
Energiministeren fastsætter endvidere  

 efter samråd med Danske Elværkers Forening regler for regnskabsføring og  

 budgettering.
 Stk. 3. For elforsyningsvirksomheder, som i kombineret produktion  

 leverer varme og elektricitet, skal omkostningerne fordeles på de pågældende  

 produkter efter rimelige, driftsøkonomiske principper.
 Stk. 4. Bestemmelserne i stk. 1-3 gælder ikke for  

 elforsyningsvirksomheder, som alene leverer elektricitet ved spænding under  

 500 volt og ikke for ikke elværksejede vindkraftanlæg.
 3. Efter § 9 a indsættes:
§ 9 b.
Elforsyningsvirksomheder kan inden for en af  

 energiministeren fastsat samlet risiko- og garantiforpligtigelse investere i  

 et særligt selskab, som i udlandet engagerer sig i elforsyning, kombineret  

 el- og varmeforsyning, eller aktiviteter som står i forbindelse hermed.
Der  

 kan højest oprettes to sådanne særlige selskaber.
 Stk. 2. Elforsyningsvirksomhedernes investeringer må ikke påføre  

 elforbrugerne en urimelig risiko.
 Stk. 3. Energiministeren kan fastsætte nærmere regler om  

 selskabets eller selskabernes aktiviteter, herunder om omfanget af  

 virksomheden, regnskabsmæssige krav, godkendelse af det særlige selskabs  

 vedtægter, afholdelse af de med tilsynet forbundne udgifter og indregning af  

 fortjeneste og tab i elprisen.
 Stk. 4. Energiministeren kan bestemme, at kun nærmere angivne  

 elforsyningsvirksomheder kan foretage de i stk. 1 nævnte investeringer.
§ 9 c.
Elforsyningsvirksomheder kan med virkning for  

 prisfastsættelsen efter § 9, stk. 1, udøve aktiviteter på  

 energirådgivningsområdet.
Elprisudvalget kan bestemme, at virksomheden skal  

 udøves på grundlag af selvstændige regnskaber og budgetter.
Stk. 2. Elforsyningsvirksomheder kan med virkning for  

 prisfastsættelsen efter § 9, stk. 1, tilbyde finansiering af elbesparende  

 foranstaltninger hos deres kunder, såfremt der ikke herved påføres  

 elforbrugerne en urimelig risiko.
Virksomheden skal udøves på grundlag af  

 selvstændige regnskaber og budgetter og må ikke påføre anden  

 finansieringsvirksomhed urimelig konkurrence.
 Stk 3. Energiministeren kan fastsætte nærmere regler om  

 finansieringsvirksomheden, herunder om omfanget af virksomheden,  

 regnskabsmæssige krav, renteforhold og indregning af fortjeneste og tab i  

 elprisen.
§ 9 d.
Elforsyningsvirksomheders investeringer i udnyttelsen af  

 overskudsvarme fra kraftværker, udvikling og produktion af vedvarende  

 energianlæg, fremstilling af energiudstyr samt andre elværksrelaterede  

 aktiviteter kan med Elprisudvalgets forudgående godkendelse indregnes i  

 elprisen efter § 9, stk. 5.
 Stk. 2. De i stk. 1 nævnte aktiviteter må ikke påføre  

 elforbrugerne en urimelig risiko og må ikke påføre andre virksomheder, som  

 udøver de nævnte aktiviteter, urimelig konkurrence.
Stk. 3. Elprisudvalget kan bestemme, at de nævnte aktiviteter skal  

 udøves i særlige selskaber eller på baggrund af selvstændige regnskaber og  

 budgetter.' 4. I § 10, stk. 1, ændres »herunder afgifter ved  

 tilslutning og udvidelse« til: »herunder betingelser for de i §§ 9  

 b - 9 d omhandlede virksomheder«.
 5. I § 10, stk. 4, ændres »§ 9 eller § 9 a« til:  

 »§§ 9 - 9 d«.
 § 10. Priser og andre betingelser - herunder afgifter ved  

 tilslutning og udvidelse - skal med angivelse af grundlaget for  

 prisfastsættelsen anmeldes til et af energiministeren nedsat udvalg  

 (elprisudvalget) efter regler fastsat af udvalget.
Stk. 2-3. - - - Stk. 4. Finder udvalget, at priser eller andre betingelser er  

 urimelige eller i strid med bestemmelserne i § 9 eller § 9 a, giver udvalget,  

 såfremt forholdet ikke gennem forhandling kan bringes til ophør, pålæg om  

 ændring af priser eller betingelser.
Stk. 5-7. - - - 6. § 11, stk. 1, affattes således:
»Elprisudvalget består af en formand og 11 andre medlemmer, som  

 udnævnes af energiministeren.
Formanden og 5 af medlemmerne skal være  

 uafhængige af elforsyningsinteresser, varmeforsyningsinteresser og kommunale  

 interesser og skal repræsentere juridisk, nationaløkonomisk, regnskabsmæssig  

 og teknisk sagkundskab samt de større og de mindre forbrugeres interesser.
Af  

 de øvrige 6 medlemmer udnævnes 3 efter indstilling fra Danske Elværkers  

 Forening, 1 medlem udnævnes efter indstilling fra Danske Fjernvarmeværkers  

 Forening, 1 medlem efter indstilling fra Kommunernes Landsforening og 1  

 medlem efter fælles indstilling fra Københavns kommune og Frederiksberg  

 kommune.« § 11. Elprisudvalget består af en formand og 9 andre medlemmer,  

 som udnævnes af energiministeren.
Formanden og 4 af medlemmerne skal være  

 uafhængige af elforsyningsinteresser og kommunale interesser og skal  

 repræsentere juridisk, nationaløkonomisk, regnskabsmæssig og teknisk  

 sagkundskab samt de større og de mindre forbrugeres interesser.
Af de øvrige  

 5 medlemmer udnævnes 3 efter indstilling fra Danske Elværkers Forening, 1  

 medlem udnævnes efter indstilling fra Kommunernes Landsforening og 1 medlem  

 efter fælles indstilling fra Københavns kommune og Frederiksberg kommune.
 7. § 11, stk. 2, ophæves.
 Stk. 3 og 4 bliver herefter stk. 2 og 3.
Stk 2. Udvalget er beslutningsdygtigt, når et lige stort antal af  

 de medlemmer, der repræsenterer elforsynings- og kommunale interesser og de  

 øvrige medlemmer, er til stede.
I tilfælde af stemmelighed er formandens  

 stemme udslaggivende.
 Stk. 3. Udvalgets sekretariatsforretninger varetages af  

 Konkurrencerådets sekretariat.
 Stk. 4. Energiministeren fastsætter udvalgets forretningsorden.
