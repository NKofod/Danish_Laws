 I medfør af § 20 a, stk. 2 i skovloven, jf. lovbekendtgørelse nr. 959 af  

 2. november 1996, fastsættes følgende administrationsinstruks for bestyrelsen  

 for Produktionsafgiftsfonden for Juletræer og Pyntegrønt:
Indledning § 1.  Fondens formål er at yde tilskud til  

 finansiering af de foranstaltninger, som er nævnt i § 6 i bekendtgørelse nr.  

 345 af 16. maj 1997 om produktionsafgift på juletræer og pyntegrønt.
§ 2.  Formålet med bekendtgørelsen er 1.) at fastlægge bestemmelser om budgetlægning, administration og  

 regnskabsaflæggelse for Produktionsafgiftsfonden for Juletræer og Pyntegrønt  

 og for institutioner, foreninger, virksomheder, personer m.v., der modtager  

 tilskud fra fonden, og 2.) at fastlægge procedurer for opkrævning af produktionsafgifter på  

 juletræer og pyntegrønt.
§ 3.  Fondsbestyrelsen skal sikre, at der findes  

 detaljerede retningslinier for ydelse af støtte.
Sådanne retningslinier, som  

 skal være godkendt af fondens bestyrelse og af Skov- og Naturstyrelsen, er en  

 forudsætning for udbetaling af støtte.
 Budget.
 § 4.  Fondens budgetår er kalenderåret.
 Stk. 2.  Hvert år, inden den 1. oktober fremsender  

 fondsbestyrelsen forslag til budget for det kommende regnskabsår til Skov- og  

 Naturstyrelsens godkendelse.
 § 5.  Budgetforslaget skal omfatte samtlige indtægter  

 og udgifter i fonden.
 § 6.  Budgetforslaget skal opstilles således, at det  

 er muligt at sammenligne budgettet for det kommende regnskabsår med  

 basisbudgettet og det senest godkendte ændringsbudget for det løbende  

 regnskabsår.
 Stk. 2.  I budgetforslaget skal finansieringskilden  

 vedrørende fondens administrationsudgifter angives.
 Stk. 3.  Der skal særskilt gøres opmærksom på  

 aktiviteter, som ikke direkte falder ind under lovens formålsparagraf, men  

 som kræver Skov- og Naturstyrelsens særlige tilladelse.
§ 7.  Europakommissionen notificeres om budgettet for  

 fondens første år, basisbudgettet.
Budgettet for de følgende år notificeres  

 for Europakommissionen, hvis der er tale om væsentlige ændringer i midlernes  

 anvendelse i forhold til tidligere år.
I tvivlstilfælde afgør Skov- og  

 Naturstyrelsen, hvilke ændringer der anses som værende væsentlige.
 Afvigelse fra godkendt budget.
 § 8.  For eksisterende budgetposter er det tilladt at  

 afvige fra det godkendte budget, hvis følgende betingelser begge er opfyldt:
 1.) afvigelsen for det totale budget er mindre end 10 pct.
 2.) afvigelsen for den enkelte budgetpost er mindre end 10 pct.
Stk. 2.  Ønsker fonden at afvige mere i forhold til det  

 senest godkendte budget, skal der indsendes forslag om budgetændring til  

 godkendelse i Skov- og Naturstyrelsen.
Det skal af forslaget klart fremgå,  

 hvilke budgetafvigelser der er på 10 pct. eller derover.
 § 9.  Budgetændringer, der indebærer nye budgetposter,  

 skal ligeledes godkendes af Skov- og Naturstyrelsen.
 § 10.  Nye budgetposter eller budgetafvigelser, der  

 ønskes godkendt som budgetændringer, skal være indsendt til Skov- og  

 Naturstyrelsen senest 3 måneder før regnskabsårets afslutning.  

 Budgetændringer, som indsendes senere, kan ikke uden særlig begrundelse  

 forventes godkendt.
§ 11.  Der må hverken i fonden eller hos  

 tilskudsmodtagere ske opsamling af fondsmidler, idet der dog i fonden kan  

 budgetteres med en sikkerhedsmargin af en størrelsesorden, som fondsbudgettet  

 berettiger til.
Såfremt der ved regnskabsårets afslutning henstår uforbrugte  

 fondsmidler i væsentligt omfang, tager Skov- og Naturstyrelsen stilling til  

 midlernes anvendelse.
I tvivlstilfælde afgør Skov- og Naturstyrelsen, hvad  

 der anses som værende af væsentligt omfang.
 Fondens regnskabsførelse.
 § 12.  Regnskabsåret følger budgetåret, jf. § 4 stk.1.
§ 13.  Fondens regnskab føres og udarbejdes i  

 overensstemmelse med god regnskabsskik og skal indeholde indtægter og  

 udgifter i det pågældende regnskabsår samt aktiver og passiver ved årets  

 udløb.
Regnskaberne skal føres med mindst samme specifikationsgrad som  

 budgettet.
Stk. 2.  Fondens indtægtskilder skal specificeres.
Det  

 statslige tilskud og tilskud fra andre fonde under offentligt tilsyn skal  

 fremgå af regnskabet.
Beregning af afgiftsprovenuet skal præciseres.
Stk. 3.  Udgifter til administration af fonden kan,  

 bortset fra kontrol med midlernes korrekte anvendelse, ikke afholdes af  

 fondsmidler.
Det skal af fondens regnskab fremgå, hvorledes udgifterne til  

 administration af fonden er finansieret.
Såfremt en tilskudsmodtager af egne  

 midler yder bidrag til fondens administration, skal dette bidrag anføres  

 særskilt, idet det ikke må modregnes i tilskuddet fra fonden.
Kontrol med  

 midlernes korrekte anvendelse omfatter fondens udgifter til advokatbistand,  

 revision samt til eventuel regnskabskontrol og fysisk kontrol på de  

 afgiftspligtige ejendomme udført i forbindelse med revisionen.
 Stk. 4.  På fondens regnskab angives for hver  

 tilskudsmodtager de vigtigste aktiviteter, herunder de vigtigste  

 udgiftsposter.
Stk. 5.  Ved den årlige regnskabsaflæggelse fremsendes  

 fondens samlede regnskab til Skov- og Naturstyrelsen.
Regnskabet består af et  

 driftsregnskab og en statusopgørelse.
Regnskabet skal underkastes revision i  

 henhold til revisionsinstruks for revisor ved Produktionsafgiftsfonden for  

 Juletræer og Pyntegrønt.
Stk. 6.  Regnskabet skal endvidere være vedlagt en  

 beretning vedrørende fondens aktiviteter i det forløbne regnskabsår.  

 Beretningen skal indeholde en detaljeret angivelse af projektaktiviteter hos  

 tilskudsmodtagerne.
Beretningen og regnskabet skal være underskrevet af  

 formanden for fondens bestyrelse.
 Stk. 7.  I det omfang Skov- og Naturstyrelsen finder det  

 nødvendigt, kan der til enhver tid kræves specifikation af de enkelte konti i  

 regnskabet, herunder opgørelse over anvendelse af midler til særlige formål  

 eller projekter.
 Stk. 8.  Regnskabs- og bilagsmateriale samt andet  

 materiale, der vedrører fondens midler og administration heraf, kan af Skov-  

 og Naturstyrelsen kræves fremlagt til gennemsyn på et hvilket som helst  

 tidspunkt.
 Stk. 9.  Regnskabet skal senest 1. juli i det følgende  

 år fremsendes til Skov- og Naturstyrelsens godkendelse.
 Anbringelse af fondens midler.
§ 14.  Fonden skal anbringe de indkomne midler på en  

 konto i et pengeinstitut e.l. til bedst mulig forrentning under hensyntagen  

 til den nødvendige likviditet.
Det er ikke tilladt at anbringe midler i  

 spekulationsøjemed.
 Regnskaber for tilskudsmodtagere.
 § 15.  Fonden skal påse, at tilskudsregnskab fra  

 samtlige tilskudsmodtagere indsendes senest 3 måneder efter projektets  

 afslutning.
Stk. 2.  Tilskudsregnskabet består af det samlede  

 regnskab for det pågældende projekt, hvor anvendelsen af fondsmidlerne klart  

 fremgår.
Tilskudsregnskabet skal være underskrevet af en  

 organisationsansvarlig for tilskudsmodtageren.
For tilskudsmodtagere, der  

 ikke er underlagt Rigsrevisionens kontrol, skal regnskabet ligeledes være  

 påtegnet af en statsautoriseret eller en registreret revisor.
For  

 (amts)kommunale tilskudsmodtagere påtegnes tilskudsregnskabet af  

 (amts)kommunens revision.
Eventuelle bemærkninger til regnskabet skal fremgå  

 af revisionsprotokollen.
§ 16.  For tilskudsmodtagere, for hvilke tilskuddet  

 udgør mere end 500.000 kr., skal fonden indsende tilskudsregnskabet med  

 revisionsbemærkninger til Skov- og Naturstyrelsen.
For tilskudsmodtagere, for  

 hvilke tilskuddet udgør indtil 500.000 kr., skal fonden indsende  

 tilskudsregnskabet med revisionsbemærkninger, hvis Skov- og Naturstyrelsen  

 anmoder om det.
Stk. 2.  I tilskudsmodtagerens regnskab skal angives  

 tilskuddet fra fonden samt dette tilskuds størrelse i forhold til  

 tilskudsmodtagerens samlede indtægter.
Eventuelle salgs- og lejeindtægter  

 samt anden tilskudsfinansiering vedrørende aktiviteten skal angives.
Såfremt  

 der anvendes personale, lokaler m.v. fra andre tilskudsmodtagere, skal dette  

 fremgå af regnskabet.
 Stk. 3.  Udgifter til projektaktiviteter hos statslige  

 institutioner skal fremgå særskilt og enkeltvis af tilskudsmodtagerens  

 regnskab.
Stk. 4.  Der kan kun ydes tilskud til dækning af  

 administrative fællesudgifter til de tilskudsmodtagere, som er nævnt i § 7  

 stk. 1, nr. 1, i bekendtgørelse nr. 345 af 16. maj 1997. De administrative  

 fællesudgifter kan fastsættes, jf.
Finansministeriets Budgetvejledning 1996  

 pkt. 21.24.2, til 20 pct. af de direkte udgifter i projektbudgettet.
Stk. 5.  Hvis der i et projekt indgår anden offentlig  

 medfinansiering, bortfalder eller nedsættes tilskuddet således, at den  

 samlede medfinansiering svarer til tilskudssatserne efter § 7, stk. 2, i  

 bekendtgørelse nr. 345 af 16. maj 1997. Til projekter, hvor der ydes tilskud  

 efter den nævnte bekendtgørelses § 7, stk. 6, bortfalder eller nedsættes  

 tilskuddet ikke, selvom der i finansieringen indgår andre offentlige tilskud,  

 herunder midler ydet fra EU-ordninger.
Tilskud bortfalder eller nedsættes  

 dog, såfremt det samlede offentlige tilskud overstiger det maksimale tilskud  

 efter den pågældende EU-ordning.
 Investeringer.
 § 17.  Der kan ydes tilskud til investeringer,  

 herunder køb af fast ejendom, maskiner og lignende efter bekendtgørelsens § 6  

 stk. 1 nr. 4, såfremt den angivne anvendelse af disse aktiver iøvrigt er i  

 overensstemmelse med fondens formål.
Stk. 2.  Investeringstilskuddet skal påhæftes en klausul  

 om, at fondens andel af det pågældende aktivs værdi ved ophør eller væsentlig  

 ændring af aktivets anvendelse skal tilfalde fonden.
Investeringstilskud skal  

 fremgå af budgettet.
 Stk. 3.  Der skal i tilknytning til tilskudsmodtagerens  

 regnskab udarbejdes en oversigt over væsentlige investeringstilskud med  

 angivelse af den aktivitet, hvortil investeringen er anvendt.
 Stk. 4.  Investeringer, hvortil der er ydet tilskud,  

 opføres på oversigten, indtil investeringen er afskrevet, jf. stk 5.  

 Investeringer i fast ejendom e.l., der må forventes til stadighed at have en  

 værdi, skal dog fortsat opføres på oversigten.
 Stk. 5.  Afskrivningen skal ske lineært på baggrund af  

 aktivets forventede levetid på følgende måde:
1.) for erhvervsbygninger og større fast driftsinventar: 10-20 år 2.) for stort inventar: 10 år og 3.) for løst driftsinventar: 5-6 år.
Indsendelse af indberetning om  

 afgiftsgrundlaget og inddrivelse af § 18.  Opkrævning af afgiften sker efter reglerne i  

 Kapitel 1 i bekendtgørelse nr. 345 af 16. maj 1997.
 § 19.  Såfremt en korrekt udfyldt indberetning ikke er  

 rettidigt indsendt til fonden, skal fonden, inden 14 dage efter at forholdet  

 er kommet til fondens kendskab, pålægge den pågældende virksomhed m.v. inden  

 14 dage at indsende indberetningen.
 Stk. 2.  Såfremt en virksomhed på trods af det i stk. 1  

 nævnte pålæg fortsat undlader at indsende indberetning, skal fonden over for  

 virksomheden tilkendegive, at sagen vil blive overdraget til Skov- og  

 Naturstyrelsens videre foranstaltning, herunder eventuel overdragelse til  

 politiet, såfremt indberetningen ikke fremsendes til fonden inden for  

 yderligere 10 dage.
Stk. 3.  Såfremt fonden konstaterer, at en virksomhed  

 gennem en længere periode har undladt at indsende indberetning, skal fonden  

 dog omgående overdrage sagen til Skov- og Naturstyrelsen med henblik på  

 videre forfølgelse, herunder eventuel overdragelse til politiet.
Fonden  

 orienterer samtidigt virksomheden om sagens overdragelse til Skov- og  

 Naturstyrelsen.
§ 20.  Ved ikke rettidig betaling af skyldige afgifter  

 skal fonden rette henvendelse til den eller de pågældende skyldnere om tillæg  

 af rente fra forfaldsdagen.
Henvendelsen skal indeholde oplysning om, at  

 fonden er berettiget til at fordre hele beløbet inddrevet ved udlæg tillige  

 med et beløb til dækning af udlægsomkostningerne.
§ 21.  Såfremt skyldige afgifter ikke betales  

 rettidigt til fonden, tillægges der en rente på 1,3 pct. månedligt for hver  

 påbegyndt måned fra forfaldsdatoen at regne, ligesom der betales et gebyr på  

 75 kr. for hver fremsendt rykkerskrivelse.
Dog opkræves renter ikke, før  

 beløbet overstiger 50 kr.
§ 22.  Betales skyldige afgifter og renter ikke senest  

 14 dage efter fondens henvendelse, jf. § 20, skal fonden foranledige, at der  

 foretages udlæg for beløbet, inkl. renter og udlægsomkostninger, og  

 indberette til Skov- og Naturstyrelsen om omfanget heraf.
Fonden kan dog  

 beslutte, at der ikke foretages udlæg for skyldige beløb inkl. renter, hvis  

 omkostningerne ved udlægsforretningen står i misforhold til førnævnte beløb.
 § 23.  Indberetninger skal behandles fortroligt af  

 fondens administrator, såfremt det af hensyn til enkeltpersoners, private  

 virksomheders eller foreningers økonomiske interesser er nødvendigt at  

 beskytte oplysninger om drifts- eller forretningsforhold.
 Rigsrevisionen.
 § 24.  Rigsrevisionen modtager alle indsendte  

 regnskaber, beretninger samt revisionsprotokoller/bilag fra Skov- og  

 Naturstyrelsen.
§ 25.  Rigsrevisionen har adgang til at foretage  

 gennemgang af regnskaberne efter loven om revision af statens regnskaber m.v.  

 Rigsrevisionen kan efter samme lov til enhver tid foretage regnskabsmæssig  

 gennemgang på det sted, hvor regnskaberne føres.
Rigsrevisionens beføjelser  

 følger af bestemmelserne i § 4 og § 6 i rigsrevisorloven.
Herefter kan  

 rigsrevisor kræve årsregnskaber, beretninger, bogføringsmateriale,  

 protokoller m.m. forelagt til gennemgang.
 § 26.  Rigsrevisionen kan fra Skov- og Naturstyrelsen,  

 fonden eller tilskudsmodtagerne kræve alle de oplysninger, som Rigsrevisionen  

 skønner er af betydning for regnskabernes prøvelse.
 Procedure ved fondens ophør.
 § 27.  Fonden ophører pr. 31. december 2001.
 Stk. 2.  Inden den 1. oktober 2000 fremsender  

 fondsbestyrelsen forslag til afviklingsbudget til Skov- og Naturstyrelsens  

 godkendelse.
 § 28.  Når fondens aktiviteter og forpligtelser er  

 endeligt afviklet, skal der indsendes regnskab til Skov- og Naturstyrelsen.
 Ikrafttræden.
 § 29.  Bekendtgørelsen træder i kraft den 11. maj  

 1998.
