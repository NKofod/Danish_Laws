Resumé Den 22. januar 1988 sendte andelsboligforeningen A det endelige  

 byggeregnskab vedrørende påbudte saneringsarbejder på A's ejendom til K  

 kommune  

 til godkendelse.
Skæringsdagen foresloges fastsat til den 1. maj 1987.  

 Direktoratet godkendte regnskabet den 24. januar 1989.  

 Saneringstabserstatning  

 og rentesikring udbetaltes herefter til A.
Den endelige finansiering af  

 saneringsarbejderne fandt sted den 14. august 1989 gennem låneoptagelse hos  

 Nykredit (N).
 A ansøgte den 14. november 1989 i overensstemmelse med K's  

 hidtidige praksis om yderligere saneringstabserstatning som følge af, at  

 markedsrenten på lånene hos N var lavere end byggelånsrenten incl. provision  

 i  

 perioden efter skæringsdagen den 1. maj 1987 og indtil den 14. august 1989  

 (rentemarginal). A fik afslag på ansøgningen under henvisning til, at Bygge-  

 og  

 Boligstyrelsen (BB) i en cirkulæreskrivelse af 8. januar 1990 havde  

 fastslået,  

 at der ikke var hjemmel i saneringsloven til at erstatte et sådant tab, og da  

 A  

 ikke kunne dokumentere at have fået K's forhåndstilsagn om erstatning.
 Da A og K siden afslutningen af ombygningsarbejderne på  

 ejendommen den 1. maj 1987 og indtil den endelige finansiering den 14. august  

 1989 gik ud fra, at en vis del af udgiften til "rentemarginalen"  

 ville blive dækket i henhold til den i perioden fulgte administrative  

 praksis,  

 havde hverken A eller K særlig anledning til at fremskynde sagens behandling  

 og  

 den endelige låneoptagelse.
 På denne baggrund forelå der i sagen sådanne helt særlige  

 omstændigheder, der - på samme måde som et forhåndstilsagn - ville kunne  

 danne  

 grundlag for udbetaling af i hvert tilfælde en del af  

 "rentemarginal-beløbet". Ombudsmanden henstillede derfor til BB at  

 overveje sagen på ny. (J. nr. 1990-1719-16).
 Ændring af administrativ praksis vedrørende supplerende  

 saneringstabserstatning.
 Andelsboligforeningen A  

 klagede over, at Bygge- og Boligstyrelsen var af den opfattelse, at  

 "rentemarginalen"  

 ikke var en støtteberettiget udgift i henhold til saneringsloven i  

 forbindelse  

 med en af A gennemført ombygning og istandsættelse af foreningens ejendom.
Det fremgik af sagens akter,  

 at A den 22. januar 1988 bl.a. sendte det endelige byggeregnskab vedrørende  

 påbudte saneringsarbejder på A's ejendom til Direktoratet for Stadens Faste  

 Ejendomme  

 til godkendelse.
De samlede udgifter udgjorde i henhold til regnskabet  

 9.926.981,88 kr.
Skæringsdagen foresloges fastsat til den 1. maj 1987.
Efter yderligere brevveksling  

 mellem A og direktoratet godkendte dette i skrivelse af 24. januar 1989  

 regnskabet  

 for de påbudte saneringsarbejder.
Direktoratet opgjorde i skrivelsen A's  

 støtteberettigede udgift til 8.667.000 kr.
Grundlaget for A's  

 låneoptagelse, hvortil der ville blive ydet rentesikring, fastsattes til  

 4.300.000 kr., hvorefter saneringstabet udgjorde 4.367.000 kr.
Dette beløb  

 med  

 tillæg af renter fra skæringsdatoen den 1. maj 1987 blev samme dag indsat på  

 A's byggelånskonto i Privatbanken.
 Samtidig (24. januar 1989)  

 bad direktoratet Kongeriget Danmarks Hypotekbank og Finansforvaltning om at  

 foretage udmåling og udbetaling af rentesikring fra skæringsdagen.  

 Direktoratet anførte herved i skrivelsen til hypotekbanken:
 "...
Som led i  

 saneringsarbejdernes midlertidige finansiering har kommunen garanteret for  

 byggelånet til ejeren.
Kommunen (og Boligstyrelsen) hæfter derfor også for de  

 byggelånsrenter, som er påløbet i tiden efter arbejdernes færdiggørelse og  

 delvis skal dækkes af rentesikring.
Det er således af væsentlig betydning at  

 sikre, at 1. udbetaling af rentesikringen anvendes til delvis indfrielse af  

 byggelånet.
 Man skal derfor anmode  

 hypotekbanken om ved den 1. udbetaling af rentesikringen at indbetale beløbet  

 på ejerens byggelånskonto .... i Privatbanken ....".
Den endelige finansiering af  

 saneringsarbejderne skete gennem låneoptagelse hos Nykredit.
Disse lån  

 forrentedes fra den 14. august 1989.
 Efter lånesagens afslutning  

 ansøgte A i skrivelse af 14. november 1989 om yderligere  

 saneringstabserstatning bl.a. som følge af, at markedsrenten på lånene hos  

 Nykredit var lavere end byggelånsrenten incl. provision i perioden efter  

 skæringsdagen  

 den 1. maj 1987 og indtil den 14. august 1989 (rentemarginal). A opgjorde sit  

 tab i perioden til 276.185,62 kr.
Den 10. januar 1990 afslog  

 Direktoratet for Stadens Faste Ejendomme ansøgningen om yderligere  

 saneringstabserstatning til dækning af rentemarginalen.
I skrivelsen anførte  

 direktoratet:
 "...
 at spørgsmålet om ydelse af  

 saneringsstøtte til dækning af rentemarginaler har været gjort til genstand  

 for principielle overvejelser i Boligstyrelsen, der herefter ved den i kopi  

 vedlagte skrivelse af 19. december 1989 har fastslået, at der ikke findes  

 hjemmel i lovgivningen til at yde godtgørelse herfor.
 Kommunen finder herefter at  

 måtte henholde sig til det af Boligstyrelsen anførte.
..." I den omtalte skrivelse af  

 19. december 1989 anførte Boligstyrelsen om hjemmelen til at yde  

 saneringsstøtte til dækning af rentemarginalen:
 "Efter nøje gennemgang  

 af lovgivningen og dens forudsætninger er det Boligstyrelsens opfattelse, at  

 der for tiden efter saneringens afslutning (skæringsdagen) i forbindelse med  

 berigtigelsen af rentesikring, hverken vil blive ydet eller krævet  

 godtgørelse  

 for rentedifferencen mellem byggelån og endeligt lån (realkreditlån) eller  

 mellem renten på det endelige lån og den beregnede rentesats, som  

 rentesikringen udbetales efter.
 I denne forbindelse skal  

 anføres, at efter § 52, stk. 4, ydes rentesikringen med virkning fra  

 arbejdernes færdiggørelse og udbetales kvartalsvis bagud, første gang når  

 regnskabet er godkendt og da for perioden fra arbejdernes færdiggørelse til  

 nærmeste kvartalsafslutning forud for rentesikringens berigtigelse.
 Den i loven foreskrevne  

 procedure indebærer, at den første udbetaling af rentesikring i reglen vil  

 ske  

 med en vis forsinkelse.
 Desuagtet er der ikke i lovbestemmelserne  

 om rentesikring eller forarbejderne dertil fastsat regel om regulering af  

 støtten for rentetab som følge af, at rentesikringen efter den i loven  

 foreskrevne  

 procedure udbetales med en vis forsinkelse.
Det skal på denne baggrund  

 fastslås, at der ikke i medfør af loven er grundlag for at rejse krav om  

 regulering af støtten som følge af rentetab i forbindelse med afregning af  

 rentesikringen." Den 16. januar 1990 bad A  

 direktoratet om at overveje sagen på ny, idet A efter supplerende  

 undersøgelser  

 forbeholdt sig at vende tilbage til sagen.
I skrivelse af 8. februar  

 1990 fastholdt direktoratet sin afgørelse om ikke at kunne udbetale  

 erstatning  

 til dækning af rentemarginalen, medmindre der forelå en positiv  

 tilkendegivelse  

 herom fra Boligstyrelsen.
Samtidig vedlagde direktoratet kopi af  

 cirkulæreskrivelse af 8. januar 1990 fra Boligstyrelsen vedrørende  

 rentesikring.
 Om rentesikringens udbetaling  

 fremgår af pkt. 5 i cirkulæreskrivelsen:
 "Efter § 52, stk. 4,  

 ydes rentesikringen med virkning fra arbejdernes færdiggørelse og udbetales  

 kvartalsvis bagud, første gang når regnskabet er godkendt og da for perioden  

 fra arbejdernes færdiggørelse til nærmeste kvartalsafslutning forud for  

 rentesikringens berigtigelse.
 Den i loven foreskrevne  

 procedure indebærer, at den første udbetaling af rentesikring i reglen vil  

 ske  

 med en vis forsinkelse.
 Der er ikke i  

 lovbestemmelserne om rentesikring eller forarbejderne dertil fastsat regler  

 om  

 regulering af støtten hverken for rentetab eller gevinst, som følge af  

 forskel  

 i renten mellem det rentesikrede lån og det eventuelle byggelån, som  

 finansierer den rentesikringsberettigede udgift i perioden fra arbejdernes  

 færdiggørelse, indtil det rentesikrede lån optages.
 Der er heller ikke  

 bestemmelser om dækning af rentetab som følge af, at rentesikringen efter den  

 i  

 loven foreskrevne procedure udbetales med en vis forsinkelse.
 Det skal derfor understreges,  

 at ejere, der er berettigede til rentesikring, ikke kan gøre krav gældende om  

 regulering af støtten som følge af rentetab eller -gevinst i forbindelse med  

 afregning af rentesikringen.
 For i videst muligt omfang at  

 mindske et eventuelt rentetab, bør ejeren af den ombyggede ejendom, hvortil  

 der  

 skal ydes rentesikring, derfor snarest muligt i tilslutning til  

 saneringsarbejdernes afslutning hjemtage det lån (evt. som et acontolån, hvor  

 dette er muligt, og evt. mod fornøden bankgaranti eller anden garanti),  

 hvortil  

 der skal ydes rentesikring, således at byggelånet i videst muligt omfang kan  

 indfries.
 ....
 Det forudsættes samtidig, at  

 kommunerne berigtiger byggeregnskabet hurtigst muligt, således at sagen kan  

 afsluttes, den endelige belåning kan komme på plads, og rentesikringen kan  

 komme til udbetaling.
Såfremt der er større  

 afvigelser mellem de samlede støtteberettigede udgifter i tilsagnet og i  

 regnskabet, eller støtteberigtigelsen ikke kan afsluttes inden for maksimalt  

 3  

 måneder fra det endelige dokumenterede regnskab modtages i kommunen, bør  

 kommunen snarest afgive en foreløbig udtalelse til ejeren om den forventede  

 størrelse af det lån, hvortil der vil blive ydet rentesikring til ejerens  

 brug  

 ved låneoptagelsen.
I det omfang, låneoptagelsen forudsætter kommunal  

 garanti,  

 bør udtalelsen samtidig tage stilling til, i hvilket omfang en sådan vil  

 blive  

 ydet.
..." I skrivelser af 22. februar  

 og 21. maj 1990 klagede A over afgørelsen til Bygge- og Boligstyrelsen.
A  

 begrundede særligt klagen med, at styrelsen i sin hidtidige - og i vide  

 kredse  

 kendte - administrative praksis i hvert tilfælde til andelsboligforeninger  

 havde godkendt udbetaling af supplerende saneringstabserstatning til dækning  

 af  

 "rentemarginalen".
 Den 5. juli 1990 bad Bygge-  

 og Boligstyrelsen i forbindelse med behandlingen af A's klage Direktoratet  

 for  

 Stadens Faste Ejendomme oplyse, om man som følge af den administrative  

 praksis,  

 der var fulgt inden udsendelsen af cirkulæreskrivelsen af 8. januar 1990, på  

 noget tidspunkt havde givet A forhåndstilsagn om en vis dækning af  

 "rentemarginalen". Styrelsen henviste samtidig til skrivelse af 30.  

 marts 1990 til direktoratet, hvori styrelsen bl.a. anførte:
 "...
 Udgiften, hvis endelige  

 størrelse dels afhænger af en eventuel renteforskel mellem byggelånsrenten og  

 den endelige finansieringsrente, samt tidsforløbet mellem skæringsdagen for  

 ombygningens afslutning og ombygningsregnskabets berigtigelse i kommunen, må  

 således principielt afholdes af ejeren af den ombyggede ejendom.
 .....
Det må dog samtidig  

 konstateres, at som en følge af den administrative praksis, der er fulgt i  

 såvel styrelsen som i (K) kommune, kan kommunen have forpligtet sig til en  

 vis  

 dækning af den såkaldte rentemarginal.
Bygge- og Boligstyrelsen kan derfor  

 give  

 sin tilslutning til, at (K) kommune i forbindelse med afslutning af sager,  

 hvor kommunen har givet ejeren forhåndstilsagn herom i den enkelte konkrete  

 sag, og hvor dette kan dokumenteres, lader et supplerende tab komme til  

 udbetaling efter de hidtil i kommunen anvendte retningslinier.
..." På grundlag heraf meddelte  

 Direktoratet for Stadens Faste Ejendomme A den 12. juli 1990, at man ikke  

 fandt, at kommunen eller Boligstyrelsen ved aftale eller andet  

 forhåndstilsagn, som kunne dokumenteres, havde forpligtet sig over for A til  

 at betale "rentemarginalen". Kopi af skrivelsen blev sendt til  

 Bygge-  

 og Boligstyrelsen, der den 3. august 1990 meddelte A, at man ikke fandt  

 anledning til at ændre direktoratets afgørelse om ikke at dække  

 "rentemarginalen".
 I klagen til mig over  

 afgørelsen anførte A, at Direktoratet for Stadens Faste Ejendomme godkendte  

 det  

 endelige byggeregnskab den 24. januar 1989. På dette tidspunkt var det  

 direktoratets faste praksis at yde supplerende saneringstabserstatning til  

 dækning af "rentemarginalen". Det var derfor A's opfattelse, at  

 andelsboligforeningen havde krav på at få erstattet  

 "rentemarginalen"  

 i henhold til den tidligere, men nu ændrede praksis.
A henviste endvidere til, at  

 foreningens advokat i sin egenskab af advokat for en anden  

 andelsboligforening,  

 hvis saneringssag direktoratet behandlede sideløbende med nærværende sag, ved  

 telefonsamtaler med en vicekontorchef i direktoratet fik tilkendegivelser om,  

 at den anden andelsboligforening i henhold til gældende fast administrativ  

 praksis kunne forvente at få dækket "rentemarginalen" som  

 saneringstabserstatning.
Det var advokatens opfattelse, at tilkendegivelsen  

 også omfattede A under nærværende sag.
A oplyste samtidig, at direktoratet  

 rent  

 faktisk havde erstattet "rentemarginalen" i den anden sag.
En  

 lighedsbetragtning måtte derfor føre til, at A under denne sag tilkendtes en  

 tilsvarende erstatning.
Endelig anførte A, at den  

 skete praksisændring ikke burde tillægges tilbagevirkende kraft, idet hverken  

 A eller direktoratet under sagens behandling havde mulighed for at tage en  

 sådan ændring i betragtning.
A henviste herved navnlig til, at direktoratet  

 brugte mere end 1 år, inden man traf afgørelse om godkendelse af det endelige  

 byggeregnskab.
En sådan sagsbehandlingstid var klart i strid med  

 cirkulæreskrivelsen af 8. januar 1990, hvoraf det fremgik, at sagernes  

 behandling skulle fremskyndes bl.a. som følge af, at  

 "rentemarginalen"  

 ikke længere berettigede til supplerende saneringstabserstatning.
 Bygge- og Boligstyrelsen  

 fastholdt i skrivelse af 11. februar 1991 til mig i anledning af A's klage  

 afgørelsen af 3. august 1990. Styrelsen anførte bl.a.:
 "...
I den pågældende skrivelse af  

 3.8.1990 og ligeledes i den nævnte cirkulæreskrivelse af 8.1.1990 (afsnit 5)  

 samt en dertil hørende senere skrivelse af 30.3.1990 til (K) kommune har  

 Bygge-  

 og Boligstyrelsen gjort rede for, at ejere, der er berettigede til  

 rentesikring, efter styrelsens opfattelse ikke kan gøre krav gældende om  

 regulering af støtten som følge af et rentetab, der er opstået i forbindelse  

 med rentesikringens afregning, idet den fornødne lovhjemmel til at imødekomme  

 et sådant krav ikke er til stede.
Undtagelse herfra kan kun - ud fra et  

 synspunkt om begunstigende forvaltningsakt - gøres i tilfælde, hvor kommunen  

 på  

 et tidligere tidspunkt har givet ejeren forhåndstilsagn om en vis dækning af  

 et  

 sådant rentetab, hvilket kommunen kan have gjort som følge af den  

 administrative  

 praksis, der blev fulgt forud for 8.1.1990, jf. det herom anførte i  

 styrelsens  

 nævnte skrivelse af 30.3.1990 til (K) kommune.
 Ifølge kommunens oplysning i  

 skrivelse af 12.7.1990 og ifølge den nærmere redegørelse, som kommunen nu har  

 givet i sin skrivelse af 4.1.1991, er der i den foreliggende sag intet sådant  

 forhåndstilsagn givet fra kommunens side.
 Det skal endvidere  

 understreges, at efter styrelsens opfattelse har der ikke været hjemmel til  

 at  

 yde tabserstatning som følge af en konstateret rentemarginal, således som det  

 er sket i en række tilfælde, og dette er blandt andet baggrunden for, at  

 styrelsen har udsendt ovennævnte cirkulæreskrivelse af 8.1.1990.
 Bygge- og Boligstyrelsen  

 finder med henvisning til ovenstående ikke, at (A) kan gøre krav på, at sagen  

 skal afgøres i overensstemmelse med tidligere sager, hvor rentemarginalen er  

 medtaget som en støtteberettiget udgift.
..." Styrelsen indhentede i øvrigt  

 i anledning af A's klage til mig en udtalelse fra Direktoratet for Stadens  

 Faste Ejendomme.
Direktoratet oplyste således i skrivelse af 4. januar 1991  

 bl.a., at baggrunden for at erstatte "rentemarginalen" i den af A  

 omtalte sideløbende saneringssag ikke skyldtes tilkendegivelser herom fremsat  

 af en vicekontorchef i direktoratet, men at kravets eksistens telefonisk var  

 bekræftet over for den pågældende andelsboligforenings revisor.
 A fremsatte i skrivelse af  

 21. marts 1991 sine bemærkninger til de to udtalelser.
 I et brev til A udtalte jeg  

 følgende:
 "Reglerne om støtte i  

 form af rentesikring til de udførte ombygnings- og istandsættelsesarbejder  

 findes i saneringslovens § 52 (lovbekendtgørelse nr. 385 af 4. august 1983  

 med  

 senere ændringer), hvori bl.a. bestemmes:
 "...
 Stk. 2.  

  

 Rentesikring  

 ydes for så vidt angår de godkendte udgifter med fradrag af indestående på  

 udvendige vedligeholdelseskonti, jfr.  

 lov om midlertidig regulering af boligforholdene ...
Stk. 3.  

  

 Rentesikringen  

 ydes til renteudgiften ud over en effektiv forrentning på mere end en  

 basisrente på 6 pct. p.a. af de optagne lån.
Ved beregningen af  

 rentesikringen  

 kan der ikke tages hensyn til en forrentning, der ligger ud over  

 markedsrenten  

 for sædvanlige lån i realkreditinstitutterne til ombygnings- og  

 forbedringsarbejder i udlejningsejendomme.
 Stk. 4.  

  

 Rentesikringen  

 ydes med virkning fra arbejdernes færdiggørelse og udbetales kontant. ....
Stk. 5....." Det fremgår af sagens akter,  

 at byggelånsrenten incl. provision i perioden 1. maj 1987 (skæringsdagen) til  

 den 14. august 1989, hvor den endelige finansiering fandt sted, oversteg  

 rentesikringen beregnet i henhold til lovens § 52, stk. 3. Herved fremkom en  

 udækket renteudgift, "rentemarginalen", der som udgangspunkt skal  

 betales af (A). (A) har opgjort denne til 276.185,62 kr.
Efter det oplyste fulgte (K)  

 Kommune i årene 1985-1990 en praksis, hvorefter kommunen efterfølgende, når  

 den  

 endelige finansiering havde fundet sted, i et vist omfang dækkede  

 rentemarginalen som supplerende saneringstab.
Denne praksis var efterhånden  

 kendt i en større kreds.
 I forbindelse med en nærmere  

 gennemgang af nogle konkrete sager konstaterede Bygge- og Boligstyrelsen i  

 december 1989, at der ikke i saneringsloven eller dennes forarbejder var  

 hjemmel til helt eller delvist at dække "rentemarginalen".
I cirkulæreskrivelse af 8.  

 januar 1990 vedrørende rentesikring understregede styrelsen derfor, at ejere,  

 der var berettigede til rentesikring, ikke kunne gøre krav gældende om  

 regulering af støtten som følge af rentetab i forbindelse med afregning af  

 rentesikringen.
I skrivelsen var ikke anført, fra hvilket tidspunkt denne  

 praksis skulle følges.
Bygge- og Boligstyrelsen tilsluttede sig imidlertid i  

 skrivelse af 30. marts 1990 til (K) Kommune, at kommunen lod et supplerende  

 tab  

 komme til udbetaling i henhold til den hidtil fulgte praksis, såfremt det  

 dokumenteredes, at kommunen havde givet en ejer forhåndstilsagn om en vis  

 dækning af "rentemarginalen".
 Som (A) har forelagt sagen  

 for mig, har jeg ikke anledning til at gå nærmere ind på spørgsmålet, om der  

 i  

 saneringsloven eller dens forarbejder er hjemmel til helt eller delvist at  

 dække "rentemarginalen". Jeg lægger derfor i det følgende Bygge- og  

 Boligstyrelsens opfattelse af dette spørgsmål til grund for min afgørelse.
 Det er såvel i teorien som i  

 retspraksis antaget, at en forvaltningsmyndighed ikke er afskåret fra at  

 ændre  

 administrativ praksis, se nærmere herom Poul Andersen, Dansk Forvaltningsret,  

 5. udgave, s.  

 428 f,  

 og Juridisk Grundbog, bind 4, 1989, s. 25.
 Det kan således ikke give mig  

 anledning til bemærkninger, at Bygge- og Boligstyrelsen i 1990 efter at have  

 konstateret den manglende hjemmel til at dække "rentemarginalen"  

 meddelte, at denne udgift måtte afholdes af ejendommens ejer.
 Da baggrunden for den ændrede  

 praksis var manglende hjemmel til at afholde udgiften, kan det heller ikke  

 give  

 mig anledning til bemærkninger, at den ændrede praksis blev fulgt i alle  

 sager, hvori der endnu ikke var truffet konkret afgørelse om udbetaling af  

 supplerende tab, medmindre det kunne dokumenteres, at kommunen havde givet en  

 ejer forhåndstilsagn om en vis dækning af "rentemarginalen".
 Det fremgår ikke af sagens  

 akter, at (K) Kommune på forhånd under sagens behandling i kommunen havde  

 givet  

 (A) tilsagn om en vis dækning af "rentemarginalen". Jeg bemærker i  

 den forbindelse, at det tilsagn om dækning, der blev givet  

 Andelsboligforeningen  

 (B), ikke ses at omfatte (A).
 Det kan derfor ikke give mig  

 anledning til bemærkninger, at Bygge- og Boligstyrelsen den 3. august 1990  

 afslog at yde dækning i henhold til et forhåndstilsagn herom.
 Størrelsen af  

 "rentemarginal-beløbet" afhænger - udover af forskellen mellem  

 byggelånsrenten og den endelige finansieringsrente - af tidsforløbet mellem  

 skæringsdagen for ombygningens afslutning og den endelige finansiering.
Bygge- og Boligstyrelsen  

 anførte derfor, jf. ovenfor, i cirkulæreskrivelsen af 8. januar 1990, at en  

 ejer for at mindske sit rentetab snarest muligt i tilslutning til  

 saneringsarbejdernes afslutning burde hjemtage det endelige lån, eventuelt  

 som  

 et acontolån.
Styrelsen forudsatte ligeledes, at kommunen berigtigede  

 byggeregnskabet  

 hurtigst muligt og senest inden 3 måneder fra modtagelsen af det endelige  

 dokumenterede regnskab.
Hvor fristen ikke kunne overholdes, burde kommunen  

 afgive en foreløbig udtalelse til brug for ejerens endelige finansiering af  

 ombygningen.
Skæringsdagen for  

 afslutningen af ombygningsarbejderne på (A's) ejendom fastsattes til den 1.  

 maj  

 1987. Endeligt byggeregnskab blev indsendt til kommunen den 22. januar 1988.  

 Sagsbehandlingen i kommunen varede ca. 1 år.
Kommunens godkendelse af det  

 endelige byggeregnskab forelå således først den 24. januar 1989. Endelig  

 finansiering og dermed fiksering af det beløb, der i henhold til den hidtil  

 fulgte praksis dannede grundlag for udbetaling af supplerende  

 saneringstabserstatning, fandt sted den 14. august 1989. At den endelige  

 finansiering skete så sent, skyldtes bl.a., at ibrugtagningstilladelsen, der  

 var en forudsætning for den endelige låneoptagelse, fremkom på et meget sent  

 tidspunkt.
Det fremgår ikke af de foreliggende oplysninger, hvad årsagen  

 hertil  

 var.
Jeg må lægge til grund, at  

 såvel (A) som kommunen i hele denne periode gik ud fra, at en vis del af  

 udgiften til "rentemarginalen" ville blive dækket i henhold til den  

 i perioden fulgte administrative praksis.
Hverken (A) eller kommunen havde  

 derfor særlig anledning til at fremskynde sagens behandling og den endelige  

 låneoptagelse.
På denne baggrund foreligger  

 der efter min opfattelse i (A's) sag sådanne helt særlige omstændigheder, der  

 -  

 på samme måde som et forhåndstilsagn - vil kunne danne grundlag for  

 udbetaling  

 af i hvert tilfælde en del af "rentemarginal-beløbet", selv om et  

 egentligt forhåndstilsagn herom ikke er givet." Jeg gjorde Bygge- og  

 Boligstyrelsen bekendt med min opfattelse og henstillede samtidig til  

 styrelsen  

 at overveje sagen på ny.
