EN KØBER KØBTE FOR KNAP 3.000 KR.
PÅ UDSALG EN SOFA OG TO STOLE MED  

 BETRÆK AF INDISK BOMULD.
EFTER AT HAVE VASKET BETRÆKKET, SOM ER FORSYNET MED  

 LYNLÅS OG DERMED AFTAGELIGT, PÅ ET SKÅNSOMT VASKEPROGRAM SKRED SØMMENE PÅ  

 BETRÆKKET.
FORBRUGERKLAGENÆVNET LAGDE PÅ BAGGRUND AF OPLYSNINGER FRA DEN  

 SAGKYNDIGE TIL GRUND, AT BETRÆKKET IKKE KUNNE TÅLE ALMINDELIG  

 VASKEBEHANDLING.
DA BETRÆKKET VAR AF BOMULD OG AFTAGELIGT, FANDT NÆVNET, AT  

 KLAGEREN HAVDE VÆRET BERETTIGET TIL AT FORVENTE AT BETRÆKKET KUNNE VASKES,  

 NÅR DER IKKE VAR ADVARET MOD VASK.
DA INDKLAGEDE IKKE HAVDE GODTGJORT, AT MAN  

 VED KØBET HAVDE ADVARET MOD VASK, FANDT NÆVNET, AT DET KØBTE HAVDE VÆRET  

 BEHÆFTET MED EN VÆSENTLIG MANGEL, SOM BERETTIGEDE KLAGEREN TIL AT HÆVE KØBET.
 En klager købte for knap 3000 kr. på udsalg en sofa og to stole med betræk  

 af indisk bomuld.
 Efter at have vasket betrækket, som var forsynet med lynlås og dermed  

 aftageligt, på et uldvaskeprogram, skred sømmene på betrækket.
Klageren reklamerede derpå til indklagede, som oplyste, at betrækket burde  

 have været renset, at det ikke var blevet lovet, at betrækket kunne vaskes,  

 men at man tværtimod altid frarådede vask.
Indklagede afviste derfor  

 klagerens krav om, at købet skulle hæves.
Indklagede indbragte derfor sagen  

 for Forbrugerklagenævnet.
Forbrugerklagenævnets sagkyndige besigtigede et par af de beskadigede  

 hyndebetræk.
De sagkyndige kunne konstatere udtrævling og trådforskydning  

 samt totalt sømsvigt enkelte steder og bemærkede, at sømmene ikke var  

 konstruerede til at modstå almindelig vask, og at der ved syningen af sømmene  

 ikke var gjort noget for at sikre mod udskridning.
Forbrugerklagenævnet lagde efter oplysningerne i den sagkyndiges erklæring  

 til grund, at betrækket ikke har kunnet tåle en almindelig vaskebehandling.  

 Da betrækket var af bomuld og aftageligt på grund af lynlåsen fandt nævnet,  

 at klageren havde været berettiget til at forvente, at betrækket kunne  

 vaskes, når der ikke var advaret mod vask.
Indklagede havde ikke godtgjort,  

 at man ved købet havde advaret mod vask.
 Nævnet fandt herefter, at betrækket havde været behæftet med en væsentlig  

 mangel, som berettigede klageren til at hæve købet.
