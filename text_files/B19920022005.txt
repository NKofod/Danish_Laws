 I henhold til § 5, stk. 2, i lov om frikommuner, jf. lovbekendtgørelse nr.  

 644 af 12. september 1991, som ændret ved lov nr. 940 af 27. december 1991,  

 meddeles:
 § 1.  Sundhedsministeren har den 31. marts 1992  

 godkendt frikommuneregulativ nr. 21 for Storstrøms Amt om betalingsordning  

 for ventepatienter i sygehusvæsenet i Storstrøms Amt, jf. § 45 b i lov om  

 frikommuner.
 § 2.  Frikommuneregulativet indebærer, at Storstrøms  

 Amtskommune uanset reglerne i § 5, stk. 1, i lov om sygehusvæsenet, jf.  

 lovbekendtgørelse nr. 476 af 7. november 1985, som ændret ved lov nr. 192 af  

 29. marts 1989 og lov nr. 389 af 7. juni 1989, af en kommune i  

 amtsrådskredsen kan opkræve betaling pr. sengedag for patienter, der efter  

 afsluttet sygehusbehandling fortsat er indlagt på amtskommunens sygehuse, og  

 som har bopæl i den pågældende kommune.
 § 3.  Frikommuneregulativet har virkning fra den 1.  

 april 1992 og gælder til og med 31. december 1993. Frikommuneregulativet vil  

 være fremlagt de samme steder som amtsrådets mødedagsordener, jf. § 9, stk.  

 3, i lov om kommunernes styrelse.
