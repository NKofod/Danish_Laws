Den 25. juni 1995 undertegnedes i Kairo en overenskomst mellem Danmark og Egypten, ifølge hvilken den danske regering yder et beløb på 13,5 millioner kroner til støtte til opbygning af den egyptiske miljøforvaltning, fase 1.
 Projektets formål er at fremme en bæredygtig udvikling i Egypten gennem  

 øget hensyntagen til miljøet i den egyptiske planlægning og administration.  

 Projektet yder støtte til opbygningen af en egyptisk miljøstyrelse, så den på  

 grundlag af faglig kompetence og effektiv ledelse kan blive en  

 indflydelsesrig medspiller i den egyptiske centraladministration, og således  

 at den kan varetage sit mandat, som det er fastlagt i den egyptiske miljølov.
 Projektet har en løbetid på 2 år og vil blive gennemført i tæt samarbejde  

 mellem den danske og den egyptiske miljøstyrelse på ledelses- og  

 sagsbehandlerniveau med henblik på at sikre en overførsel af viden,  

 erfaringer og procedurer.
 Aftalen er trådt foreløbigt i kraft ved undertegnelsen og endeligt efter  

 godkendelse fra de egyptiske myndigheder den 31. januar 1996.
