 I medfør af § 29, stk. 3, i lov om varmeforsyning, jf.
lovbekendtgørelse nr. 330 af 29. juni 1983, og § 5 i forvaltningsloven, lov nr. 571 af 19. december 1985, fastsættes efter forhandling med justitsministeren:
§ 1.  Gas- og varmeprisudvalget består af 1 formand og  

 13 andre medlemmer, som udnævnes af energiministeren.
Formanden og 7 af  

 medlemmerne skal være uafhængige af forsyning- og kommunale interesser og  

 skal repræsentere forbrugerinteresser samt juridisk, nationaløkonomisk,  

 regnskabsmæssig og teknisk sagkundskab.
Af de øvrige 6 medlemmer udnævnes 1  

 medlem efter indstilling fra Danske Elværkers Forening, 1 medlem efter  

 indstilling fra Danske Fjernvarmeværkers Forening, 1 medlem efter indstilling  

 fra Dansk Naturgas A/S, 1 medlem efter fælles indstilling fra  

 naturgasdistributionsselskaberne, 1 medlem efter indstilling fra Kommunernes  

 Landsforening, og 1 medlem efter fælles indstilling fra Københavns Kommune og  

 Frederiksberg Kommune.
 Stk. 2.  Energiministeren udpeger blandt udvalgets  

 medlemmer en næstformand, som under formandens forfald fungerer i hans sted.
 Stk. 3.  Energiministeren kan udpege to tilforordnede  

 til udvalget.
 § 2.  Udvalgets sekretariat varetages af  

 Monopoltilsynets direktorat (Monopoldirektoratet), der modtager og opbevarer  

 de i henhold til varmeforsyningslovens § 28, stk. 1, foretagne anmeldelser.
§ 3.  Udvalgets formand og næstformand forbereder  

 sagernes forelæggelse for udvalget.
Formanden tilrettelægger og leder  

 udvalgets møder.
§ 4.  Udvalget afholder møder på de af udvalget  

 vedtagne mødedage, og i øvrigt så ofte formanden finder anledning hertil,  

 eller når 4 medlemmer fremsætter ønske om afholdelse af møde til behandling  

 af nærmere angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling, og være vedlagt det efter formandens skøn fornødne materiale.
Stk. 3.  Monopoldirektoratets direktion skal være  

 repræsenteret ved udvalgets møder.
Efter aftale mellem formand og direktion  

 kan andre af Monopoldirektoratets ansatte tilkaldes til møderne.
§ 5.  På udvalgets møder behandles sager af principiel  

 eller samfundsmæssig eller økonomisk betydning.
Er en sag så påtrængende, at  

 den ikke kan afvente et udvalgsmøde, afgøres den af formanden.
Beretning om  

 således trufne afgørelser gives på det nærmest følgende møde i udvalget.
 Stk. 2.  Monopoldirektoratets direktør og udvalgets  

 enkelte medlemmer samt de tilforordnede kan begære en sag gjort til genstand  

 for behandling i udvalget.
Stk. 3.  Under varetagelsen af udvalgets daglige  

 forretninger kan Monopoldirektoratet uden forelæggelse for udvalget træffe  

 afgørelse i konkrete sager i overensstemmelse med udvalgets faste praksis  

 eller de af udvalget tilkendegivne retningslinier.
Beretning om således  

 trufne afgørelser gives på det nærmest følgende møde i udvalget.
 Stk. 4.  På udvalgets møder afgives beretning om  

 sekretariatet virksomhed.
 Stk. 5.  Udvalget kan til enhver tid af  

 Monopoldirektoratet begære sig meddelt alle fornødne oplysninger.
 § 6.  Udvalget er beslutningsdygtig, når mindst  

 halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 7.  Er et medlem af særlige grunde forhindret i at  

 deltage i et enkelt udvalgsmøde, kan medlemmet sende en stedfortræder efter  

 forudgående aftale med formanden.
 Stk. 2.  Er et medlem af særlige grunde forhindret i at  

 deltage i udvalgets arbejde i en længere periode, skal energiministeren  

 udnævne en stedfortræder efter reglerne i § 1.
 Stk. 3.  Medlemmer, der er forhindret i at give møde,  

 skal give Monopoldirektoratet meddelelse herom.
§ 8.  Et medlem udpeget til repræsentation af  

 forsyningsinteresser anses for inhabil i relation til en sag, hvori et  

 selskab, som vedkommende medlem enten deltager i ledelsen af eller i øvrigt  

 har en nær tilknytning til, er part.
Dette gælder dog ikke, hvis sagens  

 realitet i det hele angår et branchegenerelt og ikke selskabsspecifikt  

 problem, medmindre sagen er rejst på en sådan måde, at den samtidig kan have  

 karakter af en tvist.
Stk. 2.  På formødet, hvor dagsorden fastlægges for det  

 kommende udvalgsmøde, træffer udvalgets formand og næstformand bestemmelse om  

 indkaldelse af stedfortræder, hvor den i stk. 1 nævnte retningslinie må  

 antages at føre til inhabilitet for et eller flere medlemmer ved behandlingen  

 af en eller flere sager på det pågældende udvalgsmøde.
Er der truffet sådan  

 bestemmelse, gives der udvalgets medlemmer meddelelse herom ved indkaldelsen  

 til mødet.
 Stk. 3.  Det påhviler samtlige medlemmer af udvalget  

 efter modtagelse af indkaldelse til et udvalgsmøde at sætte sig ind i de  

 sager, som kommer til behandling på mødet, således at der snarest og forud  

 for dette kan gives besked til Monopoldirektoratet, hvis der i øvrigt skulle  

 foreligge forhold, som kan give anledning til, at der vil kunne rejses  

 spørgsmål om vedkommendes habilitet, jf. herved forvaltningslovens § 3. I  

 givet fald sørger Monopoldirektoratet for, at formand og næstformand  

 orienteres med henblik på at træffe bestemmelse om indkaldelse af  

 stedfortræder.
 Stk. 4.  På udvalgsmødet afgør udvalget forud for  

 behandlingen af de enkelte sager de rejste spørgsmål om inhabilitet, dog  

 således at vedkommende, som sagen angår, ikke deltager i behandlingen og  

 afgørelse af spørgsmålet herom.
 § 9.  Udvalgets afgørelser skal meddeles skriftligt og  

 indeholde oplysning om de forhold og synspunkter, som har været bestemmende  

 for afgørelsen.
§ 10.  Der udfærdiges referater af udvalgets møder.  

 Referaterne skal indeholde trufne afgørelser med angivelse af de forhold og  

 synspunkter, der har været bestemmende for afgørelsen.
I tilfælde af  

 afstemning angives resultatet heraf.
Referater af udvalgets møder  

 underskrives af formanden på udvalgets vegne og opbevares sammenmed de for  

 udvalget forelagte redegørelser og bilag af Monopoldirektoratet.
§ 11.  Ved afgivelse af oplysninger om tekniske  

 hemmeligheder kan den, der skal afgive oplysningerne, over for udvalgets  

 formand fremsætte begæring om, at oplysningerne ikke afgives over for det  

 samlede udvalgs medlemmer.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 § 12.  Udvalgets medlemmer og deres eventuelle  

 stedfortrædere samt de tilforordnede er under ansvar efter borgerlig  

 straffelovs § 152 forpligtet til over for alle uvedkommende at hemmeligholde,  

 hvad de igennem deres virksomhed bliver vidende om.
 Stk. 2.  Monopoldirektoratets tjenestemænd, medhjælpere  

 og tilkaldte sagskyndige er under ansvar efter borgerlig straffelovs §§ 152  

 og 264b, jf. tjenestemandslovens § 10, stk. 2, forpligtet til over for alle  

 uvedkommende at hemmeligholde, hvad de gennem deres virksomhed bliver vidende  

 om.
 Stk. 3.  Monopoldirektoratet fører, medmindre udvalget  

 træffer anden bestemmelse, de med udvalgets virksomhed forbundne  

 forhandlinger med offentlige myndigheder, organisationer, erhvervsdrivende og  

 private.
Stk. 4.  Monopoldirektoratet er beføjet til at kræve  

 meddelt alle sådanne oplysninger, som skønnes nødvendige for udvalgets  

 virksomhed, herunder til afgørelse af, om et forhold falder ind under lovens  

 bestemmelser.
Monopoldirektoratet kan således kræve indsendt behørigt  

 bekræftede udskifter af protokol- og regnskabsmateriale og indkalde personer  

 til mundtlig forklaring.
Endvidere er direktoratet berettiget til at få  

 adgang til regnskaber og regnskabsbøger og til på stedet at foretage de til  

 forholdenes oplysning fornødne undersøgelser.
 Stk. 5.  Monopoldirektoratets direktør træffer afgørelse  

 om, hvorvidt der skal rettes henvendelse til anklagemyndigheden om  

 tiltalerejsning, jf. varmeforsyningslovens § 37. Sager, i hvilke der  

 foreligger særlig tvivl, skal dog forinden fremsendelse til  

 anklagemyndigheden forelægges udvalget.
Stk. 6.  Klage over de af udvalget trufne afgørelser  

 videresendes senest i løbet af 8 dage til Monopolankenævnet.  

 Monopoldirektoratet meddeler nævnet de til klagens bedømmelse nødvendige  

 oplysninger.
Ved videresendelse af en klage til nævnet påhviler det  

 monopoldirektoratet at påpege, hvorvidt der blandt det materiale, som  

 forelægges nævnet, måtte være fortrolige eller hemmelige oplysninger,  

 herunder oplysninger af den i § 10 nævnte art angående klagerens egen  

 virksomhed eller virksomheder, eller oplysninger, som ikke uden skade for  

 almindelige samfundsinteresser kan udleveres.
 § 13.  Bekendtgørelsen træder i kraft den 15. april  

 1989. Samtidig ophæves Energiministeriets bekendtgørelse nr. 84 af 23.  

 februar 1981.
