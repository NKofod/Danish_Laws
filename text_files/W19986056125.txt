Sømandsfradrag beregningsgrundlag Reference:
 Lov nr. 362 af 1. juli 1988 om særlige fradrag  

 til sømænd m.v., § 3.
LV 1997 A.B.3.1.1.2 A's klage til Landsskatteretten for  

 indkomstårene 1993, 1994 og 1995 vedrørte det af de stedlige  

 skattemyndigheder  

 beregnede sømandsfradrag, hvor det var anført:
 "Forinden beregning af sømandsfradragets  

 størrelse efter sømandsfradragsloven skal ATP, AUD og pensionsordninger fragå  

 i  

 grundlaget.
Indkomståret 1993 er dog ikke realitetsbehandlet  

 under henvisning til, at klager over beregningen skulle have været påklaget  

 inden 4 uger efter underretning om beregningen, jf. bekendtgørelse nr. 768 af  

 19. september 1995 § 17." De stedlige skattemyndigheder havde anført, at  

 klagen vedrørte årsopgørelserne for indkomstårene 1993-1995 vedrørende  

 beregning af sømandsfradrag i henhold til lov nr. 362 af 1. juli 1988 om  

 særlige fradrag til sømænd mv.
 Årsopgørelse vedrørende indkomståret 1993 var  

 udskrevet den 17. maj 1994.
 Vedrørende ansættelsen for indkomståret 1994  

 havde klageren tidligere påklaget spørgsmålet om arbejdsmarkedsbidragets  

 betydning for beregningsgrundlaget vedrørende sømandsfradraget.  

 Landsskatteretten havde, i TfS 1996.873, bl.a. givet følgende begrundelse:
 "Videre bemærker Landsskatteretten, at  

 klageren er omfattet af sømandsfradragslovens § 1, stk. 1, nr. 1, litra b,  

 idet  

 han har erhvervet lønindtægt ved tjeneste ombord på et dansk skib i nærfart,  

 jf. lovens § 1.  

 Fradrag foretages efter  

 lovens § 3 ved opgørelse af den skattepligtige indkomst, sammenholdt med § 4,  

 og det opgøres som summen af et fast beløbsfradrag og et procentfradrag  

 beregnet af lønindtægten, jf. lovens § 3, stk. 2, jf. stk. 1.
 I henhold til bemærkninger til § 1 i lovforslag  

 L22 af 8. juni 1988 Folketingstidende 1987/88 Tillæg A, afgrænses lønindkomst  

 efter sømandsfradragsloven således:
"Fradrag gives i lønindtægt erhvervet ved  

 tjeneste om bord.
Der tænkes herved på lønindtægt som efter gældende regler  

 er  

 omfattet af sømandsskattelovens § 2, stk. 5, nemlig enhver skattepligtig  

 indtægt i penge eller penges værdi, herunder hyre, lønnings- eller andet  

 arbejdsvederlag, værdien af fri kost, provision, drikkepenge o.lign., som en  

 sømand erhverver i forbindelse med sit arbejde eller tjeneste ombord.  

 Hertil henregnes også beløb, der udbetales  

 sømanden under midlertidigt ophold i land, samt dagpenge, som rederiet  

 udbetaler efter lovgivningen om dagpenge ved sygdom eller fødsel, og  

 bjærgeløn." (udhævning) Landsskatteretten finder det uomtvisteligt, at  

 selve sømandsfradraget, når det er beregnet, skal fragå i den skattepligtige  

 indkomst efter fradrag af bidrag, jf. ligningslovens § 7 L.
(Udhævning) Der findes herefter ikke indført særlig hjemmel  

 til at mindske fradragsværdien af sømandsfradraget, der i henhold til  

 sømandsfradragslovens § 3 fortsat skal opgøres på grundlag af lønindtægten  

 opgjort efter sømandsfradragslovens § 1 Sømandsfradrag Opgørelse af fradrag i henhold til  

 sømandsfradragsloven tager udgangspunkt i lønindtægten om bord før fradrag af  

 arbejdsmarkedsbidrag".
 På baggrund af ovennævnte kendelse fra  

 Landsskatteretten havde klageren den 2. oktober 1996 fremsendt følgende  

 anmodning om genoptagelse:
 "Emne: Årsopgørelse 1991, 1993, 1994 og  

 1995.
Ved Landsskatterettens kendelse af 23.09.96, J.  

 nr. 641-1229-0002, er det fastslået, at sømandsfradrag skal beregnes af  

 sømandens bruttoløn.
Da jeg i ovennævnte indkomstår har fået beregnet  

 sømandsfradrag efter fradrag af ATP, AUD, kapitalpension, eget bidrag til  

 firmapension og AM-bidrag, skal jeg hermed anmode om at få tilsendt nye  

 årsopgørelser for ovennævnte indkomstår. 1992 er ikke aktuel, da jeg dette år  

 havde max. sømandsfradrag.  

 Før 1991 var  

 jeg ikke omfattet af sømandsskat." Klageren modtog ny årsopgørelse vedrørende  

 indkomståret 1994 den 23. december 1996.  

 Årsopgørelse for indkomståret 1995 var modtaget den 21. april 1997.
 Den kommunale skattemyndighed havde foretaget  

 høring af Told- og Skatteregionen, der ved brev af 6. januar 1997 havde  

 afgivet  

 følgende svar, hvilket var sendt til klageren:
 "De anfører i Deres brev, at  

 Landsskatteretten i sin kendelse af 23. september 1996 har ændret praksis,  

 således at sømandsfradraget skal beregnes af bruttoindkomsten, d.v.s. før  

 fradrag af såvel arbejdsmarkedsbidrag som ATP og arbejdsgivers indbetalinger  

 på  

 en pensionsordning mv.
 De henviser herunder bl.a. til kendelsens side  

 5, linje 15-24.
 I klagen til Landsskatteretten har Deres revisor  

 nedlagt subsidiær påstand om, at fradrag i henhold til sømandsfradragslovens  

 §  

 3 skal anerkendes beregnet på grundlag af lønindtægten forinden reduktion af  

 arbejdsmarkedsbidrag.
 Regionen skal gøre opmærksom på, at det citat,  

 De nævner er en del af Deres revisors procedure til den subsidiære påstand.
 Regionen mener i lighed med den kommunale  

 skatteforvaltning, at Landsskatteretten alene i sin kendelse har taget  

 stilling  

 til det spørgsmål, der er rejst under den subsidiære påstand.  

 Dette følger også af Landsskatterettens  

 præmisser.
 Det bemærkes herunder, at Landsskatteretten i  

 sin afgørelse udtaler, at sømandsfradraget i henhold til  

 sømandsfradragslovens  

 § 3 fortsat skal opgøres efter sømandsfradragslovens § 1.
 Regionen mener derfor ikke, at kendelsen er  

 udtryk for en praksisændring med hensyn til ATP, arbejdsgivers indbetalinger  

 på  

 pensionsordninger mv., som Deres revisor giver udtryk for i sin artikel i  

 "Navigatør".  

 Det kan i øvrigt  

 oplyses, at Told- og Skattestyrelsen vil foranstalte en automatisk ændring af  

 beregningen af søfradraget for de foregående år som følge af, at fradraget  

 skal  

 beregnes af lønindtægten før arbejdsmarkedsbidrag".
Skatteankenævnet havde ved afgørelse af 8.  

 august 1997 vedrørende indkomstårene 1991 og 1993 fundet, at ansættelsen for  

 disse år skulle have været påklaget senest 4 uger efter henholdsvis 14.  

 december 1992 og 17. maj 1994, jf. bekendtgørelse nr. 768 af 19. september  

 1995  

 § 17, hvilket ikke var sket.
I henhold til nævnte bekendtgørelse kunne  

 beregning af skatterne påklages til ankenævnet inden 4 uger efter, at  

 underretning om beregningen var modtaget, hvilket ikke var sket.
Nævnet havde  

 hertil bemærket, at et skatteankenævn ikke kunne genoptage ansættelser, som  

 den  

 kommunale skattemyndighed ikke havde taget stilling til, jf.  

 skattestyrelseslovens § 5.  

 Endelig havde  

 nævnet bemærket, at den kommunale skattemyndighed ikke kunne genoptage  

 ansættelsen for indkomståret 1993, da der ikke skulle foretages nogen ændring  

 af ansættelsen, idet der var tale om et beregningsfradrag.
Vedrørende  

 indkomstårene 1994 og 1995 havde skatteankenævnet fundet, at fradrag efter  

 lov  

 om sømandsfradrag § 3 skulle beregnes af lønindtægt, der var erhvervet ved  

 tjeneste ombord på et skib i nærfart, efter fradrag af ATP, AUD og  

 pensionsordninger, hvor der efter pensionsbeskatningslovens § 19 var  

 bortseelsesret for bidraget.  

 Den  

 tidligere sømandsskattelov med sin § 2, stk. 5, indeholdt ifølge nævnet alene  

 en opremsning af de forskellige indtægtskategorier, der indgik i indtægten,  

 hvorfor der også måtte ses på lovens § 4, som afklarede hvorledes indtægten  

 om  

 bord skulle opgøres.
Nævnet fandt således ikke, at det havde været lovgivers  

 hensigt, at det tidligere grundlag for sømandsskattens beregning ved overgang  

 til den nye lov om sømandsfradrag skulle forøges med ATP, AUD og  

 pensionsordninger.  

 Nævnet havde  

 endvidere henvist til cirkulære nr. 144 af 30. november 1988 pkt. 1 og 18.
 Klagerens repræsentant havde over for  

 Landsskatteretten nedlagt påstand om, at sømandsfradraget for indkomstårene  

 1993, 1994 og 1995 beregnedes korrekt i henhold sømandsfradragsloven, idet  

 fradraget skulle beregnes af bruttolønnen, dvs. løn uden fradrag af nogen  

 art.
Til støtte herfor var bl.a. anført, at klageren  

 for så vidt angik indkomståret 1993 den 2. oktober 1996 havde anmodet om  

 genoptagelse hos den kommunale skattemyndighed, hvilken anmodning af  

 forvaltningen blev videresendt til Told- og Skattestyrelsen, hvorfor der ikke  

 var sket realitetsbehandling, og der forelå derfor ingen afgørelse.
Anmodning  

 om genoptagelse var gentaget rejst over for den kommunale skattemyndighed, og  

 anmodningen måtte anses at ligge inden for den i skattestyrelseslovens § 4  

 hjemlede 3 års-frist.
Ankenævnet havde imidlertid ved sin begrundelse anført,  

 at forvaltningen ikke kunne genoptage ansættelsen, idet der var tale om et  

 beregningsfradrag, og dermed ikke en ændring af skatteansættelsen.
Dette  

 kunne  

 ikke være en korrekt antagelse, idet fradragets størrelse påvirkede den  

 skattepligtige indkomst og dermed skatteansættelsen.
Under hensyntagen til  

 nævnte betragtninger burde Landsskatteretten tillige påkende indkomståret  

 1993.  

 I det mindste burde indkomståret 1993 medtages i klagebehandlingen efter  

 skattestyrelseslovens § 23, stk. 6.  

 Der  

 var henvist til Landsskatterettens kendelse af 23. september 1996,  

 offentliggjort i Tidsskrift for Skatteret 1996, nr. 873,  

 vedrørende klageren, hvoraf fremgik, at  

 sømandsfradraget skulle beregnes på grundlag af lønindtægten om bord før  

 fradrag af arbejdsmarkedsbidrag.  

 Kendelsen tog alene direkte stilling til, at sømandsfradraget skulle  

 beregnes før fradrag af arbejdsmarkedsbidrag, hvor det anførtes:
 "..at sømandsfradraget skal opgøres på  

 grundlag af lønindtægten opgjort efter sømandsfradragslovens § 1".
Det var dog umiddelbart afgørende, hvad der  

 erhvervedes som følge af arbejdet ombord.
Af bemærkningerne til § 1 fremgik  

 følgende:
 "Fradrag gives i lønindtægt erhvervet ved  

 tjeneste om bord.  

 Der tænkes her på  

 lønindtægt, som efter gældende regler er omfattet af sømandsskattelovens § 2,  

 stk. 5, nemlig enhver skattepligtig indtægt i penge eller penges værdi --,  

 som  

 en sømand erhverver i forbindelse med sit arbejde eller tjeneste om  

 bord".
Det måtte herefter anses utvivlsomt, at  

 fradraget blev beregnet på grundlag af alt, hvad der kontraktretligt blev  

 erhvervet som følge af arbejdet ombord, og det var derfor ikke tilfældigt, at  

 bemærkningerne henviste til den tidligere gældende sømandsskattelovs § 2,  

 stk.  

 5 og ikke til § 4.  

 Efter  

 sømandsskatteloven betalte man skat på grundlag af en indtægt, der blev  

 opdelt  

 henholdsvis om bord og i land.
Der sondredes mellem lønindtægten og  

 opgørelsen  

 af den indtægt, der dannede grundlag for beregning af sømandsskat.
I  

 sidstnævnte opgørelse skete reduktion med egne bidrag til pensionsordninger,  

 når disse indbetaltes via arbejdsgiveren mv.
Skatten blev naturligvis  

 beregnet  

 af et nettobeløb uden, at det deraf kunne udledes, at indtægten også skulle  

 opgøres som et nettobeløb.
Den samlede bruttoindtægt var skattepligtig, og  

 der  

 kunne alene foretages de angivne fradrag i den skattepligtige indkomst, og  

 således skulle sømandsfradraget beregnes af bruttoindtægten, d.v.s. den  

 samlede  

 indkomst før fradrag af bidrag til ATP, AUD, pensionsordninger og  

 arbejdsmarkedsbidrag.
Der var intet belæg for en fortolkning af loven, der  

 kunne medføre en beregning af sømandsfradrag af nettoløn, dvs. efter  

 ovennævnte  

 bidrag m.v.
En anvendelse af nettolønnen som  

 beregningsgrundlag ville endvidere have den effekt, at f.eks. en sømand, som  

 valgte at lade sin arbejdsgiver indbetale pensionsbidrag, ville få et mindre  

 sømandsfradrag, end hvis han selv indbetalte pensionsbidraget på en privat  

 ordning.
Dette ville være helt urimeligt og støttede klart et synspunkt om,  

 at  

 fradraget skulle beregnes af bruttolønnen.
Til skatteankenævnets bemærkning  

 om,  

 at den tidligere sømandsskattelovs § 4 også skulle anvendes ved tolkning af  

 begrebet indtægt, var det anført, at bestemmelsen fandtes i lovens kapitel,  

 der  

 indeholdt anvisning af, hvorledes sømandsskatten skulle beregnes, idet  

 skatten  

 blev beregnet og indeholdt af skibets fører på rederiernes vegne, jf. lovens  

 §  

 10. Det pågældende kapitel var en vejledning til arbejdsgiveren om, af hvilke  

 beløb, der skulle trækkes kildeskat på samme måde som i kildeskattelovens  

 afsnit V.
Nævnets fortolkning var derfor fejlagtig, idet støtte for den givne  

 begrundelse ikke kunne hentes i § 4.  

 Formuleringen af ligningslovens § 7 L og 7 H var identisk, idet begge  

 udtalte, at de omhandlede bidrag ikke skulle medregnes ved opgørelsen af den  

 skattepligtige indkomst, og de to bestemmelser skulle derfor tolkes ens.
Ved  

 lov nr. 803 af 24. oktober 1997 var § 7 L udvidet til også at omfatte den  

 særlige pensionsopsparing i ATP-lovens § 17 b, stk. 1.  

 Det syntes derfor som om lovgiver ikke havde  

 haft til hensigt at sondre mellem bortseelsesret og fradragsret.
Begrebet  

 bortseelsesret anvendtes i relation til en arbejdsgivers forpligtelse til  

 skattetræk, og skulle i realiteten ikke have betydning for den enkeltes  

 endelige beskatning.  

 Med  

 sømandsfradragslovens indførelse og samtidig ophævelse af sømandsskatteloven  

 var der ikke tale om en ændring vedrørende beregningen.
Selve skatten blev  

 efter sømandsskatteloven - nu efter kildeskatteloven - beregnet og trukket  

 efter fradrag af de omhandlede bidrag til pensionsordninger m.v., men det i  

 nærværende sag foreliggende spørgsmål var alene et spørgsmål om opgørelse af  

 sømandsfradraget.
Endelig havde repræsentanten henvist til domme vedrørende  

 opgørelse af fratrædelsesgodtgørelse og erstatning for tabt erhvervsevne,  

 således Højesterets dom af 28. september 1994 og Vestre Landsrets dom af 30.  

 oktober 1996, der begge for nævnte krav tog sit beregningsmæssige  

 udgangspunkt  

 i bruttoindtægten uden fradrag af pensionsindbetalinger mv.
Told- og Skattestyrelsen havde under sagens  

 behandling i Landsskatteretten indstillet skatteankenævnets afgørelse  

 stadfæstet.
Styrelsen havde herved gjort gældende, at man samtidig med  

 ophævelse af sømandsskatteloven i 1988 indførte den særlige  

 sømandsfradragsordning.  

 Sømandsfradraget trådte i stedet for andre ligningsmæssige fradrag, og der  

 var  

 ifølge formålet med lovgivningen ikke tilsigtet nogen ændring af det  

 generelle  

 beskatningsniveau for sømænd.
Administrativt var den hidtidige praksis  

 omkring  

 opgørelse af indkomsten om bord fortsat som defineret i den tidligere  

 sømandsskattelovs kapitel 2 med § 4.  

 Sømandsfradraget efter sømandsfradragsloven skulle derfor beregnes efter  

 bortseelse af AUD, ATP og pensionsbidrag.
 Landsskatteretten udtalte:
 Begrebet "lønindtægt ved tjeneste om  

 bord" efter sømandsfradragslovens § 1, havde betydning for opgørelse af  

 det særlige procentfradrag efter sømandsfradragslovens § 3.
 Begrebsfastsættelsen, der i overensstemmelse med  

 den hidtidige definition i sømandsskatteloven, jf. dennes kapitel 2 med § 4  

 samt overskriften til denne bestemmelse "Opgørelse af indtægten om  

 bord" var ved tolkningen af sømandsfradragslovens § 3, jf. § 1,  

 videreført  

 i administrativ praksis.
Af forarbejderne til såvel lov om ophævelse af  

 sømandsskatteloven, jf.
L21 Folketingstidende 1987/88 2. samling, tillæg A  

 spalte 383 ff, som til lov om særlige sømandsfradrag, jf.
L22 Folketings  

 Tidende 1987/88 2. samling, tillæg A, spalte 425 ff, fremgik, at det ved  

 fastsættelse af fradragets størrelse var tilstræbt, at danske sømænd i  

 gennemsnit blev stillet skattemæssigt nogenlunde uændret efter afskaffelse af  

 sømandsskatteordningen.
 Landsskatteretten henviste til den tidligere  

 sømandsskattelov, hvor det ved opgørelse af indtægten om bord direkte fremgik  

 af § 4, stk. 1, 2. pkt.:
"Ved opgørelsen skal bortses fra den del af  

 lønnen, som er tilbageholdt af rederiet eller anden arbejdsgiver til dækning  

 af  

 sømandens egen udgift til bidrag eller præmier til en pensionsordning m.v.,  

 der  

 er omfattet af afsnit I i lov om beskatningen af pensionsordninger mv. samt  

 for  

 tilbageholdte bidrag til arbejdsmarkedsuddannelsesfonden." Landsskatteretten fandt, at der ikke ved omtalte  

 lovændring var tilsigtet nogen ændring ved opgørelse af indtægten om bord,  

 hvorfor udgifter til bidrag til arbejdsgiveradministrerede pensionsordninger,  

 samt bidrag til ATP og til AUD skulle fragå ved opgørelse af indkomsten om  

 bord  

 forinden det særlige sømandsfradrag efter sømandsfradragslovens § 3 blev  

 beregnet, sammenholdt med pensionsbeskatningslovens § 19, samt ligningslovens  

 §  

 7 H.
 I tilknytning til Landsskatterettens kendelse af  

 23. september 1996 vedrørende klageren, offentliggjort i Tidsskrift for  

 Skatteret 1996, nr. 873, bemærkedes, at denne kendelse alene tog stilling til  

 spørgsmålet om opgørelse af sømandsfradraget efter sømandsfradragslovens § 3  

 og  

 dennes samspil med lov om arbejdsmarkedsfonde §§ 7 og 8, jf.  

 bortseelsesreglen  

 i ligningslovens § 7 L, samt at der ikke for så vidt angik dette forhold  

 fandtes støtte i de foran omtalte lovbestemmelser m.v. for en reduktion af  

 grundlaget for beregning af sømandsfradraget.
 Den påklagede afgørelse blev stadfæstet.
