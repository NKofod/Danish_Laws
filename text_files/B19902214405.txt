 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til bager, konditor og chokolade- og  

 konfektureassistent.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Bager-, Konditor-, Møller- og Sukkervarefagenes  

 Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence inden for et af  

 specialerne som bager, konditor eller chokolade- og konfektureassistent.
 Uddannelsens varighed og struktur m.v.
 § 4.  Uddannelsen varer i alt 3 år og 7 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen inklusive 1. skoleperiode  

 varer 50 uger.
Skoleundervisning veksler med praktikuddannelse som anført  

 nedenfor:
 Stk. 2.  Efter afslutningen af 5. skoleperiode afholdes  

 svendeprøve, jf. § 27.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 7.  Den uddannede med specialet bager, konditor  

 eller chokolade og konfektureassistent skal selvstændigt kunne forestå og  

 påtage sig de opgaver, der er forbundet med fremstillingen af almindelige og  

 specielle produkter, således at den uddannede kan arbejde inden for det  

 pågældende speciale, herunder som selvstændig næringsdrivende.
Stk. 2.  Den uddannede med specialet bager skal  

 kunne betjene de forskellige maskiner og ovntyper og kunne beherske processen  

 fra dejfremstilling til færdigprodukt for brødtyper og kager.
Endvidere skal  

 den uddannede kunne fremstille desserter og cremer, være fortrolig med  

 receptopbygning, kalkulation og elementær regnskabsføring og kunne forstå  

 vigtigheden af samarbejde mellem bageri og butik.
Endelig skal den uddannede  

 være bekendt med branchens råvarer, deres håndtering og de hygiejniske krav,  

 der knytter sig til produktionen.
Stk. 3.  Den udddannede med specialet konditor  

 skal kunne betjene de forskellige maskiner og ovntyper og kunne beherske  

 processen fra dejfremstilling til færdigprodukt.
Endvidere skal den uddannede  

 kunne fremstille desserter, cremer, fyldninger og konfekture og kunne sprøjte  

 og dekorere.
Den uddannede skal være fortrolig med receptopbygning,  

 kalkulation og elementær regnskabsføring og kunne forstå vigtigheden af  

 samarbejde mellem konditori og butik.
Endelig skal den uddannede være bekendt  

 med branchens råvarer, deres håndtering og de hygiejniske krav, der knytter  

 sig til produktionen.
Stk. 4.  Den uddannede med specialet chokolade- og  

 konfektureassistent skal være fortrolig med materialer, værktøjer,  

 procesudstyr og metoder, der bruges i branchen.
Den uddannede skal kunne  

 fremstille diverse konfektureprodukter, herunder cremer, fondant,  

 marcipanmasser, marmelader, geleer m.m.. Den uddannede skal desuden være  

 fortrolig med receptopbygning, kalkulation og elementær regnskabsføring og  

 kunne forstå vigtigheden af samarbejde mellem produktionssted og salgssted.  

 Endelig skal den uddannede være bekendt med branchens råvarer, deres  

 håndtering og de hygiejniske krav, der knytter sig til produktionen.
Skoleundervisningen § 8.  Undervisningen, der under hele  

 uddannelsesforløbet på en helhedsorienteret måde skal omfatte både praktisk  

 og teoretisk undervisning, har som mål at give eleven de fornødne generelle  

 og specielle kvalifikationer, herunder forudsætninger for at varetage de  

 funktioner, uddannelsen sigter imod.
Undervisningen skal desuden give eleven  

 bred indsigt i produkternes fremstillingsteknologi og forståelse af  

 rengøringens og hygiejnens betydning for produktkvaliteten.
Endvidere skal  

 undervisningen give eleven forståelse af de kemiske, fysiske og biologiske  

 forhold, som er af betydning for fremstilling af produkter inden for  

 områderne, og give eleven en grundig indføring i opbygning såvel som styring  

 af det udstyr, brancherne betjener sig af.
Endelig skal undervisningen give  

 indsigt i områderne køb, salg, service og virksomhedsdrift.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 Stk. 3.  Grundfagene har tilsammen en vejledende  

 uddannelsestid svarende til 10,3 uger.
Områdefag § 10.  Undervisningen i områdefag har følgende mål og  

 vejledende uddannelsestid:
Eleven skal opnå viden om relevante råvarers sammensætning, anvendelse,  

 emballering og opbevaring, herunder hygiejniske forholdsregler.
Eleven skal  

 desuden opnå kendskab til kvalitetsanalyse af rå- og færdigvarer og til  

 færdigprodukters optimale udseende og kvalitet.
Endvidere skal eleven kunne  

 forstå varedeklarationer.
 Vejledende uddannelsestid: 2,4 uger.
Eleven skal opnå kendskab til forskellige fremstillings- og  

 afbagningsmetoder, således at vedkommende selvstændigt kan fremstille brød,  

 bagværk, desserter og konfekture.
Eleven skal desuden opnå kendskab til  

 kemiske og fysiske processer, der knytter sig til tilberedningsmetoderne, og  

 skal kunne betjene det forekommende udstyr og apparatur.
 Vejledende uddannelsestid: 2,4 uger.
 Eleven skal opnå kendskab til, hvilke analysemetoder der anvendes inden  

 for branchen til kvalitetsstyring og produktkontrol af rå og færdigvarer,  

 samt til relevante kemiske og fysiske processers betydning for produktet  

 (varme, tørring, køl/frys, emballering, konservering og opbevaring).
 Vejledende uddannelsestid: 1,7 uger.
Eleven skal opnå kendskab til og forståelse af professionel dekorations  

 betydning for det færdige produkt.
Elevens kreative evner skal udvikles,  

 sådan at eleven er i stand til at udføre dekorationsarbejde samt pynte butik,  

 udstillingsvinduer og montrer.
 Vejledende uddannelsestid: 2,2 uger.
Eleven skal opnå grundlæggende kendskab til indkøbsøkonomi, herunder  

 kontant- og kreditkøb, de almindeligste rabat- og rentesystemer og  

 kalkulation af produkter og ydelser, som leder frem til endelig  

 prisfastsættelse.
Eleven skal endvidere opnå grundlæggende kendskab til  

 salgs- og servicemetoder og skal kunne forstå håndværkets servicefunktion i  

 lokalsamfundet, herunder tilrettelæggelse af kundeservice.
 Vejledende uddannelsestid: 0,9 uger.
Eleven skal opnå kendskab til ernæringsrigtig kost i henhold til  

 kostanbefalinger og til kostens betydning for den personlige sundhed og  

 trivsel.
Eleven skal endvidere forstå, hvilken betydning kosten har i en  

 samfundsmæssig sammenhæng.
Eleven skal herudover opnå kendskab til den bedst  

 mulige bevaring af næringsstoffer ved tilberedning og salg samt til specielle  

 forbrugerkrav med hensyn til brødets indhold af næringsstoffer og  

 tilsætningsstoffer.
 Vejledende uddannelsestid: 0,4 uger.
Specialefag § 11.  Undervisningen i specialefag inden for  

 specialet bager har følgende mål og vejledende uddannelsestid:
 Eleven skal opnå et grundigt kendskab til dejføring, raskning, afbagning  

 og færdiggørelse af gærdejsprodukter, således at eleven selvstændigt kan  

 fremstille disse.
 Vejledende uddannelsestid: 1,3 uger.
 Eleven skal selvstændigt kunne fremstille produkter af rullede deje ud fra  

 et kendskab til forskellige dejtypers fremstilling, indrulningsmetoder,  

 afbagning og færdiggørelse.
 Vejledende uddannelsestid: 0,5 uger.
 Eleven skal opnå et grundigt kendskab til fremstilling af brødtyper, der  

 indeholder hvedemel med varierende indhold af andre meltyper og cerealier,  

 således at eleven selvstændigt kan fremstille og udvikle brødtyper under  

 hensyntagen til nødvendige forbehandlinger af cerealier og dejvæsker.
 Vejledende uddannelsestid: 0,7 uger.
 Eleven skal opnå et grundigt kendskab til metoder og teknologi, der kræves  

 ved fremstilling af forskellige rugbrødstyper, således at eleven selvstændigt  

 kan fremstille brød af rugmel, rugmelsvarianter og fuldkornsmeltyper.
 Vejledende uddannelsestid: 0,4 uger.
 Eleven skal kunne forstå den bagetekniske betydning af surdeje og fordeje  

 og skal selvstændigt kunne igangsætte og videreføre forskellige surdejstyper.  

 Endvidere skal eleven kunne foretage måling af syreindhold i sur- og fordej  

 samt være orienteret om præfabrikerede surdejs- og syrningsprodukter.
 Vejledende uddannelsestid: 0,4 uger.
 Vejledende uddannelsestid: 0,3 uger.
 Eleven skal opnå et grundigt kendskab til forskellige mørdejstyper,  

 diverse tilsætninger af fyld og smagsstoffer og deres anvendelsesområder og  

 selvstændigt være i stand til at fremstille disse.
 Vejledende uddannelsestid: 0,3 uger.
 Eleven skal opnå et grundigt kendskab til rå- og færdigprodukters  

 anvendelse ved fremstilling af diverse kagetyper, desserter og bagværk af  

 kransekagemasse og marcipanråmasse, således at eleven selvstændigt er i stand  

 til at fremstille og afpynte diverse kageprodukter.
 Vejledende uddannelsestid: 0,7 uger.
Eleven skal opnå kendskab til fastfood-områdets sortiment samt til de  

 krav, der stilles, og til den lovgivning der gælder vedrørende opbevaring og  

 salg.
Desuden skal eleven kunne udvise kreativitet med hensyn til udvikling  

 af nye produkter.
Endvidere skal eleven selvstændigt kunne fremstille  

 fastfood-produkter.
 Vejledende uddannelsestid: 0,4 uger.
 § 12.  Undervisningen i specialefag inden for  

 specialet konditor har følgende mål og vejledende uddannelsestid:
 Eleven skal opnå indgående kendskab til rørte og piskede masser og skal  

 selvstændigt kunne fremstille disse.
 Vejledende uddannelsestid: 0,3 uger.
 Eleven skal opnå et grundigt kendskab til kager, tærter og lagkager og  

 skal selvstændigt kunne fremstille disse.
 Vejledende uddannelsestid: 0,5 uger.
 Eleven skal opnå et indgående kendskab til traditionelle og moderne  

 desserttyper, således at eleven selvstændigt kan fremstille disse.
 Vejledende uddannelsestid: 0,6 uger.
 Eleven skal opnå kendskab til linse- og smørdeje og skal selvstændigt  

 kunne fremstille kager og bagværk af disse.
 Vejledende uddannelsestid: 0,3 uger.
Eleven skal selvstændigt kunne fremstille chokolade- og konfektemner,  

 herunder opnå et grundlæggende kendskab til chokolade og temperering af denne  

 samt opnå grundlæggende kendskab til fremstilling af konfekture.
Eleven skal  

 endvidere opnå kendskab til relevant lovgivning vedrørende fremstilling og  

 salg af konfekt.
 Vejledende uddannelsestid: 0,5 uger.
Eleven skal selvstændigt kunne fremstille is, herunder opnå kendskab til  

 maskinel pasteurisering af creme, til sukkerindholdets betydning for frysning  

 af frugtis, indfrysning samt dekoration af is.
Eleven skal desuden opnå  

 kendskab til lovgivning vedrørende fremstilling og salg af is.
 Vejledende uddannelsestid: 0,4 uger.
Eleven skal selvstændigt kunne fremstille og dekorere marcipanprodukter,  

 herunder opnå kendskab til marcipanmodellering og farve- og  

 sminkningsprincipper.
Eleven skal desuden opnå kendskab til den lovgivning,  

 der vedrører fremstilling og salg af marcipan.
 Vejledende uddannelsestid: 0,5 uger.
 Eleven skal selvstændigt gennem anvendelse af de tilhørende teknikker og  

 ved udvisning af kreativitet kunne fremstille dekorationer og blikfang til  

 konditorudstillingsvindue/montre under hensyntagen til sortiment og årstid.
 Vejledende uddannelsestid: 0,4 uger.
 Eleven skal selvstændigt kunne sammensætte og fremstille traditionelle  

 bryllups-, fest- og moderne etagekager samt kende de tilhørende  

 serveringsprincipper.
 Vejledende uddannelsestid: 0,4 uger.
 Eleven skal selvstændigt kunne fremstille forskelligt kransekagebagværk.
 Vejledende uddannelsestid: 0,5 uger.
 Eleven skal selvstændigt kunne fremstille rullede deje og kunne anvende  

 disse i konditoriets almindeligt forekommende produkter.
 Vejledende uddannelsestid: 0,3 uger.
 Eleven skal opnå kendskab til forskellige varme og kolde  

 fastfood-produkter og opnå kendskab til den lovgivning, der vedrører  

 anvendelse af kød, grøntsager m.m. i produktionen, herunder krav om  

 opbevaring og salg.
 Vejledende uddannelsestid: 0,3 uger.
 § 13.  Undervisningen i specialefag inden for  

 specialet chokolade og konfektureassistent har følgende mål og  

 vejledende uddannelsestid:
 Eleven skal opnå et grundigt kendskab til råvarer, fremstillingsmetoder og  

 udstyr ved kogning af sukker- og karamelmasse, således at eleven selvstændigt  

 kan fremstille massive bolcher og flødekarameller.
 Vejledende uddannelsestid: 0,7 uger.
 Eleven skal opnå indsigt i diverse fyld- og fremstillingsmetoder til  

 bolcher, således at eleven selvstændigt kan fremstille fyldte bolcher.
 Vejledende uddannelsestid: 0,4 uger.
 Eleven skal selvstændigt kunne fremstille brændte mandler og nødder,  

 herunder kende forskellige former for overtrækning samt kende maskiner og  

 teknik til henholdsvis hård og blød dragering.
 Vejledende uddannelsestid: 0,4 uger.
 Eleven skal opnå kendskab til syltning, gelefremstilling og  

 frugtbehandling og skal selvstændigt kunne fremstille frugtprodukter.
 Vejledende uddannelsestid: 0,2 uger.
 Eleven skal opnå et grundigt kendskab til chokolade, chokoladebehandling,  

 diverse fyldninger, overtrækning og færdigpyntning, således at eleven  

 selvstændigt kan fremstille konfekt, praliner og større konfektureenheder.
 Vejledende uddannelsestid: 2,3 uger.
 Eleven skal opnå kendskab til lakrids- og mogulvarer, forstå  

 fremstillingsteknikken og kende hovedgrupperne af råvarer, der anvendes  

 hertil.
 Vejledende uddannelsestid: 0,4 uger.
 Eleven skal bibringes grundigt kendskab til sikkerhedsforanstaltninger,  

 brandbekæmpelse og specielt brandsårs-førstehjælp ved ulykker fremkaldt ved  

 forarbejdning af kogende sukkermasser.
 Vejledende uddannelsestid: 0,1 uger.
 Eleven skal være orienteret om det procesudstyr, der anvendes ved  

 industriel tilvirkning af produkterne, og skal opnå viden om, hvilke  

 industrier der findes i Danmark.
 Vejledende uddannelsestid: 0,4 uger.
Valgfag § 14.  Undervisningen i valgfag følger reglerne i  

 hovedbekendtgørelsens § 14.
 Stk. 2.  Valgfagene har et omfang svarende til en  

 vejledende uddannelsestid på 4,7 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
§ 17.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for bager-,  

 konditor og chokolade-/konfekturebranchen.
Eleven skal så vidt muligt  

 beskæftiges ved alle de delprocesser, der indgår i den produktion, som er  

 kendetegnende for den pågældende praktikvirksomhed.
 Stk. 2.  Ved praktikuddannelsens gennemførelse i  

 specialet bager skal der sikres eleven beskæftigelse inden for  

 følgende arbejdsområder og funktioner:
 Stk. 3.  Ved praktikuddannelsens gennemførelse i  

 specialet konditor skal der sikres eleven beskæftigelse inden for  

 følgende arbejdsområder og funktioner:
 Stk. 4.  Ved praktikuddannelsens gennemførelse i  

 specialet chokolade- og konfektureassistent skal der sikres eleven  

 beskæftigelse inden for følgende arbejdsområder og funktioner:
 § 18.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af forudgående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
§ 19.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 20.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 21, og afsluttende praktikerklæring er udstedt, jf. § 19, stk.  

 2, og når svendeprøve er bestået, jf. § 31, stk. 3-5.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter ved svendeprøven, jf. § 32, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 21.  Når alle skoleperioder i uddannelsen med det  

 valgte speciale er gennemført, og betingelsen i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelse skal være opfyldt for at  

 udstede skolebevis, jf. dog stk. 4: Eleven har opnået mindst karakteren 6 i  

 gennemsnit af de afgivne karakterer i specialefag, jf. § 26, stk. 4.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 24,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 22.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 21.
Skolevejledning § 24.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelsen for  

 udstedelse af skolebevis, jf. § 21, stk. 2, ikke er opfyldt.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 25.  Ved karaktergivning anvendes 13-skalaen, jf. §  

 17 i eksamensbekendtgørelsen.
Skolens afsluttende bedømmelse § 26.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i dette fag.
 Stk. 4.  Skolen beregner en gennemsnitskarakter på  

 grundlag af de afgivne karakterer i specialefagene inden for det pågældende  

 speciale.
 Stk. 5.  For valgfag foretages bedømmelse efter reglerne  

 om disse fag.
Svendeprøve § 27.  Efter sidste skoleperiode afholder Bager-,  

 Konditor-, Møller- og Sukkervarefagenes Fællesudvalg en svendeprøve for  

 elever med speciale som henholdsvis bager, konditor og chokolade og  

 konfektureassistent.
Prøven varer 1 dag.
Stk. 2.  Skuemestre udpeges af det faglige udvalg efter  

 indstilling fra Københavns Bagerlaug, centralforeningen for Sjællands- og  

 Lolland-Falsters stifters bagermesterforeninger, centralforeningen af bager-  

 og konditormestre i Jylland, centralforeningen af bager- og konditormestre i  

 Fyens stift, Københavns Konditorlaug samt Nærings- og  

 Nydelsesmiddelforbundet.
Skuemestrene skal opfylde habilitetskravene i  

 henhold til eksamensbekendtgørelsen.
Der udpeges 2 skuemestre, 1 fra  

 arbejdsgiversiden og 1 fra arbejdstagersiden.
Det faglige udvalg udarbejder  

 en vejledning for skuemestrene om svendeprøvens forløb og udførelse.  

 Vejledningen findes på skolerne, hvor den skal være tilgængelig for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøven.
Indstillingen foretages på en blanket udarbejdet  

 af det faglige udvalg.
Samtidig indbetaler virksomheden et gebyr til dækning  

 af udgifterne ved prøvens afholdelse.
Stk. 4.  Opgaverne til prøverne sendes forseglet til  

 skolerne, der opbevarer prøverne på forsvarlig vis.
Umiddelbart inden prøvens  

 afholdelse brydes seglet i overværelse af en repræsentant for skolens  

 administration, en elevrepræsentant og de to skuemestre.
 Stk. 5.  Eleven kan kun deltage i svendeprøven, hvis der  

 ved afslutningen af sidste skoleperiode er opnået mindst karakteren 6 i  

 gennemsnit af de fag, der er nævnt i § 26, stk. 4.
 § 28.  Svendeprøven i specialet bager består af  

 en praktisk prøve med følgende indhold:
Stk. 2.  Herudover består svendeprøven af en teoretisk  

 opgave med spørgsmål inden for grundfagene inden for områdefagene § 29.  Svendeprøven i specialet konditor består  

 af en praktisk prøve med følgende indhold:
Stk. 2.  Herudover består svendeprøven af en teoretisk  

 opgave med spørgsmål inden for grundfagene inden for områdefagene § 30.  Svendeprøven i specialet chokolade- og  

 konfektureassistent består af en praktisk prøve med følgende indhold:
 § 31.  Kriterierne, som lægges til grund for  

 svendeprøvebedømmelsen, er de mål for uddannelsen, der er nævnt i § 7.
 Stk. 2.  Hver skuemester giver 1 karakter for hver af de  

 enkelte discipliner i den praktiske prøve inden for det pågældende speciale.  

 Herudover giver hver skuemester en selvstændig karakter for arbejdsrutine,  

 orden og renlighed.
 Stk. 3.  For at eleven kan bestå svendeprøven, skal  

 gennemsnittet af karaktererne ved prøven være minimum 6.
 Stk. 4.  For at bestå svendeprøven i specialet  

bager skal eleven herudover opnå en gennemsnitskarakter på minimum 6 i  

 følgende discipliner:
 Stk. 5.  For at bestå svendeprøven i specialet konditor  

 skal eleven herudover opnå en gennemsnitskarakter på minimum 6 i følgende  

 discipliner:
 Stk. 6.  Karakteren for den praktiske prøve meddeles  

 eleven umiddelbart efter prøvens afslutning.
§ 32.  Hvis eleven har opnået karakteren 6, 7 eller 8,  

 anføres »Bestået« på uddannelsesbeviset.
Hvis eleven har opnået  

 karakteren 9, anføres »Bestået med ros« på uddannelsesbeviset.
Hvis  

 eleven har opnået karakteren 10, anføres »Bronzemedalje« på  

 uddannelsesbeviset.
Hvis eleven har opnået karakteren 11 eller 13, anføres  

 »Sølvmedalje« på uddannelsesbeviset.
 § 33.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse eller skoleundervisning.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 34.  Bekendtgørelsen træder i kraft den 1. januar  

 1991.
 § 35.  Elever, der har gennemført efg-basisuddannelsen  

 inden for levnedsmiddelområdet, er fritaget for 2. skoleperiode.
