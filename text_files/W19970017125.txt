Et byrådsmedlem havde opført en bygning på sin ejendom, uagtet at den  

 pågældende ikke havde indhentet fornøden tilladelse (Fra Valgbarhedsnævnet til et byråd, j.nr. 541/1997).
 X-Kommunalbestyrelse har ved brev af 15. oktober 1997 under henvisning til  

 § 101, stk. 4, i den kommunale valglov indberettet til Valgbarhedsnævnet, at  

 kommunalbestyrelsesmedlem NN den 16. september 1997 af Kriminalretten i Y-by  

 er idømt en bøde på 1.000 kr. for overtrædelse af § 30, stk. 1, nr. a, jf. §  

 16, stk. 1 og stk. 2, jfr. § 2, stk. 1, nr. a, i byggeloven.
 Det fremgår af sagen, at den pågældende ikke inden opførelse af bygning på  

 sin ejendom i tiden forud for den 5. november 1996 indhentede den fornødne  

 byggetilladelse fra X-Kommune.
 I den anledning skal man meddele, at Valgbarhedsnævnet har fundet, at den  

 begåede handling - uanset de krav, der må stilles til personer, der beklæder  

 hverv som medlem af kommunale råd - ikke i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
