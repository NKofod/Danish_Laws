Ligningsrådet nægtede tilladelse til  

 principskifte vedrørende denskattemæssige opgørelse af igangværende arbejder  

 for fremmed regning Anmodning Der blev anmodet  

 om tilladelse til principskifte vedrørende den skattemæssige opgørelse af  

 igangværende  

 arbejder for fremmed regning fra og med indkomståret 2003 for A A/S.
Afgørelse Ligningsrådet  

 fandt ikke grundlag for at imødekomme anmodningen.
Beskrivelse af de faktiske forhold A A/S stiftede pr.  

 1. oktober 2002 datterselskabet B A/S ved skattefri tilførsel af samtlige  

 driftsaktiver til B A/S.
A A/S ændrede herefter navn til A Holding A/S, hvis  

 primære aktivitet siden har været ejerskab af datterselskabet.
Pr. 1. januar  

 2003 foretog D A/S en skattepligtig tilførsel af alle driftsaktiverne til B  

 A/S  

 - på nær tre udleasede biler.
Både A A/S og D A/S havde drevet virksomhed med  

 produktion af og service på anlæg til ventilation, køling og luftbehandling -  

 f.eks. airconditionsanlæg til kontorer og lignende.
De to virksomheder havde  

 benyttet hinanden som underleverandører.
 B A/S videreførte  

 de virksomheder, som tidligere var blevet drevet af A A/S og af D A/S.
B A/S's revisor  

 oplyste, at A A/S og D A/S havde anvendt forskellige skattemæssige principper  

 for værdiansættelse af igangværende arbejder.
A A/S havde medregnet en  

 skønnet  

 salgspris for igangværende arbejder ved indkomstopgørelsen, det vil sige  

 anvendte produktionsprincippet, mens D A/S først havde medregnet de  

 igangværende arbejder ved indkomstopgørelsen i færdiggørelsesåret og alene  

 havde aktiveret de direkte omkostninger, idet dette selskab havde anvendt  

 faktureringsprincippet.
Som følge af den  

 skattefrie tilførsel af aktiver fra A A/S succederede B A/S i det indskydende  

 selskabs skattemæssige værdier og principper, hvorfor B A/S - ligesom A A/S -  

 anvendte produktionsprincippet og følgelig medregnede acontoavancer på de  

 igangværende arbejder ved indkomstopgørelsen.
B A/S's revisor bemærkede i den  

 forbindelse, at samtlige igangværende arbejder, der var blevet overdraget med  

 succession fra A A/S pr. 1. oktober 2002, var blevet afsluttet i løbet af  

 regnskabsåret  

 2002/03, ligesom alle de igangværende arbejder, der var blevet overdraget ved  

 den skattepligtige tilførsel af aktiver fra D A/S, var blevet afsluttet i  

 første  

 kvartal 2003. Der indgik derfor ingen igangværende arbejder fra A A/S eller D  

 A/S i B A/S's igangværende arbejder pr. 31/12 2003.
B A/S anmodede om  

 tilladelse til at skifte fra produktions- til faktureringsprincippet ved  

 opgørelsen  

 af igangværende arbejder fra og med indkomståret 2003, der var selskabets  

 første regnskabsår.
B A/S havde allerede anvendt faktureringsprincippet for  

 indkomståret 2003.
B A/S's revisor  

 havde begrundet anmodningen om tilladelse til principskifte med selskabets  

 behov for at opnå større likviditetsmæssig samtidighed mellem skattetilsvaret  

 og pengestrømme af selskabets aktiviteter, da der ofte ville være en vis  

 tidsforskydning mellem det udførte arbejde og betalingen herfor.
Revisor  

 havde  

 endvidere anført, at den likviditetsmæssige forbedring som følge af  

 principskiftet  

 ville medføre, at det nyetablerede selskab, B A/S, opnåede det nødvendige  

 kapitalberedskab til udvidelse af sine aktiviteter i overensstemmelse med den  

 nye bestyrelses planer.
 Skatteforvaltningen  

  

 og  

  

 Told- og Skatteregionen  

  

 indstillede, at anmodningen skulle imødekommes.
Told- og Skattestyrelsen  

  

 udtalte, at det af  

 Ligningsvejledningen 2005-2, afsnit  

  

 E.B.2.6.2.1  

  

 fremgår, at det  

 én gang valgte princip for opgørelsen af værdien af igangværende arbejder  

 skal  

 anvendes uændret år for år.
Udgangspunktet er således, at der ikke kan ændres  

 princip.
Efter ansøgning tillades principskifte dog, når det skønnes rimeligt  

 under hensyn til virksomhedens forhold.
B A/S's revisor  

 havde overfor styrelsen oplyst, at selskabet efter principskiftet alene ville  

 aktivere de direkte produktionsomkostninger, og at selskabet, der hidtil  

 havde  

 anvendt produktionsprincippet regnskabsmæssigt, ville fortsætte hermed,  

 selvom  

 der blev ændret skattemæssigt princip fra produktions- til  

 faktureringsprincippet.
I det første indkomstår med det nye skattemæssige  

 princip, det ville sige 2003, blev der udskudt acontoavancer på ca. 3,4 mio.  

 kr. til senere beskatning.
Anmodningen om  

 tilladelse til at skifte til faktureringsprincippet var begrundet med  

 likviditetsmæssige fordele for selskabet.
Faktureringsprincippet ville ifølge  

 revisor give en større likviditetsmæssig samtidighed mellem skattetilsvaret  

 og  

 betalingen for det udførte arbejde, hvilket ville give selskabet mulighed for  

 at få tilstrækkelig kapital til udvidelse af sine aktiviteter.
Til den anførte  

 begrundelse for principskifte udtalte Told- og Skattestyrelsen, at selskabets  

 overvejelser om likviditetsmæssige ulemper ved beskatningen af den forventede  

 avance gjorde sig gældende allerede ved valg af princip.
Samtlige andre  

 virksomheder, der anvendte det af selskabet valgte opgørelsesprincip -  

 produktionsprincippet - hvorefter den forventede avance (acontoavancen) blev  

 medregnet i den skattepligtige indkomst, havde samme likviditetsmæssige  

 forhold.
Medregning af acontoavancen ved igangværende arbejder i  

 indkomstopgørelsen var derfor en ret og ikke en pligt.
 Derfor fandt  

 styrelsen, at likviditetsmæssige ulemper ved beskatning af en skønnet  

 acontoavance  

 ikke kunne begrunde, at det én gang valgte princip fraviges.
For så vidt angik  

 revisors henvisning til, at D A/S havde anvendt faktureringsprincippet,  

 bemærkede  

 styrelsen, at B A/S ikke succederede i D A/S's skattemæssige værdier og  

 principper, da overdragelsen af driftsaktiver var sket ved en skattepligtig  

 tilførsel af aktiver.
Endvidere havde A A/S, der drev virksomhed inden for  

 samme branche som D A/S, valgt at anvende produktionsprincippet.
 Da der efter  

 styrelsens opfattelse på det foreliggende grundlag ikke var forhold af  

 forretningsmæssig eller driftsmæssig karakter, der ud fra en  

 rimelighedsbetragtning kunne begrunde et principskifte, indstilledes det, at  

 anmodningen ikke blev imødekommet.
 Ligningsrådet  

  

 tiltrådte Told- og Skattestyrelsens  

 indstilling.
