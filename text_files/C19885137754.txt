(Handelsskoler og tekniske skoler) 1. Indstillingsterminer.
 Indstilling til direktoratet foretages således:
 1.1. Erhvervsfaglige grunduddannelser (efg).
 1.1.1. Mundtlige og skriftlige prøver inden for de obligatoriske fag.  

 Indstillingen foretages senest den 15. oktober ved anvendelse af en  

 stamklassefortegnelse over alle oprettede stamklasser med angivelse af  

 klassebetegnelse i nummerorden (betegnelsen 421-01, 421-02 osv. skal  

 anvendes) samt elevtal (bilag 1).
Direktoratet udsender inden den 15. august den fra det foregående skoleår  

 fra skolerne indsendte lærerfortegnelse (bilag 2) med angivelse af lærernes  

 navne, cpr.nr. og hvilke fag (x) de underviste og kan være censor i.
Med de  

 fornødne ændringer og rettelser med rødt affødt af det aktuelle skoleår  

 returneres bilag 2 af skolen til direktoratet senest den 15. oktober.
 1.1.2. Mundtlige og skriftlige prøver inden for tilvalgsfagene.  

 Indstilling foretages senest den 15. januar ved anvendelse af  

 tilvalgsholdfortegnelsen (bilag 3) (betegnelsen 422-01, 422-02 osv. skal  

 anvendes). I fagrubrikken ud for holdet angives elevtal på det enkelte hold.
Samtidig indsendes fotokopi af den lærer/fagfortegnelse, der blev indsendt  

 den 15. oktober (bilag 2). Fortegnelsen ajourføres med hensyn til fag ved  

 hjælp af rød markering.
På fortegnelsen tilføjes med rødt nytilkomne lærere i  

 alfabetisk orden efter de allerede anførte lærere.
 1.2. Handelsmedhjælpereksamen (hmx).
 Indstilling foretages senest 3 uger efter kursernes begyndelse.
 Eksamenstermin angives (bilag 4).
 På indstillingslisterne anføres faglærerens cpr.nr. på 1. linie.
Indstillingen foretages fagvis til de skriftlige prøver og klassevis til  

 de mundtlige prøver.
Indstilling foretages ved anvendelse af 2 linier for  

 hvert fag (bilag 4).
 Indstilling til butiksfag, der består af 2 discipliner, foretages såvel  

 klassevis, mundltig (bilag 4) som fagvis, butiksfag, praktisk,  

 (skilteskrivning/teori) (bilag 4).
 1.3. Højere handelseksamen (hhx).
 Indstilling foretages senest 3 uger efter kursernes begyndelse ved  

 anvendelse af en klassefortegnelse over alle oprettede stamklasser med  

 angivelse af klassebetegnelse i nummerorden (betegnelsen for 1. år 510-01,  

 510-02 osv. for 2. år 520-01. 520-02 osv og for 1-årige kursus 514-01, 514-02  

 osv. skal anvendes), samt elevtal (bilag 5, 6 og 7).
Direktoratet udsender inden d. 15. august den fra det foregående skoleår  

 fra skolerne indsendte lærerfortegnelse (bilag 8) med angivelse af lærernes  

 navne, cpr.nr. og hvilke fag (x) de underviste og kan være censor i.
Med de  

 fornødne ændringer og rettelser med rødt affødt af det aktuelle skoleår  

 returneres bilag 8 af skolen til direktoratet senest den 15. oktober.
 1.4. Statskontrolleret enekeltfagsprøve, edb-assistentuddannelsen,  

 merkonom-, teknonom-, datanom-, datamatiker- og ejendomsmæglerkursus m.v.
Indstillingen foretages fagvis for hold af 10 ugers varighed eller mere,  

 senest 3 uger efter kursernes begyndelse.
For hold af kortere varighed-  

 herunder rullende kurser - foretages indstilling 7 uger før første skriftlige  

 eksamensdag.
 På indstillingen angives fag, niveau, kursusform og eksamenstermin.  

 Indstillingen foretages ved anvendelse af 2 linier for hvert fag og hvert  

 niveau og med et fag på hver indstillingsliste (bilag 4).
 Skolerne bedes senest den 1. september indsende liste med fagprofiler for  

 lærerne ved edb-assistentuddannelsen til brug ved udmeldelse af interne  

 censorer.
 1.5. Korte videregående uddannelser (kvu).
Skolerne meddeler 7 uger før første eksamensdag, hvilke hold der er  

 oprettet ved skolen.
Samtidig meddeles, hvem der er anmodet om at udarbejde  

 eksamensopgaver til de skriftlige prøver.
Endvidere fremsendes forslag til  

 censorer til såvel de skriftlige som de mundtlige prøver.
 1.6. alle kursusformer, bortset fra efg og hhx.
Skolerne skal straks meddele direktoratet, når der gennemføres/er planlagt  

 lærerskift.
Meddelelsen fremsendes som en fotokopi af indstillingslisten med  

 den oprindelige lærers navn overstreget og den nye lærers navn påført.
 Forekommer lærerskift så sent, at ændringen ikke er medtaget i  

 direktoratets planlægning, påhviler det skolerne at underrette censorerne om  

 lærerskiftet.
 1.7. Privatister.
 Privatisterne skal tilmelde sig prøverne senest 3 måneder før første  

 skriftlige eksamensdag i den pågældende eksamenstermin, for rullende kurser  

 dog senest 1 måned før.
 Privatister kan, såfremt der overhovedet afholdes prøver i de pågældende  

 fag, indstille sig til eksamen således:
 Til hmx-fag i marts og oktober terminer.
 Til efg- og hhx-fag i maj/juni, oktober og januar terminer.
 Til edb-assistent-, datanom- og datamatikerkursus i januar og maj/juni  

 terminer.
 Til merkonom- og teknonomfag i april/maj, august/september og  

 december/januar terminer.
 Hvor mulighed foreligger, fordeles privatisterne på eksisterende hold.  

 Skolerne indberetter i sådanne tilfælde privatisterne til prøverne på  

 specielle blanketter (bilag 9). Ved eksamen medvirker skolens lærer og den af  

 direktoratet beskikkede censor.
Såfremt skolerne ikke har eksisterende hold, indstilles privatisterne til  

 prøverne ved anvendelse af de sædvanlige indstillingsblanketter med 2x2  

 linier (bilag 4) samt opgavebestilling i 2 eksemplarer.
Ved eksamen medvirker  

 en af direktoratet beskikket censor og en af direktoratet beskikket  

 eksaminator.
 Lærere, der ønsker at indstille sig til prøver som privatister eller som  

 kursusdeltagere skal bortset fra faget databehandling hhx, indstilles  

 særskilt af skolen til prøverne ved anvendelse af de sædvanlige  

 indstillingslister over 2x2 linier (bilag 4). Ved eksamen medvirker en af  

 direktoratet beskikket censor og en af direktoratet beskikket eksaminator.  

 For faget databehandling hhx bruges de almindelige indberetningsskemaer  

 (bilag 9).
 Der ydes vederlag til eksaminator og til censorer ved eksamination af  

 privatister.
2. Eksamensplaner 2.1. De erhvervsfaglige grunduddannelser (efg).
På grundlag af stamklasse- og tilvalgsholdfortegnelserne udtrækker  

 direktoratet eleverne til prøve i de enkelte fag.
Bilag 1 og 3 tilsendes  

 skolerne senest 4 uger før første skriftlige eksamensdag som fortroligt  

 materiale.
 Planerne må først offentliggøres for lærere og elever efter nærmere  

 meddelelse fra direktoratet.
 Standpunktskarakterer må først offentliggøres for eleverne den sidste  

 undervisningsdag.
 2.2. Handelsmedhjælpereksamen (hmx).
 Planerne for de mundtlige prøver tilsendes skolerne senest 4 uger før  

 første eksamensdag.
 Planerne må først offentliggøres for lærere og elever efter n ærmere  

 meddelelse fra direktoratet.
 Standpunktskarakterer må først offentliggøres for eleverne efter nærmere  

 meddelelse fra direktoratet.
 Planerne for de skriftlige prøver tilsendes skolerne løbende.
 2.3. Højere handelseksamen (hhx).
På grundlag af stamklassefortegnelserne udtrækker direktoratet eleverne  

 til prøve i de enkelte fag.
Bilag 5, 6 og 7 tilsendes skolerne senest 4 uger  

 før første skriftlige eksamensdag som fortroligt materiale.
 Planerne må først offentliggøres for lærere og elever efter nærmere  

 meddelelse fra direktoratet.
 Årskarakterer må først offentliggøres for eleverne den sidste  

 undervisningsdag.
 2.4. Edb-assistentuddannelsen.
 På grundlag af klassefortegnelserne udtrækker direktoratet eleverne til  

 prøve i de i bekendtgørelsen angivne mundtlige fag.
 Planerne må først offentliggøres for lærere og elever efter nærmere  

 meddelelse fra direktoratet.
 2.5. Statskontrolleret enkeltfagsprøve, merkonom-, teknonom, datanom,  

 datamatiker- og ejendomsmæglerkursus m.v.
 Planer for såvel mundtlige som skriftlige prøver tilsendes skolerne  

 løbende.
 2.6. Korte videregående uddannelser (kvu).
 Eksamensplaner godkendes løbende.
 2.7. Alle kursusformer, bortset fra efg og hhx og korte videregående  

 uddannelser.
 Skolerne modtager eksamensplaner i form af fotokopi af  

 indstillingslisterne med tilføjelse af censorer for de klasser, hvor  

 direktoratet har beskikket en censor og ellers med betegnelsen »skolen  

 indbyder censor«.
 På eksamensplanen angives betegnelsen  

 »standpunktskarakter/årskarakter gælder« ud for de fag, hvor  

 eksamen ikke skal afholdes.
 3. Censorbeskikkelser.
 3.1. Skriftlig og mundtlig prøve, hmx, efg og hhx.
 Skolerne modtager censorbeskikkelser for de skriftlige og mundtlige prøver  

 senest 4 uger før første skriftlige eksamensdag.
 Censorbeskikkelserne må først udleveres til lærerne samtidig med  

 offentliggørelsen af eksamensplanerne.
 Skolernes administration aftaler datoerne for afvikling af de mundtlige  

 prøver.
3.2. Mundtlige prøver, alle kursusformer bortset fra efg og hhx.
Senest 4  

 uger før første skriftlige eksamensdag modtager skolerne 2 censor/lærerkort  

 for hver af skolens lærere, der er optaget af mundtlig censur/eksamination.
3.3. Skriftlige prøver, alle kursusformer bortset fra efg og hhx.
Skolerne  

 modtager løbende 2 censor/lærerkort for de skriftlige fag.
 3.4. Forsendelse af skriftlige opgavebesvarelser.
På censor/lærerkort og på censorbeskikkelserne er anført censors hjemskole  

 som adresse.
Alle skriftlige opgavebesvarelser skal af den eksamensafholdende  

 skole sendes til censors hjemskole.
Hvor censor ikke har nogen hjemskole,  

 benyttes den anførte private adresse.
 Den eksamensafholdende skole meddeler ved fremsendelse af  

 eksamensopgaverne, til hvilken adresse censor skal returnere de rettede  

 opgavebesvarelser.
 3.5. Ændring af censur.
 3.5.1. Ændring af censur bortset fra merkonom, teknonom- og  

 ejendomsmæglerkursus.
 Ved eventuelle censorafbud sender censors hjemskole på specielle  

 blanketter meddelelse herom til direktoratet og til den eksamensafholdende  

 skole, idet det samtidig meddeles, hvem der i stedet påtager sig censuren.
 På blanketten til direktoratet skal anføres årsag til ændring, ligesom  

 blanketten til direktoratet skal underskrives af skolens leder.
 3.5.2. Ændring af censur for merkonom-, teknonom- og ejendomsmæglerkursus.
 Ved eventuelle censorafbud ved merkonom-, teknonom- og  

 ejendomsmæglerkursus returneres censorbeskikkelsen til direktoratet,  

 eventuelt med skolens forslag om anden censor.
 3.6. Eksamenstilsyn m.v.
 Det henstilles til skolerne at sikre, at lærere, der udøver mundtlig  

 censur, aflastes tilsvarende for arbejde med eksamenstilsyn og vikartimer  

 m.v. på hjemskole.
 4. Eksamensopgaver bortset fra efg og hhx.
 Blanketter med bestilling af eksamensopgaver til de skriftlige prøver i  

 samtlige kursusformer bortset fra efg samt hhx indsendes i 2 eksemplarer  

 sammen med indstillingslisterne.
 Til prøver i dekoration I og til den praktiske prøve i butiksfag  

 (skilteskrivning/teori) samt til etb bestilles ikke opgaver.
 5. Vægtfordelingslister, elevnavnelister.
 5.1. Vægtfordelingslister.
I fag, hvortil der udarbejdes vægtfordelingslister, sender direktoratet  

 disse til skolerne i 1 eksemplar.
Oplysninger om eventuel omsætningstabel vil  

 fremgå af vægtfordelingslisterne.
 Vægtfordelingslisterne sendes af den eksamensafholdende skole til lærer og  

 censor.
 5.2. Elevnavnelister.
Sammen med opgavebesvarelserne sender skolerne til censorer 4  

 elevnavnelister.
Af disse er to beregnet for henholdsvis censor og lærer, een  

 er en endelig karakterliste, og een er bilag ved afregning af censur og skal  

 derfor være forsynet med skolens attestation om, hvor mange elever der har  

 deltaget i prøven.
 Skolerne skal på de 4 navnelister tydeligt markere, hvilke elever der har  

 været fraværende ved prøverne.
 Ved afregning af censuren skal censor medsende den af skolen attesterede  

 navneliste.
 Efter endt censur påføres karakterlisten de endelige karakterer og  

 karakterfordelingen foretages, hvorefter karakterlisten i dateret og  

 underskrevet stand sendes til den eksamensafholdende skole.
Ved mundtlig eksamen udleveres 4 navnelister.
Af disse er to henholdsvis  

 censor- og lærereksemplar og een er karakterliste.
Ved eventuel afregning af  

 mundtlig eksamination anvendes det 4. eksemplar.
De endelige karakterer  

 påføres karakterlisten, og karakterfordelingen foretages, hvorefter  

 karakterlisten dateres og underskrives af censor og lærer og afleveres til  

 den eksamensafholdende skole.
 6. Sygeeksamen.
 6.1. Skriftlige prøver og praktiske prøver i dekoration, etb og butiksfag.
 Skolerne skal på de af direktoratet fremsendte blanketter (bilag 10)  

 senest 10 dage efter sidste skriftlige eksamensdag angive, om der er elever  

 til de skriftlige og praktiske prøver til sygeeksamen.
I de fag, hvori der afholdes sygeeksamen for skriftlige og praktiske  

 prøver, sendes opgaver til de skoler, der har indberettet elever til  

 sygeeksamen.
Endvidere meddeles det, hvem der er beskikket som censor.
 6.2. Mundtlige prøver og den praktisk prøve i datalære hmx.
 Skolen skal på de af direktoratet fremsendte blanketter senest 10 dage  

 efter sidste eksamensdag angive, om der er elever til de mundtlige prøver til  

 sygeeksamen.
 Skolerne afvikler regionsvis sine mundtlige prøver til sygeeksamen, idet  

 censor og lærer ikke må være fra samme skoleafdeling.
 Skolerne fastsætter datoen for disse prøver.
 7. Censorindberetninger.
 Såfremt en censor finder, at en eksamen ikke afholdes forskriftsmæssigt,  

 eller at resultatet af eksaminationen afviger fra det sædvanlige, skal  

 censorindberetning indsendes til direktoratet.
 Censorerne kan rekvirere censorindberetninger på hjemskole.
 8. Pensaopgivelser til mundtlige prøver.
De benyttede bøger angives nøjagtigt med forfatternavn, titel og udgave.  

 Er der overspringelser i stoffet, må det nøjagtigt fremgå af opgivelserne,  

 hvilke sider der er læst, og hvilke sider der opgives til den mundtlige  

 prøve.
Supplerende læsning, f.eks. aviser skal ligeledes oplyses med  

 angivelse af omfanget heraf.
Censorerne kan rekvirere lærebøger og  

 supplerende materiale fra den eksamensafholdende skole.
I fremmede sprog har  

 læreren ansvaret for den korrekte omregning af de opgivne sidetal til  

 normalsider a 1300 bogstaver.
 Pensaopgivelser, ekstemporaltekster og cirkelprogrammer samt båndsekvenser  

 og situationsbeskrivelser sendes til censor straks efter, at eksamensplanen  

 er offentligjort.
 Det påhviler censor at foretage indberetning til direktoratet, såfremt der  

 er afvigelser fra læreplanen.
 9. Standpunkts-, års- og eksamenskarakterer, efg, hmx  

 og hhx.
 9.1. Efg.
1 uge før sidste undervisningsdag afgives standpunktskarakterer i samtlige  

 skriftlige og mundtlige fag.
Standpunktskarakteren skal være et udtryk for  

 elevens slutadfærd i forhold til læreplanens krav på det tidspunkt, hvor  

 karakteren afgives.
For fag, der ikke udtrækkes som prøvefag, gælder  

 standpunktskarakteren i enhver henseende som eksamenskarakter.
 I fag, hvori der afholdes prøve, vægtes standpunktskarakteren og  

 eksamenskarakteren med hver 50 pct. i den endelige karakter, der påføres  

 uddannelsesbeviset.
 9.2. Hmx.
 5 uger før første skriftlige eksamensdag afgives standpunktskarakterer i  

 mundtlige og praktiske fag, dog afgives standpunktskarakter i faget datalære  

 2 uger før første skriftlige eksamensdag.
Standpunktskarakteren skal være et udtryk for elevens slutadfærd i forhold  

 til læreplanens krav på det tidspunkt, hvor karakteren afgives.
For fag, der  

 ikke udtrækkes som prøvefag, gælder standpunktskarakteren i enhver henseende  

 som eksamenskarakter.
I fag, hvori der afholdes prøve, gælder alene  

 eksamenskarakteren.
 9.3. Hhx.
Årskarakterer gives i alle fag.
I fag, der har både mundtlige og  

 skriftlige prøver, gives der 2 årskarakterer, 1 for mundtlige og 1 for  

 skriftlige præstationer.
I øvrige fag gives der 1 årskarakter.
Årskarakteren i det enkelte fag gives af læreren.
Karakteren er en  

 bedømmelse af elevens standpunkt i forhold til læreplanens mål og gives på  

 baggrund af lærerens kendskab til elevens præstationer i løbet af skoleåret.  

 Årkskaraktererne påføres eksamensbeviset.
 Holdes der ikke prøve i faget, tæller årskarakteren for afsluttende fag  

 som eksamenskarakter og påføres som sådan eksamensbeviset.
 10. Eksamensbeviser og karakterlister.
 Skolerne kan benytte edb-udskrevne karakterlister og kan rekvirere  

 edb-udskrevne eksamensbeviser fra elev-reg. eller rekvirere blanketter til  

 eksamensbeviser (bortset fra efg, hhx og hmx) fra direktoratet.
 Elever, der ønsker at afbryde det 2-årige normalkursus til højere  

 handelseksamen efter 1. år, har ret til dokumentation for erhvervede  

 kundskaber.
 På eksamensbeviserne for højere handelseksamen skal gennemsnittet af  

 opnåede karakterer anføres og talkoden for den samordnede tilmelding skal  

 ligeledes anføres.
 Skolerne skal på betryggende vis opbevare dokumentation for udstedte  

 eksamensbeviser.
 Skolerne skal opbevare de originale opgavebesvarelser i et år og kladderne  

 i 3 måneder efter eksamensafholdelsen.
 11. Statistik.
 I det omfang direktoratet anmoder om det, skal skolerne indsende  

 karakterfordelingslister til direktoratet inden for en af direktoratet  

 fastsat frist.
 12. Hjælpemidler m.v.
 Direktoratet udsender meddelelse til skolerne om prøvernes varighed og  

 omfang samt tilladte hjælpemidler ved de skriftlige, mundtlige og praktiske  

 prøver samt om eventuel forberedelsestid ved de mundtlige prøver.
 13. Kontakt til og fra direktoratet.
 I eksamensperioden kan skolerne fra kl. 08.00 komme i forbindelse med  

 direktoratet på (01) 925274 og 925277.
 Direktoratet har oprettet en telefonkæde, der i særlige tilfælde hurtigt  

 kan give de enkelte skoler en meddelelse (bilag 11).
 Direktoratets skrivelse af 15. juli 1987 om eksamensproceduren ophæves.
 P.d.v.
 e.b.
