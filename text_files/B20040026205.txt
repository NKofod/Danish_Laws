 Bekendtgørelse om krav til udformning af  

  

 bivirkningsindberetninger og periodiske  

  

 sikkerhedsopdateringer m.v.
 I medfør af § 9 og § 13, stk. 3, i  

 bekendtgørelse nr. 567 af 28. juni 2002 om bivirkningsovervågning af  

 lægemidler  

 fastsættes:
 § 1.  

  

 Denne bekendtgørelse fastlægger krav til udformningen af indberetninger af  

 bivirkninger, eksponeringsreaktioner og periodiske sikkerhedsopdateringer  

 (PSUR), som indehaveren af markedsføringstilladelsen til et lægemiddel skal  

 indsende til Lægemiddelstyrelsen, kompetente myndigheder i andre EU/EØS-lande  

 og/eller Det Europæiske Agentur for Lægemiddelvurdering efter bestemmelserne  

 i  

 §§ 6-8 i bekendtgørelse om bivirkningsovervågning af lægemidler.
 Stk. 2.  

  

 Denne  

 bekendtgørelse fastsætter endvidere krav til Lægemiddelstyrelsen og  

 indehaveren  

 af markedsføringstilladelsen om, at indberetninger af bivirkninger fremkaldt  

 af  

 lægemidler til human brug fremsendes og modtages elektronisk.
 § 2.  

  

 Indberetning af bivirkninger fremkaldt af lægemidler til human brug i henhold  

 til §§ 6 og 7 i bekendtgørelse om bivirkningsovervågning af lægemidler  

 skal foretages elektronisk som anført i bilag 1.
 Stk. 2.  

  

 Lægemiddelstyrelsen fremsender indberetninger elektronisk om formodede  

 alvorlige bivirkninger fremkaldt af lægemidler til human brug set i Danmark  

 via  

 Det Europæiske Agentur for Lægemiddelvurderings EudraVigilance Gateway.
 Stk. 3.  

  

 Indehaveren  

 af markedsføringstilladelsen skal modtage indberetninger, der er nævnt i  

 stk. 2, via Det Europæiske Agentur for Lægemiddelvurderings  

 EudraVigilance  

 Gateway.
 Stk. 4.  

  

 Indehaveren  

 af markedsføringstilladelsen skal oplyse sin profil på Det Europæiske Agentur  

 for Lægemiddelvurderings EudraVigilance Gateway til Lægemiddelstyrelsen.
§ 3.  

  

 Indberetning af bivirkninger eller eksponeringsreaktioner fremkaldt af  

 lægemidler til veterinær brug i henhold til §§ 6 og 7 i bekendtgørelse  

 om  

 bivirkningsovervågning af lægemidler skal ske på et særligt skema (European  

 Veterinary Pharmacovigilance Reporting Form for Marketing Authorisation  

 Holders), der fås ved henvendelse til Lægemiddelstyrelsen.
Skemaet skal  

 underskrives og indsendes til den kompetente myndighed.
 § 4.  

  

 En  

 periodisk sikkerhedsopdatering, jf. § 8 i bekendtgørelse om  

 bivirkningsovervågning af lægemidler, skal indeholde følgende:
1)  

 	  

 en kort beskrivelse  

 af lægemidlet og eventuelle tidligere sikkerhedsopdateringer, 2)  

 	  

 en verdensomspændende  

 oversigt over lægemidlets markedsføringstilladelser fra udstedelsen af  

 markedsføringstilladelsen til og med perioden for den aktuelle  

 sikkerhedsopdatering, 3)  

 	  

 en oversigt over de  

 sikkerhedsmæssige initiativer Lægemiddelstyrelsen, kompetente myndigheder  

 eller  

 indehaveren af markedsføringstilladelsen måtte have iværksat siden  

 indsendelsen  

 af forrige sikkerhedsopdatering eller siden udstedelsen af  

 markedsføringstilladelsen  

 (den aktuelle periode), 4)  

 	  

 lægemidlets godkendte  

 produktresumé og en beskrivelse af de ændringer, som enten måtte være  

 foretaget  

 heri i den aktuelle periode eller er planlagt, 5)  

 	  

 et begrundet skøn  

 over antallet af patienter eller dyr inddelt på dyreart behandlet med  

 lægemidlet i den aktuelle periode, 6)  

 	  

 en fortegnelse over  

 og gennemgang af alle formodede bivirkninger og eksponeringsreaktioner  

 registreret i den aktuelle periode, jf. § 5 i bekendtgørelse om  

 bivirkningsovervågning af lægemidler, herunder:
a)  

 	  

 alle alvorlige og ikke  

 alvorlige formodede bivirkninger, b)  

 	  

 indberetninger fra  

 patienter og pårørende, 7)  

 	  

 en præsentation af  

 gennemførte eller planlagte sikkerhedsundersøgelser og relevant videnskabelig  

 litteratur offentliggjort i den aktuelle periode, 8)  

 	  

 en videnskabelig  

 vurdering af fordele og ulemper ved lægemidlet i form af :
a)  

 	  

 en evaluering af  

 sikkerhedsdata for den aktuelle periode set i relation til produktresumeet, b)  

 	  

 en overordnet  

 vurdering af lægemidlets sikkerhedsprofil, 9)  

 	  

 en konklusion i form  

 af:
a)  

 	  

 angivelse af  

 sikkerhedsdata, der ikke er i overensstemmelse med de hidtidige kumulerede  

 erfaringer og b)  

 	  

 forslag til  

 eventuelle nye sikkerhedsmæssige initiativer.
 Stk. 2.  

  

 Indehaveren  

 af markedsføringstilladelse til parallelimport af et lægemiddel, jf. kapitel  

 3  

 i bekendtgørelse nr. 165 af 13. marts 1995, om markedsføringstilladelse til  

 lægemidler, er ikke omfattet af stk. 1.
 § 5.  

  

 Med  

 bøde straffes den, der overtræder § 2, stk. 1, 3 og 4 og §§ 3  

 og  

 4.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 28. april 2004.
 Stk. 2.  

  

 Bestemmelserne i § 2 træder i kraft den 1. januar 2005.
Lægemiddelstyrelsen, den 19. april  

 2004 Jytte Lyngvig /Finn H.
Clemmensen Bilag 1 Beskrivelse af de oplysninger, der skal anføres  

 ved elektronisk indberetning af bivirkninger fremkaldt af lægemidler til  

 human brug, jf. § 2.
1. Grundlæggende dataformat Indberetningen af oplysninger skal ske elektronisk i formatet ICH  

 E2B(M) som specificeret i ICH ICSR DTD version 2.1. Der skal anvendes XML.  

 Oplysninger om ICH E2B(M) og ICH ICSR DTD version 2.1 forefindes på  

 www.eudravigilance.org.
2. Transmissionskanal Indberetninger foretages via Det Europæiske Agentur for  

 Lægemiddelvurderings EudraVigilance Gateway.
 Lægemiddelstyrelsens profil på EudraVigilance Gateway er  

 DKMAEUDRA.
3. Indhold af indberetninger Al relevant information vedrørende bivirkningen indberettes som  

 specificeret i standarden ICH E2B(M). Som minimum skal en elektronisk  

 bivirkningsindberetning dog indeholde følgende oplysninger, hvor de nævnte  

 numre henviser til ICH E2B(M):
