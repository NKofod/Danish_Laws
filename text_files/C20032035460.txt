Vejledning  

 om stillinger som kirketjener I denne vejledning samles de regler der gælder for  

 stillinger som kirketjener i folkekirken.
 Vejledningen består af følgende:
  

 	  

 Et indledningsafsnit   

 	  

 Afsnit om  

 kirketjeneres løn- og ansættelsesvilkår, kirketjeneropgaver, kerneopgaver for  

 kirketjenere, andre opgaver samt kombinationsopgaver   

 	  

 Cirkulære af 15. maj  

 2003 om oprettelse af stillinger som kirketjener ved bykirker   

 	  

 Oversigt over gældende  

 cirkulærer m.m. vedrørende kirketjenere.
1. Indledning Som et led i bestræbelserne på at forenkle reglerne  

 på kirkefunktionærområdet har Kirkeministeriet besluttet at ophæve de  

 gældende  

 regler om oprettelse (kvoteberegning) af stillinger som kirketjener, og om  

 oprettelse af regulativ for stillinger som kirketjener.
 Den nye ordning vil være et bedre redskab for menighedsrådet og  

 kirketjenere med hensyn til:
  

 	  

 Fastlæggelse af  

 arbejdsindhold   

 	  

 Fleksibilitet   

 	  

 Fordeling af opgaver,  

 ansvar og kompetence mellem flere kirketjenere   

 	  

 Bedre  

 ressourceudnyttelse   

 	  

 Forståelse af arbejdsopgaverne   

 	  

 Tilfredshed med  

 arbejdet.
 Der skal være plads til prioritering og omprioritering af de  

 ressourcer, som menighedsrådet afsætter til varetagelse af  

 kirketjenerfunktionerne.
 Ansættelse som tjenestemand og ansættelse på tjenestemandslignende  

 vilkår forudsætter stor tjenstlig fleksibilitet, såvel i relation til  

 arbejdspligternes indhold og tidsmæssige placering som med hensyn til at  

 indgå  

 i et arbejdsfællesskab.
 Kirketjeneren skal som led i teamarbejdet være indstillet på at  

 påtage sig andre og flere opgaver end der normalt indgår i stillingen.
Fremtidens kirketjenere vil på baggrund af udviklingen i  

 kirketjeneruddannelsen blive i stand til at varetage kirketjenerfunktionerne  

 på en stadig mere velkvalificeret måde.
 Det er naturligt, at der løbende sker en udvikling i  

 kirketjenerfunktionen i takt med udviklingen af de aktiviteter og de ønsker,  

 som menighedsrådene har til udbygning af det kirkelige liv i sognet.
 Drøftelser og forhandling mellem menighedsråd og medarbejdere om  

 stillingsindholdet er værktøjet til udførelse af indholdet af  

 kirketjenerfunktionen på den rigtige måde og på det serviceniveau, som  

 menighedsrådet ønsker og som det kan lade sig gøre inden for de både arbejds-  

 og tidsmæssige rammer, der gælder for den pågældende stilling.
Det er vigtigt ved fastlæggelsen af indholdet i  

 kirketjenerfunktionen at være opmærksom på at fastholde de grundlæggende  

 kirketjenerfunktioner, som kerne i stillingen.
Disse funktioner er nærmere  

 beskrevet nedenfor.
 De nye regler er fastsat efter drøftelser med Danmarks  

 Kirketjenerforening og Landsforeningen af Menighedsrådsmedlemmer.
 Fremover fastlægger menighedsrådet indholdet i en  

 kirketjenerstilling uden en kvoteberegning.
 Det er menighedsrådet, der træffer beslutning om  

 kirketjenerfunktionerne ved kirken er af et sådant omfang, at stillingen skal  

 være en fuldtidsstilling eller en deltidsstilling, eller om der eventuelt  

 skal  

 være flere stillinger.
 Menighedsrådene skal fastsætte den samlede arbejdstid i  

 kirketjenerstillingen på grundlag af en års-uge-timenorm og det er  

 menighedsrådets opgave som arbejdsgiver, i fællesskab med kirketjeneren, at  

 sørge for, at arbejdsopgaverne så vidt muligt kan afvikles inden for den  

 aftalte arbejdstid.
Årstidsnormen for en fuldtidsstilling er 1924 timer og for  

 deltidsstillinger en brøkdel heraf.
Der kan ikke oprettes  

 kirketjenerstillinger  

 i lønrammesystemet med et lavere timetal end 18,5 timer om ugen, svarende til  

 en halvtidsstilling.
 Stillinger som kirketjener i lønrammesystemet oprettes af  

 Kirkeministeriet på grundlag af en ansøgning fra menighedsrådet.
Menighedsrådet skal i ansøgningen angive, om der søges om en  

 fuldtidsstilling eller om en deltidsstilling.
Ved ansøgning om en  

 deltidsstilling skal arbejdstidsbrøken angives.
Menighedsrådet skal desuden  

 oplyse, om en fuldtidsstilling som kirketjener ønskes oprettet som en  

 tjenestemandsstilling eller som en tjenestemandslignende stilling.
 Provstiudvalgets kompetence i forbindelse med oprettelse af  

 stillinger som kirketjener fremgår af reglen i § 8 i Kirkeministeriets  

 bekendtgørelse nr. 838 af 20. oktober 1993 om provstiudvalgenes virksomhed.  

 Provstiudvalget skal påse, at menighedsrådenes aftaler om kirkebetjeningens  

 ansættelsesforhold er i overensstemmelse med de bestemmelser, der er fastsat  

 af  

 Kirkeministeriet.
 Stiftsøvrigheden skal ikke længere beregne beskæftigelsesgraden  

 (lønkvoten).
 Kirkeministeriet opretter på grundlag af menighedsrådets  

 ansøgning, og efter forhandling med Danmarks Kirketjenerforening, en stilling  

 som kirketjener i lønrammesystemet.
Menighedsrådet træffer selv beslutning om ændringer i en  

 kirketjenerstilling fra fuldtid til deltid eller omvendt, og disse ændringer  

 skal ikke godkendes af stiftsøvrigheden.
Hvis en ledig fuldtidsstilling med  

 tjenestemandsvilkår ændres til en deltidsstilling skal sagen forelægges for  

 Kirkeministeriet  

 med henblik på nedlæggelse af stillingen som en tjenestemandsstilling.
I det følgende beskrives de almindelige grundlæggende daglige  

 kirketjenerfunktioner.
Der er ikke endeligt gjort op med hvilke opgaver, der  

 kan lægges ind i en kirketjenerstilling.
Hvis der er flere kirketjenere ansat ved samme kirke, er det  

 menighedsrådet, der fordeler arbejdsopgaverne mellem kirketjenerne efter  

 drøftelse med disse.
Ved visse kirker kan der være en koordinerende  

 kirketjener  

 eller 1. kirketjener, der har fået ansvaret for at fordele opgaverne mellem  

 flere kirketjenere.
 Ophævelsen af kvoteberegningssystemet for kirketjenerstillinger i  

 lønrammesystemet og ophævelsen af kravet om en stillingsbeskrivelse medfører  

 ikke, at kirketjeneres sædvanlige stillingsindhold ændres væsentligt.
Der henvises i øvrigt til Kirkeministeriets vejledning af januar  

 2003 om arbejdsgivers pligt til at underrette den ansatte om vilkårene for  

 ansættelsesforholdet (løn, tillæg, ferie m.m.) Menighedsrådet skal desuden lave en særskilt beskrivelse til  

 kirketjeneren af arbejdsopgaverne, f.eks i en form som bilag 1.
2. Kirketjenerens løn - og ansættelsesforhold 2.1. Ansættelsesområde En kirketjener er ansat med hele folkekirken som  

 ansættelsesområde og med en kirke, sognegård m.m. som tjenestested.
2.2. Arbejdssted Arbejdsstedet er kirkerne og andre lokaler.
Det kan  

 f.eks. være menighedslokaler og sognegårde.
Derudover omfatter tjenesten  

 normalt opgaver vedrørende udendørsarealer ved kirken og øvrige bygninger.
2.3. Løn- og ansættelsesvilkår En kirketjener aflønnes efter en lønramme i  

 tjenestemændenes lønrammesystem, og en fuldtidsstilling som kirketjener i  

 lønrammesystemet kan besættes enten på tjenestemandsvilkår eller på  

 tjenestemandslignende vilkår.
En deltidsstilling besættes på  

 tjenestemandslignende  

 vilkår.
Kirketjenere har en 6-dages arbejdsuge.
Arbejdet kan ligge på  

 hverdage og søn- og helligdage.
Arbejdet kan ligge uden for sædvanlig  

 arbejdstid f.eks. aftener og lørdage efter kl.14.00.
Kirketjeneren har krav på 1 fast ugentlig fridag og et vist antal  

 friweekends pr. år.
Friweekends fastsættes på grundlag af stillingens  

 arbejdstidsbrøk.
3. Kirketjeneropgaver Menighedsrådet fastsætter, hvilke opgaver  

 kirketjeneren skal løse i det enkelte sogn.
Der vil derfor naturligt være  

 forskel på arbejdsindholdet  

 i de forskellige stillinger.
Der vil være visse opgaver, som traditionelt  

 løses  

 af kirketjeneren, når der i sognet er oprettet en sådan stilling.
Disse  

 opgaver  

 betegnes i det følgende som kerneopgaver.
Herudover løser kirketjenere som regel også andre opgaver.
For at  

 skabe størst mulig fleksibilitet, men også for at skabe et fornuftigt  

 grundlag  

 for fuldtidsstillinger vil det i en række tilfælde være naturligt at fylde en  

 stilling op med opgaver, der naturligt kunne tillægges andre stillingstyper.  

 Der vil normalt være tale om en mindre del af en stilling, som indeholder  

 sådanne opgaver.
Disse opgaver kaldes kombinationsopgaver.
 Det er menighedsrådets ansvar og interesse at sammensætte  

 opgaverne for den enkelte stilling på en sådan måde, at kirketjeneren får  

 mulighed for at udnytte sine særlige kompetencer og interesser, men også  

 således, at der er et rimeligt forhold mellem den samlede mængde opgaver og  

 stillingens timetal.
I det følgende nævnes en række opgaver, som vejledende er opdelt i  

 kerneopgaver, andre opgaver samt kombinationsopgaver.
Oversigten er ikke  

 udtømmende.
4. Kerneopgaver for kirketjeneren 4.1. Kirketjeneste Kirketjenere medvirker ved gudstjenester og  

 kirkelige handlinger i kirken.
 Hvis kirken f.eks. som følge af restaurering eller af andre  

 årsager ikke bruges til gudstjenester eller kirkelige handlinger, gør  

 kirketjeneren tjeneste i den kirke eller i de lokaler, hvor der i stedet  

 holdes  

 gudstjeneste eller kirkelige handlinger.
Gudstjenesterne er på søn- og helligdage og kan også være på  

 hverdage.
Kirketjenere skal være til stede under gudstjenester og kirkelige  

 handlinger og medvirke efter præstens anvisninger.
 Kirketjenere kan medvirke ved afviklingen af særskilte  

 dåbshandlinger, konfirmationer, vielser , begravelser og andagter samt ved  

 afholdelse af kirkekoncerter.
 Desuden kan kirketjenere medvirke sammen med sognets præster ved  

 gudstjenester og andagter på f.eks. sygehuse og plejehjem.
 Arbejdsopgaver ved medvirken ved gudstjenester og kirkelige  

 handlinger kan f.eks være:
  

 	  

 at sørge for kirkens  

 åbning i god tid for gudstjenestens begyndelse   

 	  

 sørge for kirkens  

 belysning, ophænge salmenumre på nummertavler og tænde alterlys   

 	  

 sørge for, at alter,  

 døbefont og dåbskande er i ordentlig stand og at der er tempereret dåbsvand  

 og  

 håndklæder til stede   

 	  

 sørge for at  

 alterkalk, bægre samt brød og vin er klar til altergang   

 	  

 opstilling af stole   

 	  

 fremlægge evt. løber  

 og brudetæppe til vielser   

 	  

 modtage kister i kirke  

 eller kapel   

 	  

 fremsætte skamler  

 eller katafalk til kister   

 	  

 tømme kirkens indsamlingsbøsser   

 	  

 evt. pyntning.
4.2. Rengøring Menighedsrådet fastsætter niveauet for og omfanget  

 af rengøringen og beskriver dette.
 Den grundlæggende arbejdsopgave er at rengøre kirkens rum og andre  

 lokaler i tilknytning til kirken.
 Denne forpligtelse omfatter almindelig rengøring, herunder  

 inventar, af følgende rum:
  

 	  

 kirkerummet   

 	  

 pulpitur, våbenhus   

 	  

 præsteværelse   

 	  

 andre lokaler, der  

 hører til kirken   

 	  

 mødelokaler   

 	  

 kapeller   

 	  

 køkkener   

 	  

 lofts- og tårnrum,  

 hvis de anvendes i et sådant omfang at løbende rengøring er nødvendig   

 	  

 lokaler, der bruges  

 til konfirmandundervisning, hvad enten de ligger i eller ved kirken eller  

 præstegården   

 	  

 lokaler, der i øvrigt  

 anvendes af præsten eller menighedsrådet til kirkelig mødevirksomhed   

 	  

 kontorer, herunder  

 præstens eller præsternes kontor i tjenestebolig   

 	  

 toiletter   

 	  

 gangarealer   

 	  

 kirkekontor   

 	  

 graverbygning Hovedrengøring kan varetages af kirketjeneren eller menighedsrådet  

 kan tage et rengøringsfirma til at forestå hovedrengøringen.
 Øvrige lokaler i og ved præsteboliger er ikke omfattet af  

 kirketjeneres rengøringsforpligtelse.
 4.3. Renholdelse af kirkens omgivelser m.m.
 Kirketjenere er ansvarlig for at renholde  

 kirkepladsen, anlæg, plæner og fortovsarealer.
 Kirketjenere skal også renholde adgangsveje og andre adgangsarealer  

 til præstens kontor og konfirmandstue.
 Omfanget af renholdelsesforpligtelsen skal fastsættes af  

 menighedsrådet og drøftes med kirketjeneren.
 Normal renholdelse vil omfatte pasning af græs, grus, fliser, og  

 klipning af hække.
Snerydning og glatførebekæmpelse af adgangsveje indgår i  

 kirketjenerens renholdelsesforpligtelser.
Menighedsrådet fastsætter omfanget  

 af  

 denne forpligtelse.
 Det er særligt vigtigt, at menighedsrådet og kirketjeneren får  

 præciseret omfanget af denne forpligtelse.
4.4. Åbning og lukning af kirken Menighedsrådet fastsætter tidspunkterne for kirkens  

 åbning og lukning.
 Kirketjeneren skal sørge for, at kirken åbnes og lukkes til de  

 fastsatte tidspunkter.
4.5.Tilsyn Tilsyn med kirken og dens lokaler både ved brug og  

 når den ikke er i brug eller er udlånt udgør en grundlæggende del af  

 kirketjenerfunktionen.
 Kirketjeneren skal reagere over for brug af kirken, lokalerne  

 eller inventar, der kan medføre skade på bygninger og inventar.
 Kirketjeneren skal sørge for, at kirkens og dens øvrige faciliteter  

 efter brug efterlades i ordentlig stand.
 Når kirkens lokaler bruges til undervisning af konfirmander og  

 minikonfirmander kan kirketjeneren have forpligtelse til at holde opsyn med  

 konfirmanderne før og efter undervisningen og indtil konfirmanderne har  

 forladt  

 kirkens lokaler.
 Det samme gælder ved anden anvendelse af kirkens faciliteter.
4.6. Pasning af kirkens installationer Kirketjeneren skal sørge for, at kirkens ure,  

 klimaanlæg og andre installationer virker og sørge for, at fejl bliver  

 udbedret.
 Kirketjeneren fører tilsyn med kirkens højttaler- og  

 tunghøreanlæg.
 Kirketjeneren har ansvaret for opvarmning af de lokaler i kirken,  

 der anvendes.
 Kirketjeneren er også ansvarlig for pasning af varmeanlægget.
 Kirketjeneren skal styre ventilation og luftbehandling inden for  

 varme og ventilation korrekt i forhold til gældende love og bekendtgørelser  

 og  

 have kendskab til el-sikkerhed, brand- og tyverisikring.
4.7. Ringning Kirketjeneren foretager ringning med kirkens  

 klokker.  

 Ringning sker på de tidspunkter, der fastsættes af menighedsrådet efter  

 gældende regler og eventuel sædvane på stedet.
Omfanget af forpligtelsen er forskelligt fra kirke til kirke.
Ved  

 nogle kirker skal kirketjeneren foretage morgen- og aftenringning manuelt og  

 ved andre kirker er der tale om tilsyn med automatisk ringeanlæg.
 Menighedsrådet skal udarbejde et ringeregulativ for kirken.
4.8. Flagning Flagning indgår også i arbejdsopgaverne i en  

 kirketjenerstilling.
 Menighedsrådet skal udarbejde et flagregulativ med regler om,  

 hvornår der skal flages.
5. Andre opgaver for kirketjeneren 5.1. Medvirken ved mødevirksomhed Kirketjenere har forskellige praktiske opgaver i  

 forbindelse med mødevirksomhed, og det kan f.eks. være borddækning,  

 kaffebrygning m.v.
 Ved visse møder er kirketjeneren til stede og til rådighed ved  

 møderne.
 Ved andre møder medvirker kirketjeneren ikke, men kan foretage  

 åbning og lukning af lokalet.
 Kirketjenerens medvirken kan også bestå af opstilling af stole og  

 anden særlig inventaropstilling, opstilling af audiovisuelt udstyr eller  

 varetagelse af andre opgaver i forbindelse med et møde.
 Som eksempler på mødevirksomhed kan nævnes:
  

 	  

 konfirmandundervisning  

 og møder med konfirmandforældre   

 	  

 sognemøder af  

 forskellige art   

 	  

 udlån og udlejning af  

 mødelokaler   

 	  

 menighedsrådsmøder   

 	  

 udvalgsmøder   

 	  

 kirkesyn   

 	  

 mødregrupper   

 	  

 kirkekaffe   

 	  

 medarbejdermøder   

 	  

 ældreklubber   

 	  

 fællesspisning ved  

 kirkelige højtider   

 	  

 o.a. der følger af  

 tradition ved de enkelte kirker.
5.2. Vagttjeneste I det tidsrum en kirketjener befinder sig i kirken  

 for at varetage det daglige arbejde vil det indgå som et naturligt led i  

 tilstedeværelsen i kirken, at kirketjeneren i det omfang, det er muligt  

 holder  

 øje med, hvad der foregår i kirken.
 Såfremt der pålægges kirketjeneren vagttjeneste i kirkens  

 åbningstid skal man være opmærksom på, at der normalt kun kan udføres  

 begrænset  

 anden tjeneste sideløbende hermed.
 I en del kirker som er store turistmål mv. kan egentlig  

 vagttjeneste i åbningstiden komme på tale i et omfang, der forudsætter flere  

 kirketjenere eller særlige ansatte.
Kirketjenere kan normalt ikke pålægges regulær vagttjeneste uden  

 for kirkens åbningstid.
Kirketjenere kan have alarm placeret privat, men er  

 alene forpligtet til at sørge for at tilkalde politi eller vagtfirma ved  

 alarmering.
 5.3. Kortsalg, indkøb m.v.
 Ved visse kirker kan det være en del af  

 kirketjenerfunktionen at forestå salg af brochurer, kort og lignende og føre  

 regnskab over indtægterne ved salget.
 Desuden skal kirketjeneren varetage indkøb og budtjeneste m.v. i  

 nødvendigt omfang.
 Kirketjenere, der har gennemgået kirketjeneruddannelsen er  

 uddannet til at yde førstehjælp og forestå brandbekæmpelse i kritiske  

 situationer.
 Vask af kirkens linned og messeskjorter kan også indgå som  

 arbejdsopgaver i en kirketjenerstilling.
6. Kombinationsopgaver Der vil normalt være tale om opgaver, som  

 tidsmæssigt udgør mindre end halvdelen af en stillings indhold og som regel  

 meget mindre.  

 Det vil også være afgørende, at kirketjeneren har den nødvendige interesse og  

 kompetence for løsningen af den pågældende opgaver.
Det vil således ofte være  

 opgaver, der tillægges stillingen senere, når personen er ansat.
 Som eksempler på kombinationsopgaver kan nævnes:
Kirkeligt børne- og  

 ungdomsarbejde Kirkeligt ældrearbejde Afløsningsopgaver Vedligeholdelse af hjemmeside.
Kirkeministeriet, den 15. maj 2003 Merete C.
Kjær Bilag 1 Stillingen som kirketjener ved ________________  

 kirke m.m.
 Beskrivelse af arbejdsopgaver i stillingen, samt vilkår i  

 øvrigt.
Bilag 2 Gældende cirkulærer m.m. for kirketjenere Kirkeministeriets cirkulære af 8. maj 1963 om indsamlinger i  

 kirkerne.
 Kirkeministeriets  

 cirkulære af 27. januar 1995 om arbejdstøj til kirketjenere.
 Kirkeministeriets  

 cirkulære af 17. januar 1997 om uddannelse af kirketjenere.
 Kirkeministeriets  

 vejledning af 21. maj 1999 om de forhandlingsregler, der gælder for  

 tjenestemænd m.fl. ved folkekirkens kirker og kirkegårde.
