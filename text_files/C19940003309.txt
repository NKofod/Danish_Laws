(ændring af ordningen om selvstændig  

 likviditet) § 1.  Budgetvejledning 1992, punkt 21.32.2, ændres og  

 affattes således:
 »Statsinstitutioner (herunder statsvirksomheder og nettostyrede  

 virksomheder) kan i anmærkningerne til finanslovforslaget opnå hjemmel til at  

 have selvstændig likviditet.
 Ved indtræden i likviditetsordningen oprettes der egen nationalbankkonto  

 til et likviditetsområde, der består af en eller flere hovedkonti, hvis  

 aktiviteter disponeres med fælles pengeforsyning.
 Likviditetsområdet tildeles ved indtræden grundlikviditet samt likviditet  

 svarende til den akkumulerede opsparing og uforbrugte genbevillinger eller  

 det akkumulerede overførselsbeløb på indtrædelsestidspunktet.
I finansårets løb tildeles hver måned likviditet på en tolvtedel af  

 områdets nettobevilling.
Likviditetstildelingen korrigeres årligt ud fra de  

 bevillinger, som har likviditetsvirkning.
Likviditetskorrektionen foretages  

 på tillægsbevillingsloven og ud fra statsregnskabet.
 Likviditetsområdets indestående på nationalbankkontoen forrentes af/til  

 Finansministeriet.
Af nettorenteindtægten af likviditetsordningen overføres 40 pct. ved  

 tillægsbevillingsloven til § 37. Herudover overføres yderligere 40 pct. af de  

 beregnede renteindtægter af områdets primobeholdning af opsparing m.v. i et  

 givet finansår.
Den samlede overførsel kan ikke overstige 80 pct. af et  

 likviditetsområdes nettorenteindtægter af likviditetsordningen.
 De resterende nettorenteindtægter overføres som en forøgelse af områdets  

 opsparing eller overførselsadgang til anvendelse i kommende finansår.
De nærmere regler er fastsat i Finansministeriets cirkulære nr. 34 af  

 10. februar 1994 vedrørende ordningen om selvstændig likviditet.« § 2.  Dette cirkulære har virkning fra finansåret  

 1994. Samtidig ophæves Finansministeriets cirkulære af 17. september 1993 om  

 ændring af Budgetvejledning 1992 (ændret forrentning af indestående i  

 Danmarks Nationalbank for institutioner omfattet af ordningen om selvstændig  

 likviditet).
