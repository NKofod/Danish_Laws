Bestemmelser om AFIS-certifikat (BL 6-71, 4. udgave) I medfør af § 73, § 74 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 BL 6-03, Bestemmelser om certificering, generelt, seneste udgave.
 1.2 BL 6-05, Bestemmelser om helbredskrav, seneste udgave.
 1.3 BL 6-08, Bestemmelser om certifikater for betjening af  

 radioanlæg i luftfartsradiotjenester, seneste udgave.
 1.4 BL 6-96, Bestemmelser om teoretisk uddannelse til AFIS-certifikat,  

 seneste udgave.
 1.5 BL 6-97, Bestemmelser om praktisk uddannelse til AFIS-certifikat,  

 seneste udgave.
2. Anvendelsesområde Denne BL fastsætter a. 	bestemmelser for udstedelse og udvidelse af AFIS-certifikat og b. 	vilkår for, at en certifikatindehaver kan udføre  

 flyvepladsflyveinformationstjeneste.
3. Udstedelse 3.1 AFIS-certifikat udstedes af Statens Luftfartsvæsen efter  

 ansøgning på en autoriseret formular, når ansøgeren  

 opfylder udstedelseskravene i afsnit 4.
3.2 AFIS-certifikat udstedes gældende for udførelse af en  

 kategori af flyvepladsflyveinformationstjeneste, jf.
BL 6-03, afsnit 10, ved  

 den lufttrafiktjenesteenhed, hvor praktisk uddannelse, jf. pkt. 4.1 g, er  

 gennemgået, og praktisk prøve bestået.
AFIS-certifikat kan  

 udvides med kategorien flyvepladsflyveinformationstjeneste med anvendelse af  

 radar eller til at udøve tjenesten ved en anden  

 lufttrafiktjenesteenhed, jf. afsnit 5.
3.3 AFIS-certifikat udstedes uden angivelse af udløbsdato.
Statens  

 Luftfartsvæsen kan dog i særlige tilfælde fastsætte  

 en udløbsdato.
4. Udstedelseskrav 4.1 Ansøgeren skal a. 	have fast bopæl i Danmark eller være ansat af en dansk,  

 offentlig myndighed eller et dansk, privat foretagende, der har Statens  

 Luftfartsvæsens tilladelse til at etablere og drive den  

 pågældende kategori af flyvepladsflyveinformationstjeneste, b. 	ikke administrativt være frataget retten til at gøre  

 tjeneste som AFIS-operatør, jf. luftfartslovens § 150, stk. 5 og stk.  

 8, jf. stk. 9, og straffelovens § 78, eller ved dom ubetinget være  

 frakendt denne ret, jf. luftfartslovens § 150 og straffelovens § 79, c. 	være helbredsmæssigt godkendt til AFIS-certifikat, jf.  

 BL 6-05, d. 	være fyldt 18 år, e. 	være indehaver af generelt certifikat som  

 luftfartsradiotelefonist (GEN), der tillige giver ret til at foretage  

 dansksproget korrespondance til og fra et luftfartøj, jf.
BL 6-08, f. 	med tilfredsstillende resultat have gennemgået den teoretiske  

 uddannelse og bestået den teoretiske prøve, der er fastsat af  

 Statens Luftfartsvæsen, jf.
BL 6-96, og disse prøver skal have  

 bevaret deres gyldighed, og g. 	med et tilfredsstillende resultat have gennemgået den  

 teoretiske og praktiske uddannelse og bestået de teoretiske og  

 praktiske prøver, der kræves for at erhverve ret til at  

 udøve den pågældende kategori af  

 flyvepladsflyveinformationstjeneste ved den pågældende  

 lufttrafiktjenesteenhed, jf.
BL 6-97, og disse prøver skal have  

 bevaret deres gyldighed.
5. Udvidelse 5.1 AFIS-certifikat omfattende kategorien  

 flyvepladsflyveinformationstjeneste kan udvides med kategorien  

 flyvepladsflyveinformationstjeneste med anvendelse af radar efter endt  

 teoretisk uddannelse, jf.
BL 6-96, pkt. 7.2.3, og endt praktisk uddannelse,  

 jf.
BL 6-97, pkt. 7.2.3.2.
 5.2 AFIS-certifikat kan endvidere udvides til samme kategori af  

 flyvepladsflyveinformationstjeneste ved en anden lufttrafiktjenesteenhed  

 efter endt praktisk uddannelse ved den pågældende  

 lufttrafiktjenesteenhed i overensstemmelse med bestemmelserne i BL 6-97.
6. Rettigheder 6.1 AFIS-certifikat giver på de vilkår, der er nævnt i  

 pkt. 6.2, indehaveren ret til at gøre tjeneste som  

 AFIS-operatør inden for de kategorier af  

 flyvepladsflyveinformationstjeneste, der er anført i certifikatet, ved  

 de lufttrafiktjenesteenheder, for hvilke certifikatet er gældende.
6.2 Indehaveren skal a.	 have et gyldigt AFIS-certifikat, jf.
BL 6-03, b. 	være helbredsmæssig godkendt til AFIS-certifikat, jf.  

 BL 6-05, c. 	inden for de forudgående 3 måneder, regnet fra den  

 første dag i den pågældende måned, på mindst  

 12 vagter have udført de kategorier af  

 flyvepladsflyveinformationstjeneste, der er anført i certifikatet, ved  

 den pågældende lufttrafiktjenesteenhed, eller d. 	inden for de forudgående 3 måneder have bestået  

 den pågældende praktiske prøve, jf. pkt. 4.1 g.
 Anm.: Tilfælde, hvor et certifikat er ugyldigt, fremgår af  

 BL 6-03.
7. Deponering 7.1 Et AFIS-certifikat skal indsendes til Statens Luftfartsvæsen til  

 deponering, hvis a. 	indehaveren ikke længere har et gyldigt AFIS-certifikat, jf.  

 BL 6-03, eller b. 	indehaveren i 1½ år ikke har udøvet nogen af  

 certifikatets rettigheder.
7.2 For at få udleveret et certifikat, der er deponeret i henhold  

 til pkt. 7.1 a., og således generhverve de rettigheder, der er  

 nævnt i pkt. 6.1, skal vedkommende a. 	have fast bopæl i Danmark eller være ansat af en dansk  

 offentlig myndighed eller et dansk privat foretagende, der har Statens  

 Luftfartsvæsens tilladelse til at etablere og drive den  

 pågældende kategori af flyvepladsflyveinformationstjeneste, b. 	ikke administrativt være frataget retten til at gøre  

 tjeneste som AFIS-operatør, jf. luftfartslovens § 150, stk. 5 og stk.  

 8, jf. stk. 9, og straffelovens § 78, eller ved dom ubetinget være  

 frakendt denne ret, jf. luftfartslovens § 150 og straffelovens § 79, c. 	være helbredsmæssigt godkendt til AFIS-certifikat, jf.  

 BL 6-05, og d. 	være indehaver af generelt certifikat som  

 luftfartsradiotelefonist, jf. pkt. 4.1 e.
 7.3 For at få udleveret et certifikat, der er deponeret i henhold  

 til pkt. 7.1 b., skal vedkommende opfylde betingelserne i pkt. 7.2 samt  

 bestå fornyede teoretiske og praktiske prøver, jf. pkt. 4.1, f.  

 og g.
 8. Indtagelse af spiritus, opstemmende eller bedøvende midler  

 m.v.
 Den, der udøver flyvepladsflyveinformationstjeneste ved en  

 lufttrafiktjenesteenhed, er omfattet af luftfartslovens § 74.
9. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for bestemmelserne.
10. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
11. Straf 11.1 Den, der udøver tjeneste som AFIS-operatør i strid med  

 pkt. 6.1, straffes med bøde.
 11.2 Overtrædelse af bestemmelserne i pkt. 6.2 og pkt. 7.1 straffes  

 med bøde.
12. Ikrafttræden 12.1 Denne BL træder i kraft den 1. juli 2002.
 12.2 Samtidig ophæves BL 6-71, 3. udgave af 18. juni 1990, med  

 senere ændringer.
