Nr LSF 232 Forslag til Lov om ændring af lov om tipning og lotto Fremsat af skatteministeren (Fogh Rasmussen) den 19. februar 1992 Vedtaget ved tredjebehandling den 30. april 1992 Lov nr. 345 af 14/05/1992 § 1 I lov om tipning og lotto, jf. lovbekendtgørelse nr. 187 af 16. marts  

 1989, som ændret ved lov nr. 59 af 7. februar 1990, foretages følgende  

 ændringer:
 1. Lovens titel affattes således:
 »Lov om visse spil, lotterier og væddemål«.
 2. § 1, stk. 1, 1. pkt., affattes således:
»Skatteministeren bemyndiges til at meddele bevilling til  

 foranstaltning af spil, lotterier og væddemål mod erlæggelse af en afgift til  

 staten på 16 pct. af indskudssummen.« 3. I § 1 indsættes efter stk. 1 som nyt stykke:
»Stk. 2. Skatteministeren kan ikke efter denne lov meddele  

 bevilling til spil på heste-, cykel-, hunde- og dueløb, foranstaltning af et  

 klasselotteri og lign., etablering af spillekasino eller  

 gevinstopsparing.« Stk. 2 bliver herefter stk. 3.
 4. I § 1, stk. 2, der bliver stk. 3, ændres »for  

 tipningen i forbindelse med de i stk. 1 omhandlede idræts- og  

 væddekampe« til: »i forbindelse med de i stk. 1 omhandlede spil og  

 væddemål«.
 5. § 1 A ophæves.
 6. I § 2, stk. 1, udgår »og § 1 A«.
 7. § 5 affattes således:
» § 5. Af indskudssummen skal 1) mindst 45 pct. og højst 60 pct. anvendes til gevinster til vinderne i  

 tipning, lotto og andre spil, 2) mindst 45 pct. og højst 70 pct. anvendes til gevinster til vinderne i  

 bookmakerspil.
Stk. 2. For væddemål med faste odds skal det årlige gennemsnit for  

 gevinstandelen ligge inden for de i stk. 1 nævnte grænser.« 8. § 10, stk. 1, 1. pkt., affattes således:
»Foranstaltning her i landet af væddemål efter denne lov af andre end  

 bevillingshaveren samt formidling af deltagelse i udenlandske væddemål  

 straffes med bøde, hæfte eller fængsel indtil 6 måneder.« 9. I § 10, stk. 2, ændres »en sådan ulovlig eller  

 ulovligt formidlet tipning« til: »et sådant ulovligt eller ulovligt  

 formidlet væddemål«.
 10. I § 10, stk. 4, ændres »tipning« til:  

 »væddemål«.
 11. § 10, stk. 5, affattes således:
»Stk. 5. Afholdelse af spil, præmiekonkurrencer, bortlodning  

 og lign. på grundlag af eller ved benyttelse af bevillingshaverens  

 spillekuponer er forbudt for andre end bevillingshaveren.« § 2 Loven træder i kraft den 1. juli 1992.
Oprindeligt fremsat forslag § 1 I lov om tipning og lotto, jf. lovbekendtgørelse nr. 187 af 16. marts  

 1989, som ændret senest ved lov nr. 59 af 7. februar 1990, foretages følgende  

 ændringer:
 1. Lovens titel affattes således:
 »Lov om visse spil, lotterier og væddemål.«.
 2. § 1, stk. 1, 1. pkt., affattes således:
 » § 1. Skatteministeren bemyndiges til at meddele bevilling  

 til foranstaltning af spil, lotterier og væddemål mod erlæggelse af en afgift  

 til staten på 16 pct. af indskudssummen.«.
 3. I § 1 indsættes efter stk. 1 som nyt stykke:
 »Stk. 2. Skatteministeren kan ikke efter denne lov meddele  

 bevilling til spil på heste-, cykel-, hunde- og dueløb, foranstaltning af et  

 klasselotteri o. lign., etablering af spillekasino eller  

 gevinstopsparing.«.
 Stk. 2 bliver herefter stk. 3.
 4. I § 1, stk. 2, der bliver stk. 3, ændres »for  

 tipningen i forbindelse med de i stk. 1 omhandlede idræts- og  

 væddekampe« til: »i forbindelse med de i stk. 1 omhandlede spil og  

 væddemål«.
 5. § 1 A, udgår.
 6. I § 2, stk. 1, udgår: »og § 1 A«.
 7. § 5 affattes således:
 » § 5. Af indskudssummen skal mindst 45 pct. og højst 70 pct.  

 anvendes til gevinster til vinderne.
 Stk. 2. For væddemål med faste odds skal det årlige gennemsnit for  

 gevinstandelen ligge inden for de i stk. 1 nævnte grænser.«.
 8. § 10, stk. 1, 1. pkt., affattes således:
 » § 10. Foranstaltning her i landet af væddemål efter denne  

 lov af andre end bevillingshaveren samt formidling af deltagelse i  

 udenlandske væddemål, straffes med bøde, hæfte eller fængsel indtil 6  

 måneder.«.
 9. I § 10, stk. 2, ændres »en sådan ulovlig eller  

 ulovligt formidlet tipning« til: »et sådant ulovligt eller ulovligt  

 formidlet væddemål«.
 10. I § 10, stk. 4, ændres »tipning« til:  

 »væddemål«.
 11. § 10, stk. 5, affattes således:
 »Afholdelse af spil, præmiekonkurrencer, bortlodning o. lign. på  

 grundlag af eller ved benyttelse af bevillingshaverens spillekuponer er  

 forbudt for andre end bevillingshaveren.«.
§ 2 Loven træder i kraft den 1. juli 1992.
Bemærkninger til lovforslaget Almindelige bemærkninger 1. Lovforslaget indeholder forslag om at give Dansk Tipstjeneste  

 A/S større frihed i tilrettelæggelsen af sine spil.
Det foreslås endvidere at  

 give Tipstjenesten mulighed for ikke kun at arrangere tipning og lotto, men  

 også andre spil og lotterier.
 Tipstjenesten kan således selv inden for rammerne af loven introducere nye  

 eller ændre eksisterende spil, lotterier eller væddemål samt udarbejde  

 spilleregler herfor.
 Forslaget skal ses i forlængelse af ønsket om at styrke tipstjenesten  

 således, at det nuværende overskud kan bevares og på længere sigt øges til  

 gavn for de formål, der støttes gennem uddeling af midler fra Tipstjenesten.
 2. Tipstjenesten afholder i dag to forskellige former for spil,  

 nemlig tipning og lotto.
Tipning er opdelt på to spil, der afvikles ugentligt.
I det ene spil, den  

 almindelige tipning, skal udfaldet gættes for 13 fodboldkampe, hvor 10, 11,  

 12 og 13 rigtige normalt giver gevinst.
I det andet spil, SUPER-5, skal  

 gættes 5 fodboldkampe, hvor kun 5 rigtige giver gevinst.
SUPER-5 er et nyt  

 spil, der startede i forbindelse med den nye SUPER-Liga i fodbold.
 Tipstjenesten afholder herudover ekstra tipning i forbindelse med store  

 turneringer i fodbold som EM og VM.
 Lotto blev indført ved lov nr. 764 af 14. december 1988, hvor  

 skatteministeren fik bemyndigelse til at udvide Dansk Tipstjenestes bevilling  

 til også at omfatte lotto.
 3. Tipstjenesten blev oprettet i forbindelse med indførelsen af  

 tipning i 1948. Staten ejer 80 procent af selskabets aktiekapital, mens  

 resten ejes af overskudsmodtagere.
 Selskabets bestyrelse består af en formand udpeget af skatteministeren og  

 repræsentanter for Dansk Boldspil Union, Dansk Firmaidrætsforbund, De Danske  

 Gymnastik og Ungdomsforeninger, Dansk Idræts-Forbund og De Danske Skytte-,  

 Gymnastik- og Idrætsforeninger samt Undervisnings-, Kultur- og  

 Skatteministerierne.
 Den samlede omsætning på ca. 2,3 mia. kr. i 1990/91 fordelte sig på  

 følgende måde:
I alt blev der i 1990/91 udloddet 570 mill. kr. til idræt, kultur osv.
Der  

 er med andre ord tale om en ganske væsentlig støtte til disse forskellige  

 formål.
4. Tipningen har siden starten kun gennemgået små ændringer.  

 Antallet af kampe på spillekuponen er ændret, og der er indført SUPER-5. I  

 1990 skete der imidlertid en væsentlig teknisk ændring, idet Tipstjenesten  

 introducerede sit on-line-system.
Det medfører, at der nu kan spilles lotto  

 og tippes on-line hos forhandlerne, d.v.s. de ønskede lotto- eller tipstegn  

 overføres direkte til Tipstjenestens edb-maskiner af forhandlerne.
Dette  

 system giver Tipstjenesten betydelig større muligheder end tidligere, idet  

 afviklingen af de enkelte spil er forenklet.
Samtidig har det danske spillemarked inden for de senere år gennemgået en  

 vis udvikling.
Pengeinstitutternes gevinstopsparing startede i 1990,  

 kasino-spillet startede 31. december 1990, og hestesporten har etableret nye  

 elektroniske spilleformer, der gør det muligt overalt i landet at spille på  

 de forskellige baner.
Samtidig har udenlandske bookmakere udvist en stigende  

 interesse for det danske marked.
 Disse forhold sammenholdt med muligheden for en øget international  

 konkurrence, måske især fra den elektroniske spiludvikling, øger behovet for,  

 at Dansk Tipstjeneste fremover skal kunne justere sit spiludbud i takt med  

 behovene for at kunne sikre indtægterne til gavn for modtagerne.
 5. Hidtil har Tipstjenesten kun kunnet arrangere spil, der for det  

 første er godkendt af skatteministeren og for det andet omfattet af  

 definitionen tipning (og lotto). Gevinstandelen er fastsat til 45 pct.
 Forslaget går ud på at løsne disse bånd.
Det foreslås derfor, at Tipstjenesten selv får muligheden og ansvaret for  

 at etablere nye spil eller variere de gældende spil og fastsætte spilleregler  

 herfor.
For at give Tipstjenesten den størst mulige fleksibilitet fremover  

 foreslås det samtidig at udvide det område, som Tipstjenesten nu kan etablere  

 sine spil i.
For det første foreslås det, at Tipstjenesten får mulighed for i  

 større udstrækning at bestemme gevinstandelen, for det andet at give  

 Tipstjenesten mulighed for at etablere andre slags spil, lotterier og  

 væddemål end lotto og tipning.
 På denne måde får Dansk Tipstjeneste selv mulighed for at ændre det  

 eksisterende spiludbud inden for lovens rammer og får derved det mest  

 fordelagtige grundlag for udvikling af konkurrencedygtige produkter med de  

 nye teknologiske muligheder.
 Kontrollen med Tipstjenestens eksisterende og nye spil varetages rent  

 praktisk af Statskontrollen, der i henhold til § 4 i tips- og lottoloven  

 kontrollerer lodtrækningerne og præmierne, afgør protester osv.
 6. Gevinstandelen foreslås for alle spil at skulle ligge mellem 45  

 og 70 pct., hvilket giver den nødvendige fleksibilitet ikke mindst af hensyn  

 til de nye spil.
 For de eksisterende spil, tips og lotto, betyder forslaget, at  

 Tipstjenesten ikke mere er bundet til at udbetale 45 pct. af indskudssummen i  

 gevinster, men har frihed til at udbetale mere i gevinster.
 7. Det er ikke tilsigtet med denne lov at ændre i eksisterende  

 love, hvor skatteministeren eller andre ministre kan meddele bevilling til  

 afholdelse af spil.
Muligheden for Tipstjenesten til at afholde andre spil, lotterier og  

 væddemål end tipning og lotto medfører således ingen ændring i  

 Justitsministeriets adgang til at meddele enkeltstående bevillinger til  

 afholdelse af lotterier.
Det vil endvidere fortsat være muligt at opretholde  

 Landbrugslotteriet og Varelotteriet.
 Ligeledes kan Tipstjenesten ikke afholde et klasselotteri, foranstalte  

 væddeløb eller anden væddekamp på heste-, due-, cykel- eller hundeløb,  

 etablere kasinospil eller gevinstopsparing.
8. Et af de nye spil Tipstjenesten ønsker at afholde er et  

 instantlotteri.
Et instantlotteri eller et skrabespil er et lotteri, hvor  

 spilleren med det samme kan se, om der er gevinst.
Instantpladerne kan f.eks.  

 indeholde 9 rubrikker, der er overdækket.
Spilleren skal skrabe rubrikkerne  

 fri, og hvis 3 tal er identiske, er der gevinst.
Spillet er indført i  

 Sverige, Norge og Finland.
 Det er intentionen, at det nye spil fortrinsvis skal sælges gennem  

 tipsforhandlerne, herunder tipsforhandlere som ikke er på on-line.
9. Tipstjenestens muligheder vil også omfatte spil med faste odds,  

 det der traditionelt kaldes bookmakerspil.
De faste odds indebærer, at  

 spillerne på forhånd ved, hvor stor gevinsten vil blive, hvis de vinder (i  

 modsætning til tipning og totalisatorspil, der anvender løbende odds).
Bookmakerspil kan vedrøre en enkelt begivenhed eller en kombination af  

 begivenheder.
Den enkelte begivenhed kan være antal mål i en fodboldkamp,  

 eller hvem der vinder en større idrætsbegivenhed.
Kombinationen af  

 begivenheder kan bestå i, at man skal gætte udfaldet af et på forhånd  

 fastlagt antal kampe.
Det bemærkes, at grænsen er flydende mellem  

 bookmakerspil og tipning.
Ved spil på enkeltbegivenheder, f.eks. antal mål i  

 en fodboldkamp, kan der både anvendes løbende og faste odds.
10. Indtil indførelsen af lotto i 1989 blev hovedparten af  

 tipsmidlerne fordelt på basis af overskuddet i Tipstjenesten.
I forbindelse  

 med gennemførelsen af lotto i 1989 blev gennemført en midlertidig nedsættelse  

 af statsafgiften på tips- og lottoomsætningen fra 16 til 13 procent.
Denne  

 nedsættelse udløber ved udgangen af september 1992. Nedsættelsen gav mulighed  

 for, at der kunne ydes visse tilskud, især til de humanitære organisationer,  

 der frygtede en nedgang i lotteriomsætningen på grund af lotto.
Disse tilskud  

 blev imidlertid fastsat på grundlag af omsætningen i Tipstjenesten og ikke  

 overskuddet.
Det blev samtidig anført i loven, at der skulle fremsættes  

 forslag om revision af de lovbestemmelser, der indeholder hele den  

 overordnede fordelingsnøgle mellem de store modtagergrupper af tipsmidlerne.
 Da hele spørgsmålet om tips- og lottolovens fordelingsnøgle allerede skal  

 finde sted i den kommende Folketingssamling, kan løsningen af de spørgsmål,  

 som eventuel indførelse af spil med anden gevinstandel rejser, mest  

 hensigtsmæssigt afvente dette tidspunkt.
11. Provenumæssige konsekvenser Indførelse af nye spil antages at forøge Dansk Tipstjenestes omsætning i  

 forhold til den forventede udvikling i tips- og lottoomsætningen uden nye  

 spil.
Det er imidlertid forbundet med stor usikkerhed at skønne mere præcist  

 over meromsætningen og dermed over provenuet af statsafgiften og  

 gevinstafgiften.
Virkningen på den samlede omsætning vil bl.a. afhænge af karakteren af de  

 nye spil, interessen hos spillerne samt hvor stor omsætning, der tages ud af  

 de eksisterende spil.
Hertil kommer virkningerne af en eventuelt større  

 international konkurrence på spilleområdet, som ikke er indregnet i de  

 angivne skøn.
Det er i det følgende lagt til grund, at et instantlotteri indføres ultimo  

 1992 og et fælles nordisk midtugelotto i foråret 1993, og at  

 tilbagebetalingsprocenten til spillerne i disse spil er 45 som for tips og  

 lotto.
Det forventes, at disse to spil vil forøge den samlede omsætning på  

 kort sigt (ca. 2 år) med 500-600 mill. kr., jf. tabel 1. Virkningen af  

 bookmakerspil er ikke medtaget i nedenstående skøn over omsætning, stats- og  

 gevinstafgift.
 Tabel 1. Samlet omsætning for tips, lotto og nye spil 1) 1989-1994.
 * Skøn.
 1) Ekskl. bookmakerspil.
Siden lottospillets indførelse i efteråret 1989 er der sket en væsentlig  

 forøgelse af den samlede tips- og lottoomsætning.
Fra 1990 til 1991 skyldes  

 forøgelsen en stigning i lottoomsætningen på ca. 700 mill. kr. til ca. 1,6  

 mia. kr. samt et fald i tipsomsætningen på knap 150 mill. kr. til ca. 1,1  

 mia. kr.
I tabel 2 er vist den forventede forøgelse af statsafgiften som følge af  

 de nye spil beregnet på grundlag af de skønnede omsætningstal i tabel 1.  

 Sammenligningsgrundlaget er den forventede statsafgift af tips- og  

 lottoomsætningen uden de nye spil.
Statsafgiften udgør fra 1. oktober 1992 16  

 pct. af omsætningen.
 Tabel 2. Udvikling i statsafgift 1989-1994.
 * Skøn.
 Anm: Statsafgiften er 13 pct. fra 1. oktober 1989 til 31. september 1992.  

 Fra 1. oktober 1992 er statsafgiften 16 pct.
 1) Ekskl. bookmakerspil.
For finansåret 1992 skønnes merprovenuet af statsafgiften til ca. 15 mill.  

 kr.
For finansåret 1993 skønnes statsafgiften at indbringe et merprovenu på  

 ca. 80 mill. kr. og for 1994 ca. 95 mill. kr.
Herudover skønnes gevinstafgiften, der beregnes som 15 pct. af den del af  

 gevinstbeløbet, der overstiger 200 kr., at indbringe staten et merprovenu for  

 finansåret 1992 på ca. 3 mill. kr.
For finansåret 1993 og 1994 skønnes  

 merprovenuet til omkring 15 mill. kr.
 I det omfang indførelse af bookmakerspil vil forøge den samlede omsætning,  

 vil staten få et yderligere merprovenu af stats- og gevinstafgifterne.
Administrative konsekvenser Lovforslaget har ikke nævneværdige administrative konsekvenser.
Bemærkninger til de enkelte bestemmelser Til § 1 Til nr. 1 Ved en gennemførelse af lovforslaget vil tips- og lottoloven også omfatte  

 andre spil, lotterier og væddemål end tipning og lotto.
Lovens titel må  

 derfor ændres.
Til nr. 2 og nr. 3 Tipstjenesten har hidtil kun kunnet arrangere spil, lotteri og væddemål,  

 der var omfattet af definitionen tipning og lotto.
Fremover får Tipstjenesten  

 mulighed for at arrangere andre spil, lotterier og væddemål.
Tipstjenesten  

 kan dog ikke afholde spil, lotterier og væddemål, der er omfattet af lov om  

 totalisatorspil, lov om spillekasinoer eller lov om gevinstopsparing.  

 Tipstjenesten kan heller ikke arrangere et klasselotteri efter lov om  

 klasselotteriet og forbud mod andet lotteri m.m.
Ligeledes berøres  

 Justitsministeriets adgang til at meddele enkeltstående bevillinger til  

 afholdelse af lotterier efter cirkulære om bortlodning ikke.
Til nr. 4, nr. 5 og nr. 6 Der er tale om konsekvensændringer.
Til nr. 7 Der foreslås en ændring af § 5 således, at gevinstandelen af  

 indskudssummen for hvert spil skal være mindst 45 pct. og højst 70 pct.
Dette  

 giver Dansk Tipstjeneste mulighed for at tilrettelægge spillene mere  

 fleksibelt.
Da gevinstandelen af indskudssummen for spil med faste odds kan  

 svinge fra uge til uge, skal det årlige gennemsnit for hvert spil ligge inden  

 for disse grænser.
Til nr. 8 Tipstjenestens mulighed for at arrangere væddemål på alle begivenheder,  

 der ikke er begrænset af definitionen tipning, betyder, at  

 forbudsbestemmelsen i § 10, stk. 1, som en konsekvens bliver mere omfattende.  

 Forbudet vil ikke længere kun vedrøre tipning, men også bookmakerspil.  

 Forbuddet vil også omfatte formidlingen af udenlandske bookmakerspil.  

 Forbudet vedrører ikke væddemål i henhold til totalisatorloven.
 Lotto og lotterier er omfattet af klasselotterilovens forbuds- og  

 straffebestemmelser.
Til nr. 9, 10 og 11 Der er tale om konsekvensændringer.
Til § 2 I henhold til denne bestemmelse træder loven i kraft den 1. juli 1992.
Spaltehenvisninger Lov om tipning og lotto, jf. lovbekendtgørelse nr. 187 af 16. marts 1989,  

 som senest ændret ved lov nr. 59 af 7. februar 1990, jf.
Folketingstidende  

 1989/90 sp. 1621, 5463, 5696; tillæg A, sp. 1281; tillæg B, sp. 511; tillæg  

 C, sp. 307.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om tipning og lotto, jf. lovbekendtgørelse nr. 187 af 16. marts  

 1989, som ændret senest ved lov nr. 59 af 7. februar 1990, foretages følgende  

 ændringer:
 1. Lovens titel affattes således:
 »Lov om visse spil, lotterier og væddemål.«.
Lov om tipning og lotto 2. § 1, stk. 1, 1. pkt., affattes således:
 »Skatteministeren bemyndiges til at meddele bevilling til  

 foranstaltning af spil, lotterier og væddemål mod erlæggelse af en afgift til  

 staten på 16 pct. af indskudssummen.«.
§ 1. Skatteministeren bemyndiges til at meddele bevilling til  

 foranstaltning af væddemål, såkaldet »tipning« i forbindelse med  

 idræts- og væddekamp, heste- og cykelvæddeløb dog undtaget, mod erlæggelse af  

 en afgift til staten på 16 pct. af indskudssummen.
Afgiften til staten udgør  

 dog i tiden fra 1. juli 1986 til 31. december 1986 14,5 pct. af  

 indskudssummen, medens den i tiden fra 1. januar 1987 til 31. december 1988  

 udgør 13,5 pct. af indskudssummen.
Afgiften udgør 13 pct. af indskudssummen i  

 tiden fra 1. oktober 1989 til 30. september 1992.
 3. I § 1 indsættes efter stk. 1 som nyt stykke:
 »Stk. 2. Skatteministeren kan ikke efter denne lov meddele  

 bevilling til spil på heste-, cykel-, hunde- og dueløb, foranstaltning af et  

 klasselotteri o. lign., etablering af spillekasino eller  

 gevinstopsparing.«.
 Stk. 2 bliver herefter stk. 3.
 4. I § 1, stk. 2, der bliver stk. 3, ændres »for  

 tipningen i forbindelse med de i stk. 1 omhandlede idræts- og  

 væddekampe« til: »i forbindelse med de i stk. 1 omhandlede spil og  

 væddemål«.
 Stk. 2. Bevillingshaveren kan med skatteministerens godkendelse  

 fastsætte regler for frembringelse af erstatningsresultater, som om fornødent  

 kan anvendes som grundlag for tipningen i forbindelse med de i stk. 1  

 omhandlede idræts- og væddekampe.
 5. § 1 A, udgår.
§ 1 A.
Skatteministeren bemyndiges endvidere til at meddele  

 bevilling til afholdelse af et landsdækkende talspil (lotto) mod betaling af  

 en statsafgift af samme størrelse som nævnt i § 1, stk. 1.
 6. I § 2, stk. 1, udgår: »og § 1 A«.
§ 2. Bevilling efter § 1 og § 1 A må kun gives til et selskab, der  

 skal organiseres som aktieselskab, og kun for 5 år ad gangen.
Fornyelse af  

 bevilling kræver godkendelse af Folketingets Finansudvalg.
 7. § 5 affattes således:
 » § 5. Af indskudssummen skal mindst 45 pct. og højst 70 pct.  

 anvendes til gevinster til vinderne.
 Stk. 2. For væddemål med faste odds skal det årlige gennemsnit for  

 gevinstandelen ligge inden for de i stk. 1 nævnte grænser.«.
 § 5. Af indskudssummen skal 45 pct. anvendes til gevinster til  

 vinderne.
 8. § 10, stk. 1, 1. pkt., affattes således:
 » § 10. Foranstaltning her i landet af væddemål efter denne  

 lov af andre end bevillingshaveren samt formidling af deltagelse i  

 udenlandske væddemål straffes med bøde, hæfte eller fængsel indtil 6  

 måneder.«.
§ 10. Foranstaltning af anden tipning her i landet end den i denne  

 lov hjemlede samt formidling af deltagelse i udenlandsk tipning straffes med  

 bøde, hæfte eller fængsel indtil 6 måneder.
Under skærpende omstændigheder,  

 herunder navnlig når lovovertrædelsen har haft en særlig omfattende karakter,  

 kan straffen stige til fængsel i 1 år.
 9. I § 10, stk. 2, ændres »en sådan ulovlig eller  

 ulovligt formidlet tipning« til: »et sådant ulovligt eller ulovligt  

 formidlet væddemål«.
 Stk. 2. Den, der deltager i en sådan ulovlig eller ulovligt  

 formidlet tipning, som omhandlet i stk. 1, straffes med bøde.
 10. I § 10, stk. 4, ændres »tipning« til:  

 »væddemål«.
 Stk. 4. Formidling af deltagelse i tipning eller lottospil i  

 henhold til denne lov gennem erhvervsmæssig modtagelse af indskud af andre  

 end de autoriserede forhandlere samt avertering herom er forbudt.
 11. § 10, stk. 5, affattes således:
 »Afholdelse af spil, præmiekonkurrencer, bortlodning o. lign. på  

 grundlag af eller ved benyttelse af bevillingshaverens spillekuponer er  

 forbudt for andre end bevillingshaveren.«.
 Stk. 5. Afholdelse af præmiekonkurrencer, bortlodning og lign. på  

 grundlag af eller ved benyttelse af bevillingshaverens spillekuponer er  

 forbudt for andre end bevillingshaveren.
Efter 2. behandling den 28. april 1992 § 1 I lov om tipning og lotto, jf. lovbekendtgørelse nr. 187 af 16. marts  

 1989, som ændret ved lov nr. 59 af 7. februar 1990, foretages følgende  

 ændringer:
 1. Lovens titel affattes således:
»Lov om visse spil, lotterier og væddemål« 2. § 1, stk. 1, 1. pkt., affattes således:
»Skatteministeren bemyndiges til at meddele bevilling til  

 foranstaltning af spil, lotterier og væddemål mod erlæggelse af en afgift til  

 staten på 16 pct. af indskudssummen.« 3. I § 1 indsættes efter stk. 1 som nyt stykke:
»Stk. 2. Skatteministeren kan ikke efter denne lov meddele  

 bevilling til spil på heste-, cykel-, hunde- og dueløb, foranstaltning af et  

 klasselotteri og lign., etablering af spillekasino eller  

 gevinstopsparing.« Stk. 2 bliver herefter stk. 3.
 4. I § 1, stk. 2, der bliver stk. 3, ændres »for  

 tipningen i forbindelse med de i stk. 1 omhandlede idræts- og  

 væddekampe« til: »i forbindelse med de i stk. 1 omhandlede spil og  

 væddemål«.
 5. § 1 A ophæves.
 6. I § 2, stk. 1, udgår »og § 1 A«.
 7. § 5 affattes således:
» § 5. Af indskudssummen skal 1) mindst 45 pct. og højst 60 pct. anvendes til gevinster til vinderne i  

 tipning, lotto og andre spil, 2) mindst 45 pct. og højst 70 pct. anvendes til gevinster til vinderne i  

 bookmakerspil.
Stk. 2. For væddemål med faste odds skal det årlige gennemsnit for  

 gevinstandelen ligge inden for de i stk. 1 nævnte grænser.« 8. § 10, stk. 1, 1. pkt., affattes således:
»Foranstaltning her i landet af væddemål efter denne lov af andre end  

 bevillingshaveren samt formidling af deltagelse i udenlandske væddemål  

 straffes med bøde, hæfte eller fængsel indtil 6 måneder.« 9. I § 10, stk. 2, ændres »en sådan ulovlig eller  

 ulovligt formidlet tipning« til: »et sådant ulovligt eller ulovligt  

 formidlet væddemål«.
 10. I § 10, stk. 4, ændres »tipning« til:  

 »væddemål«.
 11. § 10, stk. 5, affattes således:
»Stk. 5. Afholdelse af spil, præmiekonkurrencer, bortlodning  

 og lign. på grundlag af eller ved benyttelse af bevillingshaverens  

 spillekuponer er forbudt for andre end bevillingshaveren.« § 2 Loven træder i kraft den 1. juli 1992.
