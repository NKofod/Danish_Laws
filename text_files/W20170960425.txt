Pressenævnets kendelse i sag nr. 17-70-01152 Pressenævnet genoptager ikke afvisningssag om au pair Pressenævnet afviste at behandle en klage, hvor en person klagede over Jyllands-Postens omtale.
Klagen blev afvist pga. klagers manglende retlige interesse.
Klager anmodede efterfølgende om at få sagen genoptaget, da han anså sig klageberettiget.
Anmodningen om genoptagelse afvises.
 Pressenævnets formand, Hanne Schmidt, udtaler:
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
[Klager] er ikke fremkommet med nye faktiske oplysninger af en sådan konkret art, at oplysningerne kan anses for at have betydning for sagens afgørelse om at afvise at behandle klagen. [Klager] har således ikke påvist, at han selv eller hans familie er omtalt eller afbilledet i artiklen.
Det er ikke tilstrækkeligt at have en generel interesse i det omtalte emne.
Anmodningen om genoptagelse afslås herefter.
 Klagen afvises herefter, jf. medieansvarsloven § 43, stk. 2, nr. 2.
[Klager] har anmodet om genoptagelse af Pressenævnets afgørelse af 8. juni 2017 i sag nr. 17-70-01147, [Klager] mod Jyllands-Posten.
Afgørelsen vedrørte en klage fra [Klager] over en artikel bragt på Jyllands-Postens netavis og i den trykte udgave henholdsvis den 3. og 4. juni 2017.
 Ved afgørelsen afslog nævnet at behandle sagen, fordi [Klager] ikke havde retlig interesse i sagen.
[Klager] har til støtte for anmodningen om genoptagelse bl.a. anført, at hans familie er en del af den personkreds, der i artiklen omtales som illegale familier. [Klager] og hans familie er blevet krænket af Jyllands-Postens historie, som ifølge klager er falsk.
På denne baggrund mener han, at han har den fornødne retlige interesse i at klage over omtalen.
 Pressenævnets formand, Hanne Schmidt, udtaler:
Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
[Klager] er ikke fremkommet med nye faktiske oplysninger af en sådan konkret art, at oplysningerne kan anses for at have betydning for sagens afgørelse om at afvise at behandle klagen. [Klager] har således ikke påvist, at han selv eller hans familie er omtalt eller afbilledet i artiklen.
Det er ikke tilstrækkeligt at have en generel interesse i det omtalte emne.
Anmodningen om genoptagelse afslås herefter.
 Klagen afvises herefter, jf. medieansvarsloven § 43, stk. 2, nr. 2.
