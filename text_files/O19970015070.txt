 Resumé  



  

 Et forbund klagede til ombudsmanden over at Århus Statsamt havde afvist at  

 gå dybere ind i spørgsmålet om hvorvidt Silkeborg Kommune som  

 bygningsmyndighed  

 kunne give sig selv dispensation efter byggelovgivningens regler. Århus  

 Statsamt henviste til at myndighedssubstitution efter en ændring af  

 byggeloven  

 i 1990 ikke var mulig, og at kommunen ikke var myndighedsinhabil. Århus  

 Statsamt henviste i øvrigt til at statsamtets kompetence som klageinstans i  

 dispensationssager alene omfattede retlige spørgsmål.
Ombudsmanden udtalte at Silkeborg Kommune i medfør af almindelige  

 retsgrundsætninger om myndighedsinhabilitet var inhabil i den foreliggende  

 situation.
Ombudsmanden udtalte endvidere at han måtte lægge til grund at det  

 var lovgivers intention at der ikke skulle være mulighed for  

 myndighedssubstitution efter lovændringen i 1990. Ombudsmanden mente  

 imidlertid  

 ikke at lovgiver også havde ønsket at afskære det almindelige princip om at  

 en  

 eventuel klageinstans foretog en mere intensiv prøvelse i sager hvor der var  

 tale om myndighedsinhabilitet eller tilsvarende situationer med mulige  

 interessekonflikter.
En sådan mere intensiv prøvelse kunne foretages inden for rammerne  

 af en prøvelse af retlige spørgsmål.
Ombudsmanden henviste til at statsamtet  

 i  

 den foreliggende sag, hvor forbundet påstod at Silkeborg Kommune havde  

 inddraget usaglige hensyn (magtfordrejning), kunne indhente sagkyndige  

 udtalelser fra andre (uafhængige) myndigheder, eller eventuelt lade det hvile  

 på kommunen at godtgøre at afgørelsen udelukkende var båret af saglige  

 hensyn.
 Ombudsmanden henstillede derfor at Århus Statsamt genoptog sagen.  

 (J.nr. 1995-2214-160).
Intensiveret prøvelse ved klageinstans hvor førsteinstansen  

 er myndighedsinhabil Sagens nærmere omstændigheder  

 var følgende:
Silkeborg Kommunes udvalg for  

 teknik og miljø besluttede ved et møde den 16. juni 1992 at imødekomme en  

 ansøgning fra kommunens ejendomsadministration om byggetilladelse til  

 midlertidig indretning af en skolefritidsordning i en bolig på X-vej,  

 Silkeborg.
Udvalget gav samtidig dispensation fra byggelovens krav om minimum  

 2,5 m  

 i loftshøjde således at den eksisterende  

 loftshøjde på ca.  

 2,35 m  

 kunne bibeholdes.
 Den 7. oktober 1992 meddelte  

 Silkeborg Kommune tilladelse til ibrugtagning af ejendommen på X-vej som  

 skolefritidsordning.
 Den 2. december 1992 gjorde  

 forbundet A Silkeborg Kommune opmærksom på at skolefritidsordningens  

 bygninger  

 ikke levede op til bygningsreglementets krav for så vidt angik flugtveje,  

 gangbredder og mekanisk ventilation.
Silkeborg Kommunes udvalg for  

 teknik og miljø meddelte på denne baggrund ved et møde den 26. januar 1993  

 dispensation fra bygningsreglementet.
I brev af 5. februar 1993 til forbundet  

 A skrev Silkeborg Kommune herom:
 "...
Teknisk forvaltning oplyser,  

 at Teknisk udvalg har givet dispensation den 26. januar 1993 for kravet om  

 mekanisk ventilation, flugtvejens udformning og manglende bredde samt kravet  

 om dørbredde på  

 0,9 m  

 i fælles adgangsveje.
Dispensationen begrundes med, at der er tale om  

 indretning i en  

  

 eksisterend  

  

 e bygning,  

 samt at der er tale om en  

  

 midlertidig  

 tilladelse  

  

 , således at Silkeborg kommune på et senere tidspunkt kan sælge  

 bygningen som et enfamiliehus.
..." Forbundet A klagede den 3.  

 marts 1993 over denne afgørelse til Århus Statsamt og skrev bl.a. følgende:
 "...
 (Forbundet A) har følgende  

 klagepunkter:
 ...
- For så vidt angår de givne  

 dispensationer, siger paragraf 22 i byggeloven, at der kan dispenseres fra  

 bestemmelser i loven og de i medfør af loven udfærdigede bestemmelser,  

  

 når det skønnes foreneligt med de hensyn,  

 som ligger til grund for de pågældende bestemmelser.  

  

 Det er vor opfattelse  

 at de hensyn man her nævner relaterer sig til paragraf 1 i byggeloven; nemlig  

 at bebyggelse udføres og indrettes således at den frembyder tilfredsstillende  

 tryghed i brand- og sikkerheds- og sundhedsmæssig henseende.
Vi kan derfor  

 absolut ikke acceptere kommunens begrundelse om midlertidighed, eksisterende  

 bygning eller at bygningen måske skal sælges, som gyldige.
 Det er (forbundet A)'s  

 opfattelse, at det er dybt betænkeligt i relation til retssikkerheden, at en  

 offentlig myndighed i den grad som der her er tale om, overtræder og  

 misbruger  

 den lovgivning den som myndighed er sat til at forvalte.
..." Statsamtet sendte den 23.  

 marts 1993 forbundet A's klage til foreløbig udtalelse hos kommunen.
 Ved brev af 31. marts 1993  

 anførte kommunen følgende om spørgsmålet om dispensation:
 "...
Sagen blev på ny forelagt  

 Udvalget for teknik og miljø i mødet den 26. januar 1993, og under hensyn  

 til,  

 at der er tale om en midlertidig benyttelse af ejendommen til  

 skolefritidsordning vedtog udvalget at give dispensation, så den eksisterende  

 gangbredde på  

 1,10 meter  

 kan bibeholdes.
Herved kan mekanisk ventilation udelades, samt de  

 eksisterende  

 døre til gangen kan bibeholdes.
..." Forbundet A kommenterede i  

 brev af 22. april 1993 den fremkomne udtalelse fra kommunen af 31. marts  

 1993.
 Silkeborg Kommune  

 kommenterede den 12. maj 1993 den seneste udtalelse fra forbundet A:
 "...
Da indretningen er forestået  

 af kommunens ejendomsadministration, er der ikke fremsendt skriftlig  

 ansøgning  

 om dispensation, men kun mundtligt afdelingerne imellem." Afslutningsvis fik forbundet  

 A ved brev af 21. juli 1993 lejlighed til at kommentere kommunens seneste  

 bemærkninger.
Forbundet A anførte bl.a.:
 "...
(Forbundet A) er stadig af  

 den opfattelse, at skolefritidsordningen stadig fremstår som ulovlig i  

 forhold  

 til byggelov og BR 82, samt at kommunens byggesagsbehandling, udfra de  

 foreliggende dokumenter, mildt sagt er kritisabel.
Efter vor mening må der  

 skulle stilles særlige skærpede krav til en myndigheds sagsbehandling, når  

 den  

 som her laver begunstigende forvaltningsakter for sig selv.
 ...
 For så vidt angår kommunens  

 dispensationsargument, nemlig at benyttelsen er midlertidig, er det vores  

 opfattelse at midlertidighed, ikke er begrundelse for dispensation, jvf.  

 byggelovens paragraf 22. Vi vedlægger tidligere afgørelse fra Bygge og  

 Boligstyrelsen, til støtte for dette argument.
..." I afgørelsen af 6. januar  

 1994 skrev Århus Statsamt herefter bl.a. følgende:
 "...
 Statsamtet finder ikke at  

 Silkeborg kommune ved de meddelte dispensationer materielt har overtrådt de  

 retlige grænser for skønsudøvelsen, idet man må lægge til grund, at kommunen  

 har vurderet lokalernes anvendelse, udformning m.v. i relation til antallet  

 af  

 tilstedeværende personer.
Statsamtet har ingen  

 kompetence til at tage stilling til hensigtmæssigheden af kommunens  

 sagsbehandling.
For såvidt angår de meddelte dispensationer bemærkes, at  

 midlertidighed alene ikke normalt kan bære en dispensation i sig selv.
Det  

 følger dog af bestemmelsen i byggelovens § 26, at en tilladelse kan være  

 midlertidig eller af tidsbestemt varighed.
Det er en selvfølge, at  

 midlertidige  

 og tidsbegrænsede dispensationer påses af kommunen, jfr. byggelovens §  

 16 a, stk. 2.
..." Forbundet A klagede herefter  

 til mig i brev af 4. januar 1995, idet man bl.a. anførte  

  

 at  

  

 der ikke i forbindelse med ansøgning om byggetilladelse var  

 søgt de nødvendige dispensationer i overensstemmelse med bygningsreglementet,  

  

 at  

  

 de pågældende lokaler blev taget i  

 brug uden ibrugtagningstilladelse,  

  

 at  

  

 dispensationen fra kravet om mekanisk ventilation ikke var forenelig med de  

 hensyn der lå bag dette krav, samt  

  

 at  

  

 kommunen næppe havde foretaget en konkret vurdering og på baggrund af en  

 sådan fundet det sagligt at dispensere fra kravet om mekanisk ventilation.  

 Afslutningsvis anførtes følgende:
 "...
 Det er (forbundet A)'s  

 opfattelse, at sagen bærer præg af, at skolefritidsordningen i forvejen har  

 været etableret, og at dispensationen blot er en ekspeditionssag foranlediget  

 af (forbundet A)'s krav om lovliggørelse.
..." Den 24. januar 1995 sendte  

 jeg forbundet A's brev til Århus Statsamt med henblik på at statsamtet kunne  

 få  

 lejlighed til at tage stilling til de spørgsmål som statsamtet ikke tidligere  

 havde svaret på, og med henblik på at statsamtet kunne få lejlighed til at  

 forholde sig til den udtalelse af 21. juni 1994 som Viborg Statsamt havde  

 indhentet fra Bygge- og Boligstyrelsen i en sag der tilsyneladende mindede om  

 den foreliggende sag.
Jeg bad endvidere statsamtet overveje om det forhold at  

 dispensationerne vedrørte en byggesag hvor Silkeborg Kommune selv var  

 bygherre,  

 indebar at statsamtet ved sin behandling af sagen burde foretage en mere  

 indgående prøvelse af kommunens afgørelse end sædvanligt.
Begrundelsen for  

 denne nøjere prøvelse skulle være at kommunen var inhabil i forhold til sin  

 egen byggesag.
 Statsamtet bad i den  

 anledning Silkeborg Kommune om yderligere oplysninger og modtog ved brev af  

 12.  

 april 1995 en udtalelse fra kommunen hvoraf følgende fremgik:
 "...
 Begrundelse for de givne  

 dispensationer er bl.a. at få børn og voksne forventes at være i bygningen på  

 samme tid.
Samtidig kan oplyses at  

 ventilations- og lydforholdene kan løses, såfremt der viser sig behov for  

 dette.
Vi har dog ikke på nuværende tidspunkt modtaget nogen klage fra  

 brugerne  

 af skolefritidsordningen.
Silkeborg kommune finder  

 fortsat at grundlaget for de givne dispensationer er tilstede, men vil tage  

 forholdene op til fornyet overvejelse såfremt der viser sig behov for  

 dette." Ved brev af 19. maj 1995 bad  

 statsamtet kommunen om en fuldstændig redegørelse for kommunens  

 beslutningsgrundlag med hensyn til ventilationsforholdene både i forbindelse  

 med dispensationens meddelelse og den efterfølgende opfølgning herpå, og den  

 1.  

 juni 1995 afgav kommunen sit svar idet man anførte følgende:
 "...
 Ansøgning om byggetilladelse  

 til ombygning af et enfamiliehus til skolefritidsordning er modtaget den 15.  

 juni 1992 fra Silkeborg kommunes ejendomsadministration.
 Den 16. juni 1992 bliver  

 ansøgningen forelagt udvalget for teknik og miljø, der vedtager, at der må  

 gives en midlertidig tilladelse til indretning af en skolefritidsordning, som  

 ansøgt.
 Den 1. juli 1992 bliver  

 byggetilladelse udstedt.
 Ibrugtagningstilladelse  

 bliver udstedt den 7. oktober 1992.
 Den 26. januar 1993 behandler  

 udvalget for teknik og miljø en ansøgning om diverse dispensationer i  

 forbindelse med den midlertidige tilladelse af 16. juni 1992. Da der er tale  

 om en midlertidig tilladelse, bliver der bl.a. givet dispensation, så  

 udførelse  

 af ventilationsanlæg kan udelades.
 Der er ikke senere sket  

 opfølgning af sagen herfra.
..." Ved brev af 28. juni 1995  

 stillede statsamtet uddybende spørgsmål til kommunen, som blev besvaret ved  

 brev af 4. juli 1995 på følgende måde:
 "... at dispensation til  

 ventilationsforholdene er meddelt alene på det fremsendte grundlag.
 Der er ikke tilgået  

 forvaltningen yderligere oplysninger angående børnetal, aktiviteter og  

 lignende  

 end det allerede tidligere oplyste.
Der er ikke herfra sket  

 opfølgning af sagen, da der ikke for nærværende, så vidt vides, er modtaget  

 nogen form for klage over de nuværende forhold.
Såfremt der sker henvendelse  

 fra brugerne over utilfredsstillende forhold, vil sagen blive taget op til  

 fornyet overvejelse." Århus Statsamt meddeler  

 herefter ved brev af 27. september 1995 forbundet A følgende:
 "...
I den foreliggende sag er  

 Silkeborg kommune såvel bygherre som bygningsmyndighed.
Ved ændringen af  

 byggeloven ved lov nr. 270 af 2. maj 1990 hvor klagemyndigheden blev overført  

 fra amtsråd til statsamt ophævedes en tidligere gældende bestemmelse om at  

 dispensation i visse tilfælde kun kunne meddeles af amtsrådene.
Herefter er  

 dispensationskompetencen - også til arbejder, hvor kommunalbestyrelsen selv  

 er  

 bygherre - placeret hos kommunalbestyrelsen som bygningsmyndighed.
Kommunen  

 må  

 agere som enhver anden bygherre og byggesager skal behandles sædvanligt af  

 den  

 kommunale bygningsmyndighed.
Den kommunale bygningsmyndighed bliver således  

 ikke myndighedsinhabil.
Konkret medarbejderinhabilitet kan opstå, jfr.  

 reglerne  

 i forvaltningslovens kapitel 2, men dette forhold har ikke været fremdraget i  

 denne sag.
 ...
Det er statsamtets  

 opfattelse, at der i den kommunale bygningsmyndighed har fundet  

 sagsbehandling  

 sted.
Statsamtet finder, at dispensation fra den omhandlede bestemmelse i  

 bygningsreglementet lovligt har kunnet meddeles.
Hensigtsmæssigheden af  

 kommunens afgørelse er skønsmæssig og kan derfor ikke efterprøves af  

 statsamtet.
 ...
 Sammenfattende er det  

 statsamtets opfattelse, at man i afgørelsen af 6. januar 1994 faktisk har  

 behandlet de af (forbundet A) rejste klagepunkter.
For så vidt angår spørgsmålet  

 om statsamtet burde have foretaget en mere indgående prøvelse af sagen end  

 normalt, idet Silkeborg kommune er både bygherre og bygningsmyndighed, jfr.  

 Folketingets Ombudsmands skrivelse af 24. januar 1995 bemærkes, at  

 statsamtets  

 kompetence alene omfatter retlige spørgsmål.
Hensigtsmæssigheden af kommunens  

 afgørelse kan - uanset hvem der er bygherre - ikke efterprøves af statsamtet.  

 Endvidere henvises til det ovenfor anførte om inhabilitet.
..." Ved brev af 9. oktober 1995  

 rettede forbundet A igen henvendelse til mig idet man navnlig anførte  

  

 at  

  

 der var meddelt dispensation fra  

 kravet om mekanisk ventilation uanset at der også var givet dispensation  

 vedrørende loftshøjden,  

  

 at  

  

 angivelsen  

 i bygningsreglementet af at loftshøjden  

  

 mindst  

  

 skulle være  

 2,5 m,  

 afskar kommunen fra at dispensere herfra, og  

  

 at  

  

 kommunen ikke ved sin afgørelse havde inddraget de relevante  

 hensyn, samt  

  

 at  

  

 kommunen havde lagt  

 vægt på et ulovligt hensyn.
Endelig skrev man således:
 "...
Slutteligt skal forbundet  

 fastholde, at i tilfælde hvor kommunen både er bygherre og  

 byggesagsbehandlende  

 myndighed, må der stilles strenge krav til, at sagsbehandlingen er korrekt og  

 tillidsfuld.
Selv om der muligvis ikke foreligger 'myndighedsinhabilitet', må  

 statsamtet være mere grundig i klagesager netop i disse sager.
I modsat fald  

 er  

 der ingen kontrolmekanismer.
..." Jeg bad den 27. oktober 1995  

 Århus Statsamt om en udtalelse i anledning af forbundet A's klage og om at  

 statsamtet forinden indhentede en udtalelse fra Silkeborg Kommune.
 Den 22. november 1995  

 meddelte statsamtet mig at både kommunen og statsamtet kunne henholde sig til  

 deres tidligere udtalelser og afgørelser.
Ombudsmandens udtalelse "Jeg skal indledningsvis understrege at jeg i det følgende alene har  

 taget stilling til spørgsmålet om hvilke krav der stilles til kommunens  

 behandling af og statsamtets prøvelse i byggesager i en situation, hvor  

 kommunen som bygningsmyndighed meddeler dispensation til sig selv som  

 bygherre, dvs. hvor der kan være en konflikt mellem de hensyn som kommunen  

 skal varetage som bygningsmyndighed, og de hensyn som kommunen varetager som  

 bygherre.
1. Habilitet For at forebygge at usaglige hensyn inddrages ved myndighedernes behandling  

 af en sag, og at en afgørelse dermed træffes på et forkert grundlag, stilles  

 der visse habilitetskrav til de personer som er involveret i en sags  

 behandling.
Disse habilitetskrav tjener dog også det mere generelle formål at  

 sikre borgernes tillid til at forvaltningen træffer lovlige og rigtige  

 afgørelser.
Forvaltningslovens kapitel 2 indeholder regler om i hvilke  

 tilfælde personer i den offentlige forvaltning må afstå fra at medvirke ved  

 behandlingen af en sag fordi der foreligger en interessekonflikt som vækker  

 tvivl om vedkommendes upartiskhed.
Imidlertid kan ikke blot personer, men også myndigheder som sådanne rammes af  

 inhabilitet.
Myndigheden kan således selv være part eller på anden måde have  

 en særlig (og uvedkommende interesse) i sagens udfald.
Myndighedsinhabilitet  

 er et velkendt og velindarbejdet begreb såvel i teori som i praksis.  

 Myndighedsinhabilitet er bl.a. omtalt i forarbejderne til forvaltningsloven  

 (Folketingstidende 1985-86, tillæg A, sp. 86) hvoraf fremgår at  

 myndighedsinhabilitet efter Justitsministeriets opfattelse ikke egner sig til  

 en almindelig lovmæssig regulering inden for rammerne af forvaltningsloven,  

 og forvaltningsloven indeholder således ingen bestemmelser om  

 myndighedsinhabilitet.
 I de senere år har spørgsmålet om myndighedsinhabilitet været genstand for  

 behandling i UfR 1996.1104Ø (om myndighedsinhabilitet for et  

 politimesterembede) samt i Folketingets Ombudsmands udtalelse om  

 myndighedsinhabilitet for Rigsadvokatembedet i beretningen om Nørrebro-sagen  

 (1996), s. 254ff, samt i ombudsmandens udtalelse i en sag om  

 Patentdirektoratets erhvervsservice (ombudsmandens j.nr. 1994-2818-309).
Retstilstanden vedrørende  

 myndighedsinhabilitet beror hovedsagelig på den praksis der har udviklet sig  

 med rod i grundsætningerne og reglerne om den personlige inhabilitet.
Det må  

 dog herved fremhæves at forholdene på flere punkter stiller sig forskelligt,  

 alt efter om det drejer sig om personlig inhabilitet eller om  

 myndighedsinhabilitet;  

 især vil det ofte være forbundet med langt større problemer at foretage  

 substitution i tilfælde af myndighedsinhabilitet, jf.
Hans Gammeltoft-Hansen  

 mfl., Forvaltningsret (1994), s. 198.
2. Interessekonflikt i Silkeborg Kommune Efter forvaltningslovens § 3,  

 stk. 1, nr. 1, er en person inhabil i en sag hvis vedkommende selv har en  

 særlig personlig eller økonomisk interesse i sagens udfald.
Et tilsvarende  

 princip må efter min opfattelse gælde for bedømmelse af spørgsmål om  

 myndighedsinhabilitet.
I den foreliggende sag har  

 Silkeborg Kommune som bygningsmyndighed meddelt dispensation fra  

 byggelovgivningen m.m. til sig selv som bygherre i forbindelse med at  

 kommunen  

 ønskede at etablere en skolefritidsordning i et eksisterende hus.
Det kan  

 således ikke udelukkes at der forelå en interessekonflikt mellem på den ene  

 side de interesser som kommunen skal varetage som bygningsmyndighed, og på  

 den anden side de interesser kommunen som bygherre har i at få meddelt  

 dispensation til det pågældende byggeri.
3. Lovgrundlaget for kommunens adgang til at meddele dispensation når  

 den selv optræder som bygherre De almindelige  

 retsgrundsætninger om myndighedsinhabilitet viger i det omfang andet følger  

 af  

 særskilt lov.
 På baggrund af en konkret  

 klage i en sag - vedrørende en tidligere byggelov (lovbek. nr. 361 af 17.  

 juli  

 1972) hvor en kommune både handlede som bygningsmyndighed og bygherre udtalte  

 ombudsmanden følgende omkring myndighedsinhabilitet (Folketingets Ombudsmands  

 beretning for året 1978, s. 186ff):
 '...
 Det er klart, at  

 kommunalbestyrelsen (det tekniske udvalg, der traf beslutningen) som bygherre  

 var i en situation, som - hvis de almindelige forvaltningsretlige regler om  

 inhabilitet for offentligt ansatte og for kommunalbestyrelsesmedlemmer (altså  

 enkeltpersoner) lægges til grund - måtte medføre, at kommunalbestyrelsen  

 (teknisk udvalg) som helhed måtte anses for inhabil.
 Spørgsmålet er imidlertid,  

 hvorvidt de almindelige habilitetsregler lader sig anvende på  

 forvaltningsmyndigheder som helheder.
 I byggesager kunne de  

 almindelige inhabilitetsregler - bl.a. i et tilfælde som det foreliggende -  

 praktiseres på den måde, at den kompetente primærkommunale myndighed afstod  

 fra  

 at træffe afgørelse og fremsendte sagen til afgørelse hos de(n) nærmest  

 overordnede myndighed(er) (her til planstyrelsen med hensyn til afgørelse i  

 forhold til byplanvedtægt - og til amtskommunen med hensyn til afgørelse af  

 højdespørgsmålet efter byggelov/bygningsreglement).
Efter min opfattelse havde  

 det været ønskeligt, om Herlev kommune havde fulgt denne fremgangsmåde, men  

 jeg  

 finder ikke tilstrækkeligt grundlag for at kritisere, at det ikke skete.
Som  

 berørt i min skrivelse af 9. februar 1978 til boligministeriet, jfr. ovenfor,  

 er det almindelige spørgsmål om de almindelige inhabilitetsreglers anvendelse  

 på forvaltningsmyndigheder som helheder ikke nærmere afklaret, og i hvert  

 fald  

 inden for den dagældende byggelovs område var det ... almindelig praksis, at  

 kommunerne som bygningsmyndigheder kunne træffe afgørelse også i sager, hvor  

 de selv var part.
Efter min opfattelse måtte  

 denne praksis - ud fra de synspunkter, der ligger til grund for almindelige  

 inhabilitetsregler - forekomme uheldig.
Da der imidlertid nu ... ved  

 bygningsreglementet af 1977 er gennemført en ordning, hvorefter  

 dispensationer  

 til arbejder, hvor kommunalbestyrelsen er bygherre, meddeles af amtsrådet  

 eller  

 boligministeriet, finder jeg ikke anledning til at foretage videre vedrørende  

 dette spørgsmål.' Efter byggeloven fra 1972 (§  

 14 i lovbek. nr. 361 af 17. juli 1972) var amtsrådet klageinstans for de  

 fleste  

 kommuners afgørelser efter byggeloven, og der var i et vist omfang mulighed  

 for at indbringe sagen for boligministeren.
 Den 1. februar 1977 trådte en  

 ny byggelov i kraft (lov nr. 323 af 26. juni 1975) som bl.a. indførte hjemmel  

 til henskydning til amtsrådet af visse sager, jf. den dagældende § 22, stk.  

 4,  

 som havde følgende ordlyd:
'Dispensationer meddeles af  

 kommunalbestyrelsen.
Boligministeren kan fastsætte bestemmelser om  

 kommunalbestyrelsens udøvelse af dispensationsmyndigheden og kan bestemme, at  

 dispensationer fra nærmere angivne bestemmelser kun kan meddeles af  

 amtsrådet,  

 i København og Frederiksberg kommuner af boligministeren.' Med hjemmel i denne bemyndigelsesbestemmelse  

 blev det - som nævnt i udtalelsen fra 1978 - i kapitel 1.9, stk. 3, i det  

 dagældende bygningsreglement (1977) fastsat at amtsrådene skulle behandle  

 dispensationssager i 1. instans hvor kommunen selv var bygherre.
 Kapitel 1.9, stk. 3, i det  

 dagældende bygningsreglement (1977) havde følgende indhold:
'Dispensation meddeles af  

 kommunalbestyrelsen, medmindre andet fastsættes i de enkelte kapitler eller  

 afsnit i reglementet.
Dog meddeles dispensationer til arbejder, hvor  

 kommunalbestyrelsen  

 er bygherre af amtsrådet, i København og Frederiksberg kommuner af  

 boligministeren.' Efter den dagældende  

 byggelovs § 23 var amtsrådet i øvrigt klageinstans for kommunalbestyrelsens  

 afgørelser hvis afgørelsen omfattede spørgsmål om forståelsen af loven eller  

 af en i medfør af denne fastsat bestemmelse.
Påklage kunne endvidere tillades  

 hvis afgørelsen efter klagemyndighedens vurdering havde almindelig interesse  

 eller videregående betydelige følger for klageren.
Boligministeren var  

 klageinstans  

 for så vidt angik beslutninger truffet af Københavns Kommune og Frederiksberg  

 Kommune.
Amtsrådets afgørelse kunne endvidere i et vist omfang påklages til  

 boligministeren.
 På baggrund af en betænkning  

 (nr. 1168/1989 - Lotz III-udvalget) om de kommunale opgavers fordeling og  

 finansiering blev byggeloven ændret i 1990 (lov nr. 270 af 2. maj 1990),  

 bl.a.  

 således at afgørelser efter byggeloven kun skulle kunne indbringes for  

 statsamtet.
 Byggelovens § 23 fik herefter  

 følgende ordlyd:
 'Kommunalbestyrelsens  

 afgørelser vedrørende forhold, der er omfattet af denne lov, jf. dog § 12,  

 stk.  

 7, §  

 16 A, stk. 4,  

 og §  

 18 A, stk. 4,  

 kan for så vidt angår retlige spørgsmål påklages til statsamtet, i Københavns  

 og Frederiksberg Kommuner til boligministeren.
Stk. 2.  

  

 Kommunalbestyrelsens afgørelser kan i øvrigt ikke påklages  

 til anden administrativ myndighed.
Statsamtets afgørelser efter stk. 1 kan  

 ikke  

 påklages til anden administrativ myndighed.
Stk. 3.  

  

 Boligministeren kan fastsætte bestemmelser om, at påklage  

 ikke kan ske i sager vedrørende bestemmelser af underordnet eller mindre  

 indgribende betydning.' § 22, stk. 4, fik følgende  

 ordlyd:
'Dispensation meddeles af  

 kommunalbestyrelsen.
Boligministeren kan fastsætte bestemmelser om  

 kommunalbestyrelsens udøvelse af dispensationsmyndigheden.' I de almindelige bemærkninger  

 til lovændringen står bl.a. følgende (Folketingstidende 1989-90, tillæg A,  

 sp.  

 1857ff):
 '...
Efter gældende bestemmelser i  

 byggeloven er der klageadgang over for afgørelser, som vedrører forståelsen  

 af  

 byggeloven eller bestemmelser fastsat i medfør af loven, det vil sige at  

 klageadgangen vedrører retlige forhold i vid forstand.
Udgangspunktet for  

 byggelovens klagebestemmelser er således, at kommunalbestyrelsens  

 skønsmæssige  

 afgørelser ikke kan påklages.
Adgangen til at påklage skønsmæssige afgørelser  

 er dog ikke afskåret fuldstændigt, idet 1. ankeinstansen har mulighed for at  

 tillade påklage af også skønsmæssige afgørelser, hvis afgørelsen efter  

 klagemyndighedens vurdering har almindelig interesse eller videregående  

 betydelige følger for klageren.
Siden lovens ikrafttræden har  

 klageinstanserne  

 anvendt denne mulighed uhyre sjældent.
Der er efter gældende regler  

 klageadgang til 2 ankeinstanser vedrørende retlige forhold, nemlig til  

 amtsrådene som 1. ankeinstans og til boligministeren (kompetencen delegeret  

 til  

 Byggestyrelsen) som 2. ankeinstans.
I Københavns og Frederiksberg kommuner  

 går  

 klageadgangen dog til boligministeren (Byggestyrelsen) som 1. og eneste  

 ankeinstans.
 De to ankeinstanser på  

 byggelovens område er hovedsagelig historisk bestemt, og der gør sig ikke på  

 området særlige retsikkerhedsmæssige hensyn gældende, som nødvendiggør flere  

 ankeniveauer.
1. del af regeringens  

 handlingsplan for afbureaukratisering, afgivet 13. december 1988 indeholder  

 en kort  

 beskrivelse af det statslige udvalgs model for en ankereform.
Det fremgår  

 heraf,  

  

 at  

  

 der principielt kun skal  

 være én ankeinstans,  

  

 at  

  

 alle klager  

 over afgørelser truffet i kommunerne skal kunne påklages til den samme  

 myndighed: statsamtet, som skal være første og eneste klageinstans, således  

 at  

 borgerne kun skal henvende sig ét sted, og  

  

 at  

  

 kun lovligheden af de kommunale afgørelser af respekt for det kommunale  

 selvstyre skal kunne ankes. ...
 I betænkning nr. 1168 - Lotz  

 III-udvalget - afgivet maj 1989 fra det af statsministeren nedsatte udvalg om  

 de kommunale opgavers fordeling og finansiering foreslås i forslag 4.14, at  

 afgørelser efter byggeloven for fremtiden alene skal kunne indankes for  

 statsamtet.  

 Udvalget foreslår videre,  

  

 at  

  

 der bør  

 gennemføres en generel begrænsning i antallet af kommunale sagstyper, hvor  

 der  

 er klageadgang,  

  

 at  

  

 der bør ske  

 begrænsninger i klagemyndighedernes adgang til at omgøre kommunale skøn (ud  

 fra  

 det princip, at beslutninger, hvor lovgivningen har tilsigtet et lokalt skøn,  

 ikke skal kunne påklages), og  

  

 at  

  

 der  

 bør gennemføres en afskæring af klageadgangen vedrørende beslutninger af  

 mindre indgribende betydning.
 ...
Administrative og økonomiske konsekvenser ...
Efter forslaget skal  

 amtsrådene ikke længere være 1. ankeinstans.
Ved et rundspørge til samtlige  

 amtsråd i 1987 er oplyst, at der til amtsrådene i 1986 er indgået ca. 350  

 klagesager.
Heraf er ca. 160 afvist som vedrørende skøn eller som følge af  

 klagefristens overskridelse, og ca. 50 sager er henvist til behandling hos  

 anden myndighed.
Endvidere har amtsrådene behandlet ca. 70 dispensationssager  

 vedrørende byggesager, hvor kommunen har været bygherre.
De nævnte sager,  

 bortset fra dispensationssagerne, skal fremover behandles af statsamterne.  

 ...' Af de specielle lovbemærkninger  

 fremgår følgende omkring dispensationsadgangen, jf.
Folketingstidende  

 1989-90,  

 tillæg A, sp. 1866:
 '...
Efter byggeloven meddeles  

 dispensationer fra bestemmelser i loven og de i medfør af loven fastsatte  

 bestemmelser af kommunalbestyrelsen.
I medfør af § 22, stk. 4, har  

 boligministeren kunnet fastsætte bestemmelser om kommunalbestyrelsens  

 udøvelse  

 af dispensationsmyndigheden, samt at dispensationer fra nærmere angivne  

 bestemmelser kun kan meddeles af amtsrådet, i Københavns og Frederiksberg  

 kommuner  

 af boligministeren.
 Bestemmelsen har været  

 udnyttet til i bygningsreglementet at fastsætte, at dispensationer til  

 arbejder, hvor kommunalbestyrelsen selv er bygherre, skal meddeles af  

 amtsrådet/Byggestyrelsen.
 I konsekvens af forslagets  

 nr. 12, hvorefter amtsrådene udgår som ankeinstans foreslås, at hele  

 dispensationskompetencen placeres hos kommunalbestyrelsen, da de omhandlede  

 sager kræver lokalkendskab og ikke kan klares ved en skrivebordsbehandling i  

 centraladministrationen.
 Statsamterne besidder ikke de  

 nødvendige teknisk-faglige forudsætninger for at kunne overtage området.
Det bemærkes, at  

 kommunalbestyrelsen efter kommuneplanloven siden 1977 har været  

 lokalplanmyndighed, også når det gælder kommunale grunde og ejendomme.' I skrivelse af 8. juni 1990  

 (j.nr. 722-25:2-89) har Bygge- og Boligstyrelsen udsendt følgende skrivelse  

 til samtlige kommunalbestyrelser:
 '...
Bygge- og Boligstyrelsen skal  

 endvidere henlede opmærksomheden på, at bestemmelsen i byggelovens § 22, stk.  

 4  

 om, at boligministeren kan bestemme, at dispensationer fra nærmere angivne  

 bestemmelser kun kan meddeles af Amtsrådet, i Københavns og Frederiksberg  

 kommuner af boligministeren, også ophæves i konsekvens af ankereformen.
Fra  

 1.  

 juli 1990 er dispensationskompetencen også til arbejder, hvor  

 kommunalbestyrelsen selv er bygherre, placeret hos kommunalbestyrelsen.
...' Det bemærkes at byggelovens §  

 22, stk. 4, efterfølgende er blevet til § 22, stk. 5.
4. Århus Statsamts opfattelse vedrørende spørgsmålet om inhabilitet Århus Statsamt anfører i sin  

 afgørelse af 27. september 1995 at en kommune som bygningsmyndighed også må  

 behandle sager hvor kommunen er bygherre, og dette er efter Århus Statsamts  

 opfattelse baggrunden for at en kommune i denne situation ikke er  

 myndighedsinhabil.  

 Statsamtet henviser til at lovgrundlaget for at henskyde  

 afgørelseskompetencen  

 fra kommunen til amtsrådet i visse sager - den tidligere § 22, stk. 4, i  

 byggeloven - blev ophævet med lov nr. 270 af 2. maj 1990.
 Vedrørende spørgsmålet om en  

 mere indgående prøvelse af sagen end normalt anfører statsamtet at dets  

 kompetence alene omfatter retlige spørgsmål, og at hensigtsmæssigheden af  

 kommunens afgørelse derfor - uanset hvem der er bygherre - ikke kan  

 efterprøves  

 af statsamtet.
5. Konklusion Uanset statsamtets opfattelse  

 må jeg fastholde at Silkeborg Kommune i medfør af de almindelige  

 retsgrundsætninger om myndighedsinhabilitet er inhabil i den foreliggende  

 situation.
 På baggrund af de ovenfor  

 nævnte forarbejder til byggeloven fra 1990 må jeg samtidig lægge til grund at  

 lovgiver har forudsat at der ikke i den foreliggende type af sager (dvs.  

 sager  

 hvor en kommune som bygningsmyndighed meddeler dispensation til sig selv som  

 bygherre) skulle være mulighed for substitution.
Det er almindeligt antaget at  

 konsekvensen af at en afgørelse har måttet træffes uanset  

 myndighedsinhabilitet, er at en eventuel klageinstans' prøvelse af  

 afgørelsens  

 indhold bør være særlig intensiv (i hvert fald hvor de involverede interesser  

 for underinstansen er klart indbyrdes modstridende). Dette gælder også i  

 tilfælde hvor klageinstansen normalt foretager en mere begrænset prøvelse af  

 sagens realitet, jf.
Hans Gammeltoft-Hansen mfl., Forvaltningsret (1994), s.  

 200-201. Spørgsmålet om myndighedsinhabilitetens betydning for en sags  

 behandling i 1. instans er i øvrigt behandlet samme sted.
Spørgsmålet er om kravet om  

 intensiveret prøvelse også gælder i et tilfælde som det foreliggende hvor det  

 må lægges til grund at lovgiver ved lovændringen i 1990 har ønsket at  

 vedkommende  

 kommune skulle behandle alle dispensationssager, herunder sager hvor kommunen  

 selv stod som bygherre.
Lovgiver har dermed anerkendt/accepteret at  

 kompetencen blev placeret hos kommunen uanset de mulige interessekonflikter.
Det fremgår imidlertid ikke  

 udtrykkeligt af byggeloven eller dens forarbejder hvorvidt lovgiver har  

 ønsket  

 at afskære det almindelige princip om at en eventuel klageinstans i en sag  

 hvor  

 der foreligger myndighedsinhabilitet, skal foretage en særlig intensiv  

 prøvelse  

 af den trufne afgørelse.
Til støtte for det synspunkt at lovgiver har ment at  

 der bør ses bort fra en sådan prøvelse, taler de ovenfor på s. 14 citerede  

 lovforarbejdsbemærkninger om nødvendigheden af lokalkendskab og statsamternes  

 manglende teknisk-faglige forudsætninger for at kunne overtage disse sager.
 Det forhold at lovgiver ikke  

 har ment at der var mulighed for at sætte en anden myndighed i kommunens sted  

 i  

 de pågældende sager (substitution), kan dog efter min opfattelse ikke - uden  

 lovgivers udtrykkelige stillingtagen hertil - antages fuldstændigt at skulle  

 afskære de særlige retssikkerhedsgarantier der sædvanligvis gælder i sager om  

 myndighedsinhabilitet eller tilsvarende situationer, hvor en myndighed har  

 åbenbart indbyrdes modstridende interesser i forhold til indholdet af en  

 afgørelse.
 Også det forhold at der i  

 dispensationssagerne er tale om meget vide skønsbeføjelser, samt det forhold  

 at der i denne sag foreligger en i relation til kommunen 'begunstigende'  

 afgørelse, taler for at fastholde udgangspunktet om intensiveret prøvelse.
 Jeg er således ikke enig med  

 Århus Statsamt i at lovændringen i 1990 kan fortolkes på den måde at mulige  

 interessekonflikter eller ligefrem inhabilitet er uden enhver betydning for  

 sagens behandling.
 Uanset at prøvelsesbegrænsningen  

 'retlige spørgsmål' (jf. byggelovens § 23, stk. 1) ikke har en fuldstændig  

 klar afgrænsning, mener jeg at det er muligt inden for rammerne af  

 statsamtets  

 kompetence at foretage en mere intensiv prøvelse i en sag som den  

 foreliggende.
I denne sag er det blevet  

 gjort gældende at den dispenserende kommune har inddraget usaglige hensyn  

 (magtfordrejning). Da det er et retligt spørgsmål om en dispensation kan  

 anses for begrundet i (udelukkende) saglige hensyn, falder dette spørgsmål  

 ind  

 under den prøvelse som statsamtet skal foretage i forbindelse med  

 behandlingen  

 af en klage.
Ved afklaring heraf har statsamtet som led i en intensiveret  

 prøvelse mulighed for at indhente en udtalelse fra en eller flere  

 (uafhængige)  

 sagkyndige instanser.
Eksempelvis kan man i en  

 klagesag som den foreliggende indhente en udtalelse  

  

 fra  

  

 Bygge- og Boligstyrelsen som bl.a. udtaler sig vejledende  

 vedrørende fortolkningen af reglerne på byggeområdet,  

  

 fra  

  

 Sundhedsstyrelsen/den lokale embedslæge som bl.a. rådgiver  

 og vejleder om lægelige, hygiejniske, miljømæssige og socialmedicinske  

 forhold,  

  

 fra  

  

 Beredsskabsstyrelsen/det  

 lokale brandvæsen samt  

  

 fra  

  

 Direktoratet for Arbejdstilsynet/det lokale arbejdstilsyn.
Jeg henviser i den  

 forbindelse til at det i byggelovens § 22, stk. 1, er bestemt at der kan  

 meddeles dispensation fra reglerne i loven og i bygningsreglementet såfremt  

 det skønnes foreneligt med de hensyn som ligger til grund for de bestemmelser  

 der dispenseres fra.
Det er således de hensyn som ligger bag de enkelte  

 bestemmelser, der er styrende for om der kan meddeles dispensation.
Jeg kan i den forbindelse  

 henvise til en afgørelse truffet af Viborg Statsamt den 16. februar 1995 som  

 er  

 vedlagt de udlånte akter fra Århus Statsamt.
Den pågældende sag vedrørte  

 ligesom den foreliggende sag bl.a. en kommunes meddelelse af dispensation i  

 forbindelse med indretningen af et tidligere beboelseshus til en  

 daginstitution for børn. (Jeg går ud fra at den pågældende kommune tillige  

 var  

 bygherre). Her indhentede Viborg Statsamt til brug for sagens behandling en  

 vejledende udtalelse af 21. juni 1994 fra Bygge- og Boligstyrelsen om  

 hvorvidt  

 de meddelte dispensationer skønnedes forenelige med de hensyn der lå til  

 grund  

 for de bestemmelser der blev dispenseret fra.
Det bemærkes at den indhentede  

 udtalelse i øvrigt førte til at statsamtet bad den pågældende kommune om en  

 nærmere redegørelse for forskellige forhold.
I sin afgørelse af 16. februar  

 1995 skrev statsamtet følgende:
 '...
 Således som Aalestrup kommune  

 har besvaret statsamtets skrivelser af 5. august 1993, 30. december 1993 og  

 navnlig 26. september 1994, finder man ikke, at kommunen har foretaget den  

 nødvendige, nuancerede vurdering for at sikre sig, at der trods manglende  

 mekanisk ventilation er gode ventilationsforhold i institutionen...
 Sagen hjemvises derfor til  

 fornyet behandling i Aalestrup kommunalbestyrelse.
...' Ud over indhentelse af  

 udtalelser fra uafhængige sagkyndige instanser har statsamtet efter  

 omstændighederne mulighed for som led i en intensiveret prøvelse af  

 anbringender om magtfordrejning at lade det påhvile kommunen at godtgøre over  

 for statsamtet at afgørelsen udelukkende var båret af saglige hensyn.
En  

 sådan  

 anvendelse af en form for 'omvendt bevisbyrde' er også kendt fra domstolenes  

 prøvelse af f.eks. magtfordrejningssager, jf.
UfR 1973.755V, 1990.601H og  

 1992.699H, omtalt i Hans Gammeltoft-Hansen mfl., Forvaltningsret (1994), s.  

 554-555, og UfR 1987.311H.
 Det er herefter min  

 opfattelse at Århus Statsamt på baggrund af den foreliggende  

 interessekonflikt  

 i Silkeborg Kommune burde have foretaget en mere intensiv prøvelse af  

 kommunens beslutning om at meddele dispensation.
 Jeg har gjort Århus Statsamt  

 bekendt med min opfattelse, og jeg har henstillet til statsamtet at man  

 genoptager sagens behandling med henblik på at foretage en fornyet prøvelse  

 af  

 den anførte karakter.
 I øvrigt vil statsamtet i den  

 forbindelse få lejlighed til udtrykkeligt over for (forbundet A) at tage  

 stilling til de dele af klagen til mig som vedrører samspillet mellem  

 mekanisk  

 ventilation og loftshøjde, dispensationen fra kravene til loftshøjde m.m.
 Jeg har bedt statsamtet om at  

 holde mig underrettet om hvad der videre sker i sagen.
..." Århus Statsamt skrev til mig  

 den 26. august 1997 bl.a. således:
 "På grundlag af  

 Folketingets Ombudsmands henvendelse har statsamtet ved skrivelse af 18. juni  

 1997 anmodet Silkeborg Kommune om en udtalelse, idet man samtidig har bedt  

 kommunen oplyse, om ejendommen (X-vej), Silkeborg fortsat anvendes som  

 skolefritidsordning, og om der er sket bygningsmæssige ændringer på  

 ejendommen.
 Ved skrivelse af 14. juli  

 1997 har Silkeborg Kommune overfor statsamtet oplyst, at ejendommen  

 beliggende  

 (X-vej) i Silkeborg efter en om- og tilbygning i 1996 er overgået til at være  

 en permanent skolefritidsordning for 20 børn.
 Ved om - og tilbygningen er  

 der tilbygget et nyt personalerum, der er udført mekanisk ventilation og  

 lyddæmpende lofter i samtlige rum.
Der er foretaget måling af  

 efterklangstider af BST-Center Silkeborg og Omegn.
Resultatet af målinger er  

 efterfølgende fremsendt til statsamtet, og heraf fremgår, at  

 efterklangstiderne  

 varierer mellem 0,34 og 0,47 sekunder afhængig af, hvor man opholder sig i  

 bygningen.
 Med hensyn til flugtveje  

 oplyser kommunen, at et grupperums dør fører direkte ud i det fri, og et  

 andet  

 grupperum har to flugtveje uafhængige af hinanden.
 Kommunen har efterfølgende  

 telefonisk oplyst, at den ene flugtvej fører ud til personalerummet, som har  

 udgang til det fri, mens den anden flugtvej fører ud til entreen, som har  

 udgang til det fri.
 Rumhøjden er fortsat  

 2,35 meter, og med grupperum på i  

 alt  

 62 m2  

 giver  

 det i alt ca.  

 145 m3.  

 Henset til, at skolefritidsordningen er normeret til 20 børn er  

 bygningsreglementets krav om areal og rumindhold pr. barn tilgodeset.
 Da Silkeborg Kommune har  

 foretaget bygningsændringer i 1996 skal disses lovlighed vurderes i henhold  

 til  

 Bygningsreglement 1995, som trådte i kraft den 1. april 1995.
 Ifølge BR-95 pkt. 4.4.2, stk.  

 1 skal arbejdsrum have en loftshøjde på mindst  

 2,5 meter.
 Ifølge reglementets pkt.  

 4.4.2, stk. 2 sidste pkt. skal normalklasserum og lignende have et rumindhold  

 på  

 6 m3  

 pr. person,  

 når der etableres effektiv mekanisk ventilation.
 Ifølge reglementets pkt.  

 6.13.4 kan daginstitutioner med højst 50 personer indrettes i bygninger, der  

 er  

 udført efter bestemmelserne om etagebyggeri, således at der fra hver  

 boligenhed  

 skal være adgang til det fri eller til mindst en trappe, som fører til terræn  

 i  

 det fri, jfr. reglementets pkt. 6.8.2.
 Ifølge reglementets pkt. 9.4  

 skal der i opholdsrum i daginstitutioner være en efterklangstid, hvis  

 gennemsnitsværdi i frekvensområdet 125-2.000 Hz ikke må overstige 0,6 sekund.
 Endelig fremgår det af  

 reglementets pkt. 11.2.3, at opholdsrum i dag- og døgninstitutioner skal  

 ventileres med et ventilationsanlæg, der omfatter såvel indblæsningsanlæg som  

 et udsugningsanlæg.
 Der er således alene meddelt  

 dispensation fra kravet om en loftshøjde på  

 2,5 meter.
Henset til de af Silkeborg  

 Kommune foretagne bygningsmæssige ændringer, som har medført, at  

 skolefritidsordningen  

 med undtagelse af kravet om en loftshøjde på  

 2,5 meter  

 opfylder kravene i  

 bygningsreglementet, og henset til, at statsamtet alene har kompetence til at  

 tage stilling til retlige spørgsmål, finder statsamtet ikke grundlag for at  

 foretage videre, da Silkeborg Kommune ikke findes at have overskredet  

 grænserne  

 for skønsudøvelsen ved at meddele dispensation for loftshøjden, idet  

 bygningsreglementets krav om rumindhold på  

 6  

 m3  

 pr. person er opfyldt." Jeg meddelte Århus Statsamt  

 at jeg ikke ville foretage mig mere i sagen.
NOTER(*1) Jf.
FOB 1996,  

 Nørrebrosagen, s. 254 ff og 1978, s. 186ff.
