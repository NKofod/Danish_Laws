Bekendtgørelse om føring af logbog  

 mv.  

1) I medfør af § 10, stk. 1 og 2, og § 130, stk. 2, i  

 fiskeriloven, jf. lovbekendtgørelse nr. 372 af 26. april 2006, som ændret ved  

 lov nr. 317 af 31. marts 2007, og efter bemyndigelse fastsættes:
 § 1.  

  

 Føreren af et dansk fiskerfartøj, der  

 ikke er omfattet af Det Europæiske Fællesskabs forordninger om føring af  

 logbog, har pligt til at føre logbog, jf. dog § 2, stk. 1.
 Stk. 2.  

  

 Pligten til at føre logbog gælder i alle tilfælde,  

 hvor fartøjet forlader havn.
 Stk. 3.  

  

 Logbøger udleveres af Fiskeridirektoratet.
Stk. 4.  

  

 Logbogsbladene skal udfyldes i nummerorden og inden  

 fartøjets ankomst i havn.
Alle originale logbogsblade, herunder fejlagtigt  

 udfyldte blade, skal afleveres eller sendes til fiskeriinspektoratet, jf. §  

 6,  

 stk. 1-3. Hvis et originalt logbogsblad bortkommer, skal kopi af bladet  

 afleveres eller sendes til fiskeriinspektoratet.
 Stk. 5.  

  

 Hvis en logbog bortkommer, kan en ny logbog  

 udleveres, hvis der afgives erklæring om bortkomsten til  

 fiskeriinspektoratet.
 Stk. 6.  

  

 Hvis en bortkommet logbog findes, må den ikke  

 anvendes, men skal straks afleveres til fiskeriinspektoratet.
§ 2.  

  

 Føreren af et dansk fiskerfartøj, der  

 ikke er omfattet af pligten til at føre logbog efter Det Europæiske  

 Fællesskabs  

 forordninger eller efter nationale regler fastsat i medfør af fiskeriloven,  

 kan  

 i stedet for at føre logbog afgive en skriftlig erklæring (farvandserklæring)  

 til Fiskeridirektoratet om, at fartøjets fangstrejser udelukkende foregår i  

 et  

 enkelt angivet farvand.
Farvandet skal angives som ICES-forvaltningsområde og  

 ICES-afsnit eller mindste reguleringsområde, dog altid det mindste  

 farvandsområde af disse.
Blanket til farvandserklæring udleveres af  

 Fiskeridirektoratet.
 Stk. 2.  

  

 Fiskeri i henhold til en farvandserklæring må kun  

 ske, hvis farvandserklæringen er påført Fiskeridirektoratets godkendelse og  

 opbevares om bord på fartøjet.
 Stk. 3.  

  

 Ændring af det farvand, hvori fangstrejserne i  

 henhold til farvandserklæring skal foregå, skal ske efter den i stk. 1 og 2  

 fastsatte procedure. Ændret farvandserklæring skal være om bord på fartøjet,  

 før indsejling i det farvand, der fremgår af den ændrede farvandserklæring.
Stk. 4.  

  

 En farvandserklæring kan kun anvendes af den i  

 erklæringen angivne fartøjsfører ved fiskeri med det i erklæringen anførte  

 fartøj.
Hvis fartøjet skifter navn eller havnekendingsnummer, bortfalder  

 farvandserklæringen.
 Stk. 5.  

  

 Ved overgang til føring af logbog skal  

 farvandserklæringen afmeldes til Fiskeridirektoratet, og fartøjet må ikke  

 sejle  

 ind i andet farvand end det i farvandserklæringen anførte, før afmelding er  

 modtaget med Fiskeridirektoratets påtegning.
§ 3.  

  

 En fangstrejses varighed regnes fra  

 tidspunktet, hvor fartøjet forlader havn, til tidspunktet for fartøjets  

 ankomst til havn.
Såfremt fartøjet ikke udlosses helt, inden fartøjet  

 påbegynder en ny fangstrejse, skal det angives i logbogen, hvilke mængder af  

 den enkelte art der beholdes om bord.
Disse mængder overføres  

 til et  

 nyt logbogsblad med angivelse af, at fisken hidrører fra den foregående  

 fangstrejse.
 § 4.  

  

 Udover de i Det Europæiske Fællesskabs  

 forordninger nævnte obligatoriske oplysninger om arter skal der på  

 logbogsblade  

 fra danske fartøjer anføres oplysninger om fangst, omladning og landing af  

 følgende fiskearter, hvis den ombordværende mængde af den enkelte art  

 overstiger den anførte minimumsmængde (kg levende vægt):
Art Kode Minimums-mængde (kg) Dybvandshummer (Nephrops norvegicus) NEP 10 Tunge (Solea solea) SOL 10 Stk. 2.  

  

 Mængden af enkelte arter under 50 kg, jomfruhummer  

 og tunge dog under 10 kg, kan indføres særskilt på logbogsbladene.
Arter, som  

 ikke indføres særskilt, skal indføres samlet under betegnelsen »Andre« (Kode:  

 OTH).
 Stk. 3.  

  

 For angivelsen af de anslåede mængder af fisk om  

 bord angivet i kg gælder en tolerance på 20 %, medmindre en anden tolerance  

 fremgår af Fællesskabets forordninger eller danske regler eller vilkår  

 for  

 fiskeritilladelsen.
 § 5.  

  

 Føreren af et dansk fiskerfartøj, der  

 efter Fællesskabets forordninger skal udfylde landingsopgørelse, kan ved  

 landing i dansk havn vælge i stedet for mængden af hver art at anføre navn  

 (firma) eller opkøber-nummer på den eller de modtagere i første  

 omsætningsled,  

 der har modtaget eller opkøbt fisken.
 § 6.  

  

 Ved et dansk eller udenlandsk fartøjs landing  

 af fisk i dansk havn skal logbogsblad, landingsopgørelse og evt.  

 omladningsopgørelse afleveres eller sendes til den afdeling i  

 fiskeriinspektoratet  

 i hvis område, landingshavnen er beliggende.
 Stk. 2.  

  

 Ved landing af fisk i udenlandsk havn fra et dansk  

 fiskerfartøj skal logbogsbladene fremsendes til den afdeling i  

 fiskeriinspektoratet  

 i hvis område, fartøjets hjemhavn er beliggende.
 Stk. 3.  

  

 Adresser på fiskeriinspektoraternes afdelinger  

 fremgår af bilag 1.
 § 7.  

  

 Føreren af et fiskerfartøj, der er  

 registreret inden for Den Europæiske Union, skal efter hver landing af fisk  

 eller efter ankomst til dansk havn aflevere eller fremsende logbogsblade,  

 landingsopgørelse og evt. omladningsopgørelse til Fiskeridirektoratet, jf. §  

 6,  

 stk. 1 og 3, før fartøjet på ny forlader havnen, dog senest 48 timer efter  

 losningens afslutning, medmindre en kortere frist fremgår af Fællesskabets  

 forordninger eller danske regler eller vilkår.
Stk. 2.  

  

 Føreren af et logbogspligtigt fiskerfartøj, der er  

 registreret uden for Den Europæiske Union, skal efter hver landing af fisk i  

 dansk havn, før fartøjet på ny forlader havnen, dog senest 48 timer efter  

 losningens afslutning, til fiskeriinspektoratet, jf. § 6, stk. 1 og 3,  

 aflevere  

 eller fremsende 1)  

 	  

 en landingsopgørelse,  

 der mindst indeholder de i Fællesskabets forordninger krævede oplysninger, 2)  

 	  

 kopi af logbogsblade for  

 den landede fangst, og 3)  

 	  

 kopi af  

 omladningsopgørelse eller af logbogsblade med oplysning om den omladede  

 mængde  

 fra det fartøj, som har fanget den landede fisk, hvis den landede fangst helt  

 eller delvist er modtaget ved omladning fra et andet fartøj.
 Stk. 3.  

  

 Føreren af et udenlandsk fiskerfartøj, der ikke har  

 pligt til at føre logbog, skal efter hver landing af fisk i dansk havn, før  

 fartøjet på ny forlader havnen, dog senest 48 timer efter losningens  

 afslutning,  

 aflevere eller fremsende landingsopgørelse og evt. omladningsopgørelse til  

 Fiskeridirektoratet,  

 jf. § 6, stk. 1 og 3.
 Stk. 4.  

  

 Landingsopgørelsesblanketter udleveres af fiskeriinspektoraterne.
 § 8.  

  

 Ved Fiskeridirektoratets kontrol skal  

 fartøjsføreren forevise logbogen samt på forlangende ajourføre logbogen.
 Stk. 2.  

  

 Landingsopgørelsen skal føres og afsluttes senest  

 ved losningens afslutning.
 Stk. 3.  

  

 Føreren af et fiskerfartøj skal på Fiskeridirektoratets  

 forlangende straks aflevere den ajourførte logbog, landingsopgørelse og evt.  

 omladningsopgørelse.
 § 9.  

  

 Med bøde straffes den, der overtræder eller  

 forsøger at overtræde § 1, stk. 1-2, 4 og 6, § 2, stk. 2-5, §§ 3-5, § 6, stk.  

 1  

 og 2, § 7, stk. 1-3, og § 8.
 Stk. 2.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  

  

 Bekendtgørelsen træder i kraft den 15.  

 maj 2007.
 Stk. 2.  

  

 Bekendtgørelse nr. 892 af 9. oktober 1996 om føring  

 af logbog mv. ophæves.
 Stk. 3.  

  

 Farvandserklæringer, som er udstedt før denne  

 bekendtgørelses ikrafttræden, bortfalder senest den 1. september 2007, hvor  

 de  

 skal være erstattet af farvandserklæring, som er udstedt efter denne  

 bekendtgørelse,  

 jf. bilag 2.
Fiskeridirektoratet, den 2. maj 2007 Esben Egede Rasmussen /Erik Møller Bilag 1 Fiskeridirektoratet Ved aflevering og fremsendelse af logbogsblade,  

 omladnings- og landingsopgørelser samt afgivelse af farvandserklæringer skal  

 følgende adresser anvendes:
Fiskeriinspektorat Vest Afdelingen i Nykøbing Mors H.
C. Ørstedsvej 2 7900 Nykøbing Mors Afdelingen i Frederikshavn Sandholm 10 9900 Frederikshavn Afdelingen i Randers Nikkelvej 4 8900 Randers Afdelingen i Esbjerg Auktionsgade 9 6700 Esbjerg Fiskeriinspektorat Øst Afdelingen i Roskilde Langebjergvænget 11 4000 Roskilde Afdelingen i Rønne Almegårds Kaserne Bygning 26 3700 Rønne Afdelingen i Fredericia Nørrebrogade 141 7000 Fredericia Bilag 2 Farvandserklæring (Afleveres i det fiskeriinspektorat, i hvis område  

 fartøjets hjemhavn ligger) Denne erklæring kan afgives via Fiskeridirektoratets  

 hjemmeside www.fd.dk.
 I henhold til § 2 i denne bekendtgørelse erklærer  

 undertegnede herved, at nævnte fartøjs fangstrejser fra nedennævnte dato at  

 regne vil finde sted i det anførte farvand, dvs. at fiskeriet kun foregår i  

 dette farvand, og at afsejlings- og ankomsthavnen ligger  


  

 ud til det farvand, der fiskes i, eller er anført nedenfor i  

 rubrik 7.
 Undertegnede er bekendt med, at fangster landet med  

 fartøjet vil blive anset som fisket i det angivne farvand.
 Farvandserklæringen gælder, indtil den afmeldes hos det  

 lokale fiskeriinspektorat.
 Der må ikke føres logbog, så længe en farvandserklæring er  

 gældende.
Forud for fiskeri i et andet farvand skal  

 farvandserklæringen afmeldes, og en ny farvandserklæring indgives med  

 angivelse  

 af dette farvand.
Forud for overgang til føring af logbog skal  

 farvandserklæring ligeledes afmeldes.
1. Fartøjsførerens navn 2. Fartøjsførerens adresse 3. Fartøjets navn 4. Fartøjets havnekendingsnr.
5. Fartøjets radiokaldesignal 6. Farvand, hvori der fiskes (ICES-underområde) 7. Havn(e) uden for området, som ønskes anvendt som  

 afspejlings- og ankomsthavn Fiskeriinspektoratets godkendelse:
8. Startdato for fiskeriet Sted og dato Underskrift 1)  

 Bekendtgørelsen indeholder bestemmelser, der er nødvendige for anvendelsen af  

 følgende forordninger: Rådets forordning nr. 2847/93/EØF af 12. oktober 1993  

 om  

 indførelse af en kontrolordning under den fælles fiskeripolitik  

 (kontrolforordningen), som senest ændret ved Rådets forordning nr.  

 1967/2006/EF  

 af 21. december 2006. Kommissionens forordning nr. 2807/83/EØF af 22.  

 september  

 1983 om nærmere bestemmelser for registrering af oplysninger om  

 medlemsstaternes fangster, som senest ændret ved Kommissionens forordning nr.  

 1804/05/EF af 3. november 2005. I bekendtgørelsen er medtaget visse  

 bestemmelser fra ovennævnte forordninger.
Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelsen af disse  

 bestemmelser i bekendtgørelsen er således udelukkende begrundet i praktiske  

 hensyn og berører ikke forordningens umiddelbare gyldighed i Danmark.
