 Udtalt, at det følger af almindelige retsgrundsætninger, at den  

 kommunale revision må være uafhængig af kommunen for at kunne varetage sine  

 opgaver, jf. herved også bestemmelsen i styrelseslovens § 42, stk. 1, 2.  

 pkt., hvorefter afskedigelse af revisionen kræver tilsynsmyndighedens  

 samtykke.
Kravet om den kommunale revisions uafhængighed indebærer, at  

 revisionen ikke må deltage i eller tage medansvar for beslutninger, hvorved  

 revisionens stilling som uafhængig revision vil kunne bringes i fare, sml.  

 herved § 6 i bekendtgørelse nr. 125 af 28. februar 1989 om statsautoriserede  

 revisorers virksomhed og § 6 i bekendtgørelse nr. 126 af samme dato om  

 registrerede revisorers virksomhed og forretningsbetingelser.  

 Uafhængighedskravet indebærer endvidere, at den kommunale revisions  

 hovedopgave i forhold til kommunen skal være at udøve egentlig  

 revisionsvirksomhed.
Det påhviler den kommunale tilsynsmyndighed, der har  

 godkendt revisionen, at føre tilsyn med, at disse krav overholdes.
 Efter Indenrigsministeriets opfattelse er den kommunale revision ikke  

 afskåret fra at påtage sig at yde rådgivning og assistance til en kommune på  

 andre felter end det revisions- og regnskabsmæssige, medmindre opgaverne har  

 en sådan karakter eller omfang, at den kommunale revisions stilling som  

 uafhængig revision bringes i fare.
Indenrigsministeriet fandt på baggrund af det af Kommunernes  

 Revisionsafdeling oplyste om arten og omfanget af den bygherrerådgivning, som  

 revisionsafdelingen udfører for kommuner, ikke grundlag for generelt at  

 fastslå, at rådgivnings- og assistanceopgaverne har et sådant indhold, at de  

 er uforenelige med udførelsen af den kommunale revision.
Ministeriet lagde  

 herved især vægt på, at revisionsafdelingen ikke i forbindelse med  

 bygherrerådgivningen påtager sig et medansvar for de beslutninger, som det  

 efter lovgivningen påhviler revisionen at efterprøve, samt at  

 revisionsafdelingen ikke udfører administrative opgaver i de reviderede  

 kommuner.
 I skrivelse af 10. december 1990, jf. skrivelse af 2. maj 1991, har  

 A.P.O.-boligfonden rettet henvendelse til Indenrigsministeriet vedrørende  

 Kommunernes Revisionsafdelings virksomhed.
I henvendelse til ministeriet har A.P.O.-boligfonden rejst spørgsmål om  

 det betimelige og betryggende i, at Kommunernes Revisionsafdeling, som  

 fungerer som revisionsinstitut for et stort antal af landets kommuner, i  

 stigende omfang synes at stræbe efter at overtage egentlige administrative  

 opgaver for kommuner, for hvilke revisionsafdelingen fungerer som  

 revisionsinstitut.
Boligfonden har konkret henvist til, at  

 revisionsafdelingen over for Ry Kommune og Nakskov Kommune har markedsført  

 tjenesteydelser inden for den egentlige byggesagsadministration.
A.P.O.-boligfonden finder det uheldigt, at den kommunale forvaltning  

 sammenblandes med revision, således at revisionsafdelingen kommer til at  

 revidere aktiviteter, som den selv er ansvarlig for.
På denne baggrund har  

 boligfonden henstillet, at der foretages foranstaltninger over for  

 revisionsafdelingen.
 Som meddelt i skrivelse af 21. december 1990, har Indenrigsministeriet  

 forelagt boligfondens henvendelse for Kommunernes Revisionsafdeling, som den  

 15. marts 1991 har afgivet følgende udtalelse:
 »Generelt:
 Siden 1957 har Kommunernes Revisionsafdeling tilbudt kommuner,  

 amtskommuner og foretagender med kommunal tilknytning en særlig bistand inden  

 for bygge- og anlægsvirksomheden.
 Bistanden, der ydes gennem vor særlige afdeling for bygge- og  

 anlægsrevision, består af to forskellige tjenesteydelser. dels tilbydes  

 løbende kritisk revision (økonomisk - kritisk revision) af  

 anlægsaktiviteterne og dels tilbydes bygherrerådgivning i forbindelse med  

 anlægsopgaver, hvor en kommune m.fl. står som bygherre.
Bygherrerådgivningen kan omfatte følgende ydelser: Bistand fra  

 projektering til færdiggørelse - herunder licitationsforhold Bistand ved  

 forhandling af honoraraftaler og kontrakter med samtlige konsulenter,  

 rådgivere og leverandører Tilrettelæggelse af hensigtsmæssige administrative  

 rutiner Kontrol af regninger inden udbetaling Udarbejdelse af procedure for:  

 A contobegæringer Slutopgørelser Aftalesedler Kontrakter  

 Afleveringsforretninger Garantieftersyn Udarbejdelse af  

 dispositionsopgørelser Bevillingsskontrol Udarbejdelse af anlægsregnskab Bygherrerådgivning ydes kun efter anmodning og mod særskilt  

 honorarbetaling.
Arten og omfanget aftales konkret fra sag til sag.
 Rådgivningen ydes altid på en sådan måde, at de endelige beslutninger i  

 byggesagerne træffes af bygherren, og ikke af Kommunernes Revisionsafdeling.
 Når Revisionsafdelingen gennem mere end 30 år har lagt vægt på at tilbyde  

 kommuner m.fl. bygherrerådgivning skyldes det, at bygherrerådgivningen har  

 til formål at forebygge fejl og uhensigtsmæssigheder i  

 byggesagsadministrationen i modsætning til den kritiske revision, som  

 hovedsagelig afdækker fejl og uhensigtsmæssigheder.
 Det skal tilføjes, at Kommunernes Revisionsafdeling gennem  

 bygherrerådgivningen har medvirket til, at kommuner m.fl. har undgået  

 unødvendige udgifter/tab ved anlægsvirksomheden i ikke ubetydeligt omfang.
A.P.O. -boligfondens kritik Det er ikke rigtigt, når A.P.O. anfører, at Kommunernes Revisionsafdeling  

 i stigende omfang stræber efter at overtage egentlige administrative opgaver  

 i kommunerne.
 Kommunernes Revisionsafdeling udfører ikke administrative opgaver i de  

 reviderede kommuner m.fl., men yder alene revisions- og rådgivningsbistand,  

 som det er anført foran.
 I den senere tid er Revisionsafdelingen blevet anmodet om at bistå nogle  

 kommuner med bygherrerådgivning i forbindelse med opførelse af ældreboliger.  

 Nogle af anmodningerne har baggrund i A.P.O.'s krav om at varetage  

 forretningsførelsen af byggesagen.
Vi har bl.a. været involveret i to sager, hvor A.P.O. har stillet krav om  

 betaling af fuldt byggesagshonorar, men hvor A.P.O. var blevet anmodet om af  

 bygherrerne, d.v.s. kommunerne, at stoppe arbejdet, forinden ydelserne var  

 præsteret.
Kommunernes Revisionsafdeling har i disse sager deltaget i  

 forhandlinger med A.P.O. på kommunernes vegne.
Dette kan muligvis være en  

 medvirkende årsag til, at A.P.O. har fået et fejlagtigt indtryk af  

 Revisionsafdelingens opgaver.
 Det er imidlertid sædvanlig praksis, og en del af bygherrerådgivningen, at  

 Revisionsafdelingen efter anmodning fra kommunerne yder bistand ved  

 forhandlingerne med rådgiverne.
Det er på denne baggrund vores opfattelse, at der ikke er tale om nogen  

 sammenblanding af uforenelige aktiviteter for Kommunernes Revisionsafdeling i  

 de reviderede kommuner.« I denne anledning skal Indenrigsministeriet udtale følgende:
I henhold til § 47, jf. § 61, i lov om kommunernes styrelse, udøver de  

 almindelige kommunale tilsynsmyndigheder - tilsynsrådene og  

 Indenrigsministeriet - et retligt tilsyn med kommuner og amtskommuner samt  

 kommunale fællesskaber, jf. § 60 i styrelsesloven.
Kommunernes  

 Revisionsafdeling, der er en institution tilknyttet Kommunernes  

 Landsforening, er ikke en kommune eller et kommunalt fællesskab, og  

 revisionsafdelingen er som følge heraf ikke omfattet af det kommunale tilsyn  

 i henhold til lov om kommunernes styrelse.
Reglerne om kommunernes revision er fastlagt i § 42 i lov om kommunernes  

 styrelse.
Det fremgår heraf, at enhver kommune skal have en sagkyndig  

 revision, der skal godkendes af tilsynsmyndigheden.
Det påhviler revisionen  

 at efterprøve, om kommunens regnskab er rigtigt, og om de dispositioner, der  

 er omfattet af regnskabsaflæggelsen, er i overensstemmelse med lovgivningen,  

 de af kommunalbestyrelsen meddelte bevillinger og  

 kommunalbestyrelsesbeslutninger i øvrigt samt med indgåede aftaler og  

 sædvanlig praksis.
 Det følger endvidere af almindelige retsgrundsætninger, at den kommunale  

 revision må være uafhængig af kommunen for at kunne varetage sine opgaver,  

 jf. herved også bestemmelsen i styrelseslovens § 42, stk. 1, 2. pkt.,  

 hvorefter afskedigelse af revisionen kræver tilsynsmyndighedens samtykke.
Kravet om den kommunale revisions uafhængighed indebærer, at revisionen  

 ikke må deltage i eller tage medansvar for beslutninger, hvorved revisionens  

 stilling som uafhængig revision vil kunne bringes i fare, sml. herved § 6 i  

 bekendtgørelse nr. 125 af 28. februar 1989 om statsautoriserede revisorers  

 virksomhed og § 6 i bekendtgørelse nr. 126 af samme dato om registrerede  

 revisorers virksomhed og forretningsbetingelser.
Uafhængighedskravet  

 indebærer endvidere, at den kommunale revisions hovedopgave i forhold til  

 kommunen skal være at udøve egentlig revisionsvirksomhed.
Det påhviler den  

 kommunale tilsynsmyndighed, der har godkendt revisionen, at føre tilsyn med,  

 at disse krav overholdes.
Ifølge § 1, stk. 2, i ovennævnte bekendtgørelser kan revisorer - udover at  

 udføre bogførings- og regnskabsmæssig assistance samt at revidere  

 årsregnskaber og andre regnskaber - endvidere rådgive og yde assistance inden  

 for tilgrænsende områder, såsom regnskabsvæsen, administrative systemer,  

 budgetlægning, prospekter, finansiering, beskatning og økonomisk styring.  

 Rådgivning og assistance kan bestå i fremsættelse af løsningsforslag og  

 eventuel assistance ved gennemførelse heraf.
Rådgivning og assistance  

 omfatter også opgaver, hvor klienten ønsker revisors bistand i forhandlinger  

 med trediemand.
Revisoren vil således kunne optræde som part i forhandlinger  

 på vegne af sin klient.
Der kan i øvrigt henvises til Olaf Hasselager og  

 Aksel Runge Johansen, Revisorloven med kommentarer, side 70 og 244.
 Efter Indenrigsministeriets opfattelse er den kommunale revision ikke  

 afskåret fra at påtage sig at yde rådgivning og assistance til en kommune på  

 andre felter end det revisions- og regnskabsmæssige, medmindre opgaverne har  

 en sådan karakter eller omfang, at den kommunale revisions stilling som  

 uafhængig revision bringes i fare, jf. ovenfor om kravene til den kommunale  

 revision.
På baggrund af det af Kommunernes Revisionsafdeling oplyste om arten og  

 omfanget af den bygherrerådgivning, som revisionsafdelingen udfører for  

 kommuner, finder Indenrigsministeriet ikke grundlag for generelt at fastslå,  

 at rådgivnings- og assistanceopgaverne har et sådant indhold, at de er  

 uforenelige med udførelsen af den kommunale revision.
Ministeriet har herved  

 især lagt vægt på, at revisionsafdelingen ikke i forbindelse med  

 bygherrerådgivningen påtager sig et medansvar for de beslutninger, som det  

 efter lovgivningen påhviler revisionen at efterprøve, samt at  

 revisionsafdelingen ikke udfører administrative opgaver i de reviderede  

 kommuner.
Det tilføjes, at Indenrigsministeriet ikke herved har taget stilling til,  

 hvorvidt de opgaver vedrørende byggesagsstyring m.v., som revisionsafdelingen  

 har påtaget sig over for Ry og Nakskov kommuner, måtte have et sådant  

 indhold, at der kan opstå tvivl om revisionens uafhængighed.
Dette spørgsmål  

 henhører under de for hvert amt nedsatte tilsynsråd, dvs. henholdsvis  

 Tilsynsrådet for Århus Amt og Tilsynsrådet for Storstrøms Amt.
