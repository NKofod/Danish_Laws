I.
Orientering Arbejdstilsynet og Post Danmark har i fællesskab fastlagt en procedure for  

 det fremtidige samarbejde mellem Arbejdstilsynet og Post Danmark om  

 arbejdsmiljøinitiativer, herunder koordinering af indsatser, samt formen for  

 Arbejdstilsynets fremtidige tilsyn med Post Danmark.
 Af hensyn til samarbejdet med Post Danmark og for at sikre en ensartet og  

 koordineret tilsynspraksis opbygges der en intern koordinering i  

 Arbejdstilsynet af tilsynet med Post Danmark.
 Ud fra den forudsætning, at Post Danmark både kan og vil forbedre  

 arbejdsmiljøet, er målet med Arbejdstilsynets tilsyn med Post Danmark, at det  

 skal understøtte og styrke Post Danmarks egne aktiviteter med henblik på at  

 sikre et ensartet og godt arbejdsmiljø, og at Post Danmark ud over egne  

 initiativer arbejder med arbejdsmiljøtemaer, der underbygger  

 arbejdsministerens handlingsprogram om et rent arbejdsmiljø år 2005.
 Udgangspunktet for det fremtidige tilsyn med Post Danmark er Post Danmarks  

 egne arbejdspladsvurderinger og Post Danmarks eget arbejde med at træffe de  

 foranstaltninger, som arbejdspladsvurderingerne peger på som nødvendige.
II.
Instruktion 1 Koordinering 1.1 Direktorat Een gang årligt afholdes et statusmøde mellem direktoratet, Post Danmark  

 og Arbejdstilsynets kreds København og Frederiksberg kommuner.
 Det skal i forbindelse med disse drøftelser sikres, at de indsatser, som  

 Post Danmark vælger, som minimum underbygger målene for de 7 visioner, jf.  

 arbejdsministerens handlingsprogram.
1.2 Kredse Koordinering af tilsynskredsenes initiativer over for Post Danmark  

 foretages af kreds København og Frederiksberg kommuner.
Tilsyn i de enkelte  

 enheder foretages normalt af den kreds, hvor arbejdsstedet er beliggende.
 Kreds København og Frederiksberg kommuner koordinerer kredsenes tilsyn med  

 Post Danmark og varetager kontakten til Post Danmarks hovedkontor.
Kreds København og Frederiksberg kommuner drøfter efter behov og mindst  

 een gang årligt Post Danmarks indsatsområder med Post Danmarks hovedkontor og  

 med Post Danmarks hovedsikkerhedsudvalg.
I samarbejde med Post Danmark  

 rådgiver og vejleder kredsen om prioriteringsspørgsmål m.v. i forbindelse med  

 udarbejdede handlingsplaner.
 Kreds København og Frederiksberg kommuner har alle koordinerede opgaver i  

 relation til Post Danmark.
 Kreds København og Frederiksberg kommuner koordinerer med kredsene en  

 stikprøvevis kontrol med, at de foranstaltninger, som Post Danmark  

 iværksætter på baggrund af handlingsplaner, er i overensstemmelse med de  

 behov for arbejdsmiljøforbedringer, som fremgår af arbejdspladsvurderingerne.
 Konkrete påbud til Post Danmark koordineres af kreds København og  

 Frederiksberg kommuner, som påser, at der på samme områder reageres ensartet  

 over for Post Danmark i hele landet.
2 Tilsynskredsenes behandling af arbejdsmiljøproblemer i Post Danmark 2.1 Kredsene fører efter aftale med den koordinerende kreds stikprøvevis  

 kontrol med, at der er foretaget en arbejdspladsvurdering i Post Danmarks  

 lokale enheder, og at arbejdspladsvurderingerne er i overensstemmelse med de  

 faktiske forhold på den konkrete arbejdsplads.
 På baggrund af arbejdspladsvurderingerne og de lokale aktiviteter i Post  

 Danmark gennemgår kredsen med den daglige sikkerhedsleder for området (evt.  

 den ansvarlige ledelse) og de berørte sikkerhedsgrupper arbejdspladserne med  

 henblik på at opnå en ensartet opfattelse af, hvilke foranstaltninger der  

 sættes i værk, og om der er overensstemmelse med den overordnede  

 handlingsplan, samt at fastlagte tidsplaner overholdes.
 Ved gennemgangen lægges vægt på, hvilke foranstaltninger der skal træffes  

 her og nu (situationer med overhængende betydelig fare for de ansattes  

 sikkerhed og sundhed), hvilke foranstaltninger der skal træffes inden en  

 given frist, samt forhold der forudsætter landsdækkende foranstaltninger, og  

 som har behov for koordinering.
2.2 Efter et tilsyn udarbejder kredsen en statusrapport, som sendes til den  

 berørte enhed, med kopi til kreds København og Frederiksberg kommuner og Post  

 Danmarks hovedkontor.
 Det skal fremgå af rapporten, hvilke problemer enheden arbejder med, hvor  

 langt Post Danmark er kommet i arbejdsmiljøarbejdet i forhold til de  

 fastlagte planer, og om Post Danmark følger de prioriteringer og  

 målsætninger, som hovedsikkerhedsudvalget har udarbejdet.
 Det skal ligeledes fremgå af rapporten, hvis tilsynskredsene ved besøg i  

 enhederne konstaterer arbejdsmiljømæssige problemer, som ikke er medtaget i  

 den lokale arbejdspladsvurdering.
På baggrund af de indsendte rapporter vurderer kreds København og  

 Frederiksberg kommuner, om der er behov for yderligere tiltag.
Hvis der  

 konstateres væsentlige mangler i en eller flere enheder, kan det overvejes,  

 om der skal foretages yderligere stikprøver rundt om i landet.
 Påbud koordineres med kreds København og Frederiksberg kommuner.
Hvis der konstateres forhold, hvor kredsen vurderer, - at der er overhængende betydelig fare for de ansattes sikkerhed og  

 sundhed, og at der derfor skal gives påbud efter arbejdsmiljølovens § 77,  

 stk. 2.
- eller at der skal afgives påbud med efterkommelse straks - eller at der skal indstilles til direkte tiltale træffer kredsen afgørelse og afgiver påbud efter sædvanlige retningslinjer  

 herom, jf.
At-cirkulæreskrivelse nr. 6/1988. I disse tilfælde koordineres  

 alene med kreds København og Frederiksberg kommuner, hvor det er muligt og  

 hensigtsmæssigt.
Hvis dette ikke er muligt og hensigtsmæssigt, skal kreds  

 København og Frederiksberg kommuner efterfølgende orienteres herom.
 Kopi af alle påbud sendes til kreds København og Frederiksberg kommuner og  

 Post Danmarks hovedkontor.
2.3 Ved klager og andre henvendelser fra ledelse og/eller ansatte i Post  

 Danmark undersøger kredsen i samarbejde med kreds København og Frederiksberg  

 kommuner om det emne som klagen eller henvendelsen vedrører, er omfattet af  

 de overordnede planer.
Det videre sagsforløb drøftes herefter med kreds  

 København og Frederiksberg kommuner.
2.4 Kredsene undersøger i fornødent omfang arbejdsskader (arbejdsulykker og  

 arbejdsbetingede lidelser) efter sædvanlig praksis.
 Kredsen vurderer, om der på baggrund af undersøgelsen er behov for at  

 drøfte det videre forløb med den koordinerende kreds.
 3 Afgørelser m.v.
Afgørelser/tilsyns- og statusrapporter, herunder vejledninger, stiles til  

 den enkelte lokale enhed med kopi til sikkerhedsorganisationen.
Endvidere  

 sendes en kopi til Post Danmark, Hovedkontoret, Tietgensgade 37, 1556  

 København V, og til Arbejdstilsynets kreds København og Frederiksberg  

 kommuner.
III.
Ikrafttræden Straks.
