 1. Indledning.
Finansministeriet har den 13. marts 1985 indgået aftale med  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om klassificering af  

 nyoprettede tjenestemandsstillinger.
Aftalen er optaget som bilag 1 til dette  

 cirkulære.
Ved aftalen er der fastsat regler om den almindelige fremgangsmåde ved  

 klassificering af nyoprettede stillinger.
Disse regler svarer i det  

 væsentlige til de hidtidige regler.
Med henblik på at forenkle fremgangsmåden  

 er der endvidere indført regler om en særlig frilisteprocedure.
 Den almindelige klassificeringsprocedure anvendes i alle tilfælde, hvor  

 der ikke er hjemmel til at anvende frilisteproceduren.
 Opmærksomheden henledes på, at oprettelsen af nye stillinger ikke kan  

 aftales, jfr. tjenestemandslovens § 45, stk. 3.
 2. Den almindelige klassificeringsprocedure.
 2.1 Efter klassificeringsprocedureaftalens § 1 er udgangspunktet som  

 hidtil, at nyoprettede tjenestemandsstillinger klassificeres ved aftale  

 mellem finansministeriet og vedkommende centralorganisation.
 Til brug for klassificeringen skal vedkommende ministerium fremsende de  

 fornødne oplysninger om stillingsbetegnelse og funktionsbeskrivelse til  

 finansministeriet, lønnings- og pensionsdepartementet.
 Dette gælder såvel for stillinger, der henhører under bevillingslønrammen:  

 »øvrigt personaleforbrug«, som for stillinger, der henhører under  

 bevillingslønrammerne 35 og derover.
Finansministeriet udarbejder herefter forslag til stillingens  

 klassificering, som sendes til vedkommende ministerium og  

 centralorganisationen.
Centralorganisationen kan herefter inden for en frist  

 af3 uger meddele finansministeriet og vedkommende ministerium, at den ønsker  

 særskilt forhandling om klassificeringen.
Stillingen kan opslås, medmindre  

 centralorganisationen inden for fristen har anmodet om forhandling.
 3. Frilister.
3.1 Ved klassificeringsprocedureaftalens § 2 er der åbnet mulighed for, at  

 klassificeringen af visse nyoprettede stillinger ikke skal ske ved  

 forhandling og aftale mellem finansministeriet og vedkommende  

 centralorganisation i hvert enkelt tilfælde.
Disse stillinger optages på  

 særlige fortegnelser (frilister), der for hver stilling indeholder en  

 stillingsbetegnelse, eventuelt en funktionsbeskrivelse, angivelse af den  

 aftalte lønramme og eventuelt særligt tillæg samt  

 centralorganisationsbetegnelse.
3.2 Nyoprettede stillinger, hvis stillingsbetegnelse og  

 funktionsbeskrivelse svarer til stillingsbetegnelsen og den eventuelle  

 funktionsbeskrivelse for en stilling på frilisten, er på forhånd  

 klassificeret i den lønramme og med det eventuelle særlige tillæg, der er  

 angivet i frilisten for denne stilling.
Der skal således ikke indgås  

 yderligere aftaler om klassificeringen.
 3.3 Det kan i den almindelige friliste, jfr. pkt. 4.1, være angivet, at  

 klassificeringen af enkelte stillinger forudsætter, at tjenestemanden har en  

 bestemt uddannelse.
 Stilles det anførte uddannelseskrav ikke ved ansættelse af tjenestemænd i  

 vedkommende ministerium, forelægges klassificeringen af disse stillinger for  

 finansministeriet, lønnings- og pensionsdepartementet, i hvert enkelt  

 tilfælde i overensstemmelse med reglerne i pkt. 2.1.
 Det bemærkes, at krav om en forudgående bestemt uddannelse ved ansættelse  

 af tjenestemænd ikke kan stilles, medmindre et sådant krav er fastsat formelt  

 i overensstemmelse med reglerne i tjenestemandslovens § 4.
3.4 Hvis en nyoprettet stillings betegnelse og funktionsbeskrivelse ikke  

 svarer til en stillingsbetegnelse og en eventuel funktionsbeskrivelse, der er  

 angivet i frilisten, skal vedkommende ministerium forelægge  

 klassificeringsspørgsmålet for finansministeriet, lønnings- og  

 pensionsdepartementet.
Finansministeriet vil herefter klassificere stillingen  

 efter reglerne i pkt. 2.1.
 4. Tilvejebringelse af frilister.
4.1 En almindelig friliste til brug for vedkommende ministerium fremsendes  

 af finansministeriet.
På denne friliste optages bundstillinger og andre  

 stillinger, hvis klassificering anses for entydig.
Frilisten kan omfatte  

 såvel stillinger, der henhører under bevillingslønrammen: »øvrigt  

 personaleforbrug«, som stillinger, der henhører under  

 bevillingslønrammerne 35 og derover.
4.2 Vedkommende ministerium kan over for finansministeriet fremsætte  

 forslag om, at stillinger, der ikke er optaget på den almindelige friliste,  

 optages på en udvidet friliste.
På den udvidede friliste kan optages såvel  

 stillinger, der henhører under bevillingslønrammen: »øvrigt  

 personaleforbrug«, som stillinger, der henhører under  

 bevillingslønrammerne 35 og derover.
Ønsker ministeriet en udvidet friliste, skal ministeriets samlede forslag  

 hertil efter eventuel forhandling med vedkommende forhandlingsberettigede  

 organisation indsendes til finansministeriet, lønnings- og  

 pensionsdepartementet.
Forslaget skal for hver stilling indeholde - beskrivelse af det arbejds- og ansvarsområde, der er knyttet til  

 stillingen, herunder - oplysning om, hvorvidt der er knyttet ledelsesfunktioner til stillingen, omfanget af ledelsesfunktionen med  

 angivelse af antal underordnede og disses aflønning - oplysning om eventuelle særlige uddannelses-, erfarings- eller  

 kvalifikationskrav.
 4.3 De klassificeringer, der angives i frilisterne, vil blive fastlagt  

 således, at de svarer til de klassificeringer, der ville være blevet fastsat,  

 såfremt stillingerne på listens ikrafttrædelsestidspunkt var blevet  

 klassificeret efter den hidtidige procedure.
 5. Anvendelse af frilister.
5.1 Når en ny tjenestemandsstilling er oprettet, henfører vedkommende  

 ministerium om muligt stillingen til den lønramme og det eventuelle særlige  

 tillæg, der er angivet i frilisten for stillinger med tilsvarende  

 stillingsbetegnelse og funktionsbeskrivelse.
Dette gælder såvel for  

 stillinger, der henhører under bevillingslønrammen: »øvrigt  

 personaleforbrug«, som stillinger, der henhører under  

 bevillingslønrammerne 35 og derover.
Ministeriet skal give vedkommende centralorganisation eller den  

 organisation, som centralorganisationen bemyndiger hertil, meddelelse om den  

 konkrete anvendelse af frilisten.
Meddelelsen skal ske ved en skrivelse, der  

 udformes i overensstemmelse med bilag 2.
Stillingen kan herefter opslås.
Stillinger, der i frilisten har særlig  

 markering herom, må dog ikke opslås, forinden der er givet  

 centralorganisationen eller den organisation, som centralorganisationen  

 bemyndiger hertil, en frist på 3 uger til at fremsætte eventuelle indsigelser  

 mod ministeriets anvendelse af frilisten.
 5.2 Såfremt organisationen over for vedkommende ministerium gør indsigelse  

 mod ministeriets anvendelse af frilisten, og der ikke mellem ministeriet og  

 organisationen kan opnås enighed om anvendelsen af frilisten, skal  

 ministeriet forelægge sagen for finansministeriet, lønnings- og  

 pensionsdepartementet.
5.3 Finansministeriet kan fastsætte nærmere regler for ministeriernes  

 anvendelse af frilister, f.eks. kan adgangen til at anvende frilisterne  

 tidsbegrænses.
Hvor vedkommende ministerium efter finansministeriets skøn  

 ikke anvender frilisten på tilfredsstillende måde, kan adgangen til at  

 anvende frilisterne tilbagekaldes helt eller delvis.
 I de tilfælde, hvor vedkommende ministerium herefter ikke må anvende en  

 friliste, overgår anvendelsen af frilisten til finansministeriet, lønnings-  

 og pensionsdepartementet.
 6. Overførsel af stillinger mellem hovedkonti.
Overførsel af bevilget personaleforbrug mellem hovedkonti efter reglerne i  

 finansministeriets cirkulære af 25. oktober 1984, pkt. 22.1.5, betragtes i  

 klassificeringsmæssig henseende som oprettelse afen ny stilling.
Stillingen  

 skal derfor i forbindelse med overførslen klassificeres efter  

 klassificeringsprocedureaftalens § 1 eller eventuelt efter  

 frilisteproceduren.
 7. Konvertering af stillinger.
 Ved konvertering af besatte overenskomststillinger til  

 tjenestemandsstillinger i højere charge end den pågældende  

 overenskomststilling forelægges i hvert enkelt tilfælde spørgsmålet om  

 tjenestemandsstillingens klassificering for finansministeriet, lønnings- og  

 pensionsdepartementet.
 8. Sondringen mellem stillingsoprettelser og  

 omklassificeringer.
8.1 Anvendelse af frilister må kun finde sted i forbindelse med  

 nyoprettede tjenestemandsstillinger.
Frilisterne kan således ikke benyttes  

 til omklassificering af bestående stillinger.
 Vedkommende ministerium må derfor ved administrationen af frilisten nøje  

 holde sig sondringen mellem stillingsoprettelse og omklassificering for øje.
 Individuelle og gruppevise omklassificeringer gennemføres som hidtil ved  

 aftale mellem finansministeriet (eller vedkommende ministerium efter  

 bemyndigelse fra finansministeriet) og centralorganisationerne (eller de  

 bemyndigede forhandlingsberettigede organisationer). Det er fortsat en  

 forudsætning for gennemførelse af omklassificeringer, at udgiften hertil  

 afholdes af de til dette formål ved aftalefornyelserne afsatte puljer.
 Cirkulæret tilsigter ingen ændring i den hidtidige sondring mellem  

 stillingsoprettelse og omklassificering eller i den bestående adgang til at  

 omflytte tjenestemandsstillinger mellem institutionens/virksomhedens enkelte  

 dele eller mellem institutionerne/virksomhederne indbyrdes.
 Ved den konkrete vurdering af om en disposition er en stillingsoprettelse  

 eller omklassificering anvendes nedenstående retningslinier, idet disse om  

 nødvendigt senere vil blive udbygget af finansministeriet.
8.2 En stillingsoprettelse foreligger, hvis stillingens besættelse finder  

 sted efter opslag og såfremt dispositionen enten a. er begrundet i helt nye opgaver eller i en væsentlig udvidelse af de  

 eksisterende opgaver i institutionen/virksomheden eller b. er led i en organisatorisk ændring, hvor der med henblik på styring-,  

 koordinerings- eller ledelsesopgaver etableres en ny funktion, som ikke  

 hidtil har været indeholdt i institutionen/virksomheden.
Hvor en stillingsoprettelse begrundes med de under b) nævnte  

 organisatoriske ændringer må oprettelsen være nødvendig for gennemførelsen af  

 væsentlige ændringer af det ansvar eller karakteren af de afgørelser, der er  

 henlagt til eksisterende stillinger, f.eks. i forbindelse med væsentlige  

 omlægninger af referatforholdene eller ledelsesniveauet.
Stillingsoprettelse  

 kan endvidere foreligge, hvis en ændring i sammensætningen af  

 arbejdsopgaverne indebærer en væsentlig ændring i kravet til nødvendig  

 uddannelse hos stillingsindehaveren.
Ved stillingsoprettelse må der således være tale om, at den ny funktion  

 indebærer en væsentlig ændring af de funktioner, der hidtil har været henlagt  

 til eksisterende stillinger.
Funktionsændringen må normalt endvidere være  

 aktuel, hvorved forstås, at den finder sted i umiddelbar tilknytning til en  

 eventuel klassificeringsændring.
Endelig må funktionsændringen normalt være  

 markant, således at den ny funktion giver sig klart og tydeligt udslag i  

 f.eks. organisationsplanen.
 Ved vurderingen af om en stillingsdisposition inden for  

 tjenestemandsområdet skal gennemføres ved stillingsoprettelse eller  

 omklassificering vil endelig den omstændighed, at dispositionen medfører, at  

 stillingen skal henføres til en anden forhandlingsberettiget organisations  

 område ofte være udtryk for, at der er tale om stillingsoprettelse.
 8.3 En omklassificeringssituation foreligger, hvis klassificeringen af en  

 stilling ønskes ændret med det formål at bringe aflønningen i  

 overensstemmelse med andre ændringer af stillingen end de ovennævnte.  

 Omklassificering kan forekomme, både hvor ændringen får virkning for den  

 nuværende stillingsindehaver og i forbindelse med ledighed i stillingen.
 Tvivlsspørgsmål om, hvorvidt der i konkrete tilfælde er tale om  

 stillingsoprettelse eller om en omklassificeringssituation, forudsættes  

 forelagt for finansministeriet af vedkommende ministerium.
 9. Undtagelse fra pligten til at foretage vurdering  

 afkonkrete stillingsdispositioner.
 Med finansministeriets, lønnings- og pensionsdepartementet, godkendelse  

 kan vedkommende ministerium undlade at foretage konkrete vurderinger af, om  

 de enkelte stillingsdispositioner skal betragtes som omklassificering.
 Godkendelse kan gives for en del af en institutions/virksomheds  

 stillinger, og ministeriets anmodning herom fremsættes samtidig med  

 indsendelse af forslag til udvidet friliste, jfr. pkt. 4.2.
Godkendelse kan påregnes for stillingsændringer inden for en nærmere  

 afgrænset gruppe af stillinger med nogenlunde ens funktionsbeskrivelser.  

 Stillingsgruppen kan bestå af stillinger med forskellig stillingsbetegnelse  

 og klassificering og/eller samme stillingsbetegnelse, men forskellig  

 klassificering.
Dette vil f.eks. være tilfældet med stillinger, som efter  

 hidtidig praksis har udgjort en avancementslinie (f.eks. kontorassistent,  

 assistent, overassistent eller betjent, formand, mester).
Godkendelsen vil indebære, at der ikke skal tages stilling til, om de  

 konkrete stillingsdispositioner/udvidelser inden for stillingskategorien er  

 at betragte som omklassificeringer.
Godkendelsen vil blive givet på visse  

 nærmere fastsatte betingelser, herunder f.eks. en betingelse om, at der ikke  

 må ske forøgelse af det relative forhold mellem avancementsstillinger og  

 andre stillinger.
 10. Tjenestemandslignende stillinger og  

 overenskomststillinger.
 10.1 Bestemmelserne i pkt. 1-9 finder tillige anvendelse ved  

 klassificering af tjenestemandslignende stillinger ved tilskudsinstitutioner.  

 Fastsættelse af løn til personale i øvrigt, der ansættes i stillinger, som  

 aflønnes med en tjenestemandslignende løn eller på individuel basis, sker  

 efter de hidtidige regler.
10.2 Klassificeringsprocedureaftalen medfører ikke ændringer i reglerne  

 for fastsættelsen af løn og løntillæg til overenskomstansatte.
Ministerierne  

 vil derfor som hidtil kun kunne fastsætte eller indgå aftale om løn og  

 løntillæg, i det omfang de har hjemmel hertil i den pågældende overenskomst  

 eller har fået særlig bemyndigelse hertil fra finansministeriet.
 Der vil fremkomme særskilt underretning om eventuelle senere aftaler  

 mellem finansministeriet og de berørte organisationer om decentralisering af  

 lønfastsættelsen for overenskomstansatte.
 11. Nettostyrede virksomheder.
 Der kan fastsættes supplerende bestemmelser for nettostyrede virksomheder.
 12. Ikrafttrædelse.
 Cirkulæret har virkning fra 13. marts 1985.
 13. Eventuelle tvivlsspørgsmål forventes forelagt  

 finansministeriet, lønnings- og pensionsdepartementet (tlf. 01 11 12 33),  

 hvor henvendelse kan ske til følgende kontorer:
2. kontor (lokal 4225) 3. kontor (lokal 4263) 4. kontor (lokal 4270) og 7. kontor (lokal 4259).
P.
M.
V.
 E.B.
Niels Paludan Aftale mellem finansministeren og Statstjenestemændenes Centralorganisation I Statstjenestemændenes Centralorganisation II Akademikernes Centralorganisation Lærernes Centralorganisation om klassificering af nyoprettede tjenestemandsstillinger.
 I henhold til tjenestemandslovens § 45 aftales følgende:
 Den almindelige klassificeringsprocedure.
§ 1.  Finansministeriet udarbejder forslag til  

 klassificering af nyoprettede tjenestemandsstillinger.
Forslaget sendes til  

 vedkommende ministerium og vedkommende centralorganisation.
 Stk. 2.  Vedkommende centralorganisation kan inden for  

 en frist af 3 uger meddele finansministeriet og vedkommende ministerium, at  

 den ønsker særskilt forhandling om stillingens klassificering.
 Frilisteproceduren.
 § 2.  Finansministeriet og vedkommende  

 centralorganisation kan aftale, at nyoprettede tjenestemandsstillinger, hvis  

 stillingsbetegnelse og funktionsbeskrivelse svarer til en stillingsbetegnelse  

 og en eventuel funktionsbeskrivelse, der er optaget på en særlig fortegnelse  

 (friliste), anses for klassificeret som angivet i listen.
 § 3.  Bestemmelserne i §§ 1 og 2 finder tilsvarende  

 anvendelse ved fastsættelse af særlige tillæg til nyoprettede stillinger.
 § 4.  Aftalen har virkning for  

 tjenestemandsstillinger, der oprettes 1. januar 1986 og derefter.
 Stk. 2.  Samtidig ophæves aftale af 5. februar 1970  

 vedrørende klassificering af nyoprettede tjenestemandsstillinger.
København, den 13. marts 1985 Statstjenestemændenes  

 Centralorganisation I Aage Andersen Statstjenestemændenes Centralorganisation II Hans Strunge Akademikernes Central- organisation (tjeneste- Erik Stig Jørgensen Lærernes Centralorgani- sation Martin Rømer Finansministeriet P.
M.
V.
Kurt Petersen/ Niels Paludan Skrivelse om anvendelse af frilisten, jfr. cirkulærets pkt.  

 5.1.
Det meddeles herved, at der er oprettet følgende stillinger,  

 som i henhold til frilisten af .... er klassificeret  

 således:
Antal Stillingsbetegnelse Lønramme Særligt tillæg Centralorganisation for en frist af 3 uger fra i dag gør indsigelse mod ovennævnte anvendelse  

 af frilisten.
