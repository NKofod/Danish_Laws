Bekendtgørelse  

 om betaling af medlems- og efterlønsbidrag til en a-kasse I medfør af § 65, stk. 5, § 75, stk. 6,  

 § 77, stk. 9-11, § 77 a, stk. 9, § 78,  

 stk. 6-8,  

 og § 89, stk. 3, i lov om arbejdsløshedsforsikring m.v., jf.  

 lovbekendtgørelse nr. 874 af 11. september 2005, som ændret ved lov nr. 1540  

 af  

 20. december 2006, fastsættes efter forhandling med Beskæftigelsesrådet  

 følgende:
Kapitel 1 Begreber Medlems- og efterlønsbidraget § 1.  

  

 Det  

 samlede medlemsbidrag, jf. lovens § 77, består af medlemsbidraget og det  

 frivillige efterlønsbidrag.
Medlemsbidraget består af 3 dele:
1)  

 	  

 et bidrag til  

 arbejdsløshedsforsikringen, 2)  

 	  

 et bidrag til ATP og 3)  

 	  

 et  

 administrationsbidrag.
 Stk. 2.  

  

 A-kassen  

 fastsætter selv størrelsen af administrationsbidraget, jf. dog stk. 3-6.
 Stk. 3.  

  

 Der kan  

 ikke kræves højere administrationsbidrag af medlemmer, der ikke er medlem af  

 en  

 faglig organisation, end af de øvrige medlemmer.
 Stk. 4.  

  

 Der kan  

 ikke opkræves højere administrationsbidrag af medlemmer, der modtager ydelser  

 fra a-kassen, end af de øvrige medlemmer, som tilhører samme kategori,  

 afdeling, faggruppe e.l.
 Stk. 5.  

  

 Tværfaglige  

 a-kasser kan ikke fastsætte forskellige administrationsbidrag for særlige  

 faggrupper  

 eller brancher.
 Stk. 6.  

  

 I a-kasser,  

 hvor administrationen betales af en faglig organisation, kan det årlige  

 administrationsbidrag  

 for medlemmer, der ikke er medlem af den faglige organisation, højst ansættes  

 til 1,5 gange højeste dagpengesats.
 Stk. 7.  

  

 Fritagelse  

 for betaling af bidrag til arbejdsløshedsforsikringen sker efter reglerne i  

 § 8.
 § 2.  

  

 A-kassen opkræver efterlønsbidrag af ethvert medlem fra det fyldte 30. år,  

 som  

 ikke skriftligt har givet a-kassen besked om, at man ikke ønsker at betale  

 bidraget,  

 jf. § 3, og som ikke er omfattet af lovens § 77, stk. 6.
 Stk. 2.  

  

 A-kassen  

 opkræver efterlønsbidrag af et medlem under 30 år fra den dag, hvor  

 medlemmets skriftlige  

 besked om, at medlemmet vil betale efterlønsbidrag, er modtaget i a-kassen.
Fra- og tilvalg af efterlønsbidraget § 3.  

  

 Man  

 kan altid vælge efterlønsbidraget fra.
Fravalget har virkning fra den dato,  

 hvor a-kassen modtager skriftlig besked om, at man vælger bidraget fra.
 Stk. 2.  

  

 A-kassen  

 opkræver bidrag med virkning fra den dato,  

 hvor a-kassen modtager skriftlig besked om, at man igen vil betale bidrag.  

 Man kan ikke efterbetale bidraget for den periode, hvor man har valgt  

 bidraget  

 fra, jf. dog stk. 3.
 Stk. 3.  

  

 Indtil 3  

 måneder efter, at a-kassen har modtaget besked om fravalget, kan man vælge at  

 efterbetale  

 efterlønsbidrag for perioden.
 Stk. 4.  

  

 Betaler man  

 ikke efterlønsbidraget til tiden, træffer a-kassen afgørelse om, at man  

 frameldes  

 betaling af efterlønsbidrag, jf. § 14.
Fravalg af efterlønsordningen § 4.  

  

 Man  

 kan altid vælge efterlønsordningen fra, jf. § 16, stk. 1. Fravalget  

 har virkning fra den dato, hvor a-kassen modtager skriftlig besked om, at man  

 vælger ordningen fra.
Fortrydelsesordningen § 5.  

  

 Man  

 kan tilmelde sig efterlønsordningen, jf. lovens § 75, stk. 1,  

 selvom  

 man tidligere har valgt den fra.
Det samme gælder, hvis man har valgt  

 bidraget  

 fra eller er frameldt betaling af efterlønsbidrag.
 Stk. 2.  

  

 Tilvalget  

 har virkning fra den dato, hvor a-kassen modtager skriftlig besked om, at man  

 vælger efterlønsordningen til.
 Stk. 3.  

  

 Det  

 skriftlige tilvalg skal være modtaget i a-kassen senest 15 år før den dag,  

 hvor  

 man når efterlønsalderen efter lovens § 74.
 Stk. 4.  

  

 Den tid fra  

 1. april 1999, hvor man tidligere har betalt efterlønsbidrag, som ikke er  

 betalt tilbage, jf. kap. 8, kan medregnes til den tid, hvori man har betalt  

 efterlønsbidrag, jf. lovens § 75, stk. 3 og 4.
Kapitel 2 Betaling af medlems- og efterlønsbidrag Betaling og opkrævning § 6.  

  

 A-kassen bestemmer, hvornår man skal betale medlems- og efterlønsbidrag.  

 A-kassen kan bestemme, at der skal betales for en uge, en måned eller et  

 kvartal ad gangen.
Det kan enten være forud eller bagud.
Det skal fremgå af  

 opkrævningen,  

 hvilken periode man betaler for.
Stk. 2.  

  

 Man skal  

 betale bidraget, når det forfalder.
Bidraget kan tidligst forfalde den første  

 dag i den periode, bidraget gælder for.
Stk. 3.  

  

 Det skal  

 tydeligt fremgå af opkrævningen, hvad man skal betale i bidrag til  

 henholdsvis  

 arbejdsløshedsforsikringen, ATP, administrationsudgifter og efterløn.
Hvis  

 a-kassen ikke sender en opkrævning, skal den sende et brev om, hvad man skal  

 betale i bidrag.
Brevet skal sendes hvert år inden udgangen af januar måned.  

 A-kassen skal sende et nyt brev, hvis bidragene ændres i løbet af året.
 Stk. 4.  

  

 Hvis der  

 sker samlet opkrævning af medlemsbidrag til a-kassen og kontingent til den  

 faglige  

 organisation, skal det fremgå af opkrævningen, hvad der skal betales til  

 a-kassen alene.
Stk. 5.  

  

 Hvis man  

 ikke betaler hele det opkrævede beløb, afskrives indbetalingen først på  

 medlemsbidraget  

 og derefter på efterlønsbidraget.
Har man meddelt a-kassen, hvordan beløbet  

 skal fordeles på de enkelte bidrag, skal den rette sig efter det.
Man kan kun  

 betale bidrag til efterløn, hvis man også betaler medlemsbidrag.
Dette gælder  

 dog ikke, hvis man er omfattet af § 8 eller § 25.
Modregning § 7.  

  

 A-kassen skal modregne forfaldne medlems- og efterlønsbidrag, hvis man har  

 dagpenge eller andre ydelser til gode i a-kassen.
 Stk. 2.  

  

 A-kassen  

 kan modregne medlemsbidrag i efterløn.
Kapitel 3 Fritagelse for betaling af medlemsbidrag § 8.  

  

 Man  

 kan blive fritaget for at betale medlemsbidraget, bortset fra  

 administrationsbidraget,  

 jf. stk. 2, hvis man:
 1)  

 	  

 Er blevet  

 frihedsberøvet i mere end 30 dage.
 2)  

 	  

 Er ledig, registreret  

 som arbejdssøgende hos staten i jobcenteret, og retten til dagpenge er  

 ophørt,  

 jf. dog stk. 3, 5, 6 og 7.
3)  

 	  

 Er voksenlærling, fyldt  

 30 år, betaler efterlønsbidrag, jf. dog § 9, og a)  

 	  

 er omfattet af en  

 uddannelsesaftale, der er indgået i henhold til Arbejdsmarkedsstyrelsens  

 bekendtgørelse om tilskud til virksomheder, der indgår uddannelsesaftaler med  

 voksne, eller, b)  

 	  

 er omfattet af en  

 elevkontrakt, der er indgået i henhold til Arbejdsmarkedsstyrelsens  

 bekendtgørelse  

 om tilskud til regioner og kommuner, der indgår elevkontrakt med voksne i  

 henhold til lov om grundlæggende social- og sundhedsuddannelser.
 4)  

 	  

 Er fyldt 30 år,  

 følger en erhvervsmæssig uddannelse, der giver ret til at blive optaget i en  

 a-kasse efter lovens § 41, og betaler efterlønsbidrag, jf. dog § 9.
Stk. 2.  

  

 Man skal  

 skriftligt anmode a-kassen om fritagelse.
Man bliver fritaget fra den dato,  

 hvor a-kassen har modtaget anmodningen.
Er man blevet frihedsberøvet i  

 Danmark,  

 gælder fritagelsen fra frihedsberøvelsens start.
Medlemmer, der under  

 frihedsberøvelsen arbejder uden for Kriminalforsorgens institutioner, kan  

 ikke  

 blive fritaget.
 Stk. 3.  

  

 Er man  

 ledig, jf. stk. 1, nr. 2, kan man højst blive fritaget for 6 måneder ad  

 gangen.
Stk. 4.  

  

 For  

 uddannelsessøgende, jf. stk. 1, nr. 4, gives fritagelse for 1 år ad  

 gangen,  

 hvis 1)  

 	  

 de samlede indtægter  

 fra beskæftigelse, SU, SVU eller lignende under uddannelsen ikke overstiger  

 det  

 maksimale dagpengeniveau eller elevlønnen, og 2)  

 	  

 beskæftigelseskravet  

 ved uddannelsens start enten er opfyldt eller har været opfyldt på grundlag  

 af  

 beskæftigelse, jf. lovens § 53, stk. 2 og 6, og dagpengeretten  

 består, jf. lovens § 55, stk. 1.
 Fritagelsen ophører, når man afslutter eller ophører med  

 uddannelsen.
 Stk. 5.  

  

 Man kan  

 ikke blive fritaget, hvis man modtager hjælp til forsørgelse efter lov om  

 aktiv  

 socialpolitik eller lignende lovgivning.
 Stk. 6.  

  

 Man kan  

 ikke blive fritaget, hvis man ønsker at gøre brug af muligheden for efterløn,  

 selv om dagpengeretten er udløbet, jf. lovens § 74 a, stk. 8.
 Stk. 7.  

  

 Man kan  

 ikke få ydelser fra a-kassen i den periode, hvor man er fritaget for at  

 betale  

 bidrag.
Stk. 8.  

  

 Man skal  

 efterbetale medlemsbidraget for fritagelsesperioden, hvis det efterfølgende  

 viser sig, at man ikke opfyldte betingelserne for at være fritaget.
Hvis man  

 er  

 fritaget efter stk. 1, nr. 2, skal man dog kun efterbetale for de dage  

 eller den periode, hvor man havde arbejde.
A-kassen skal opkræve det skyldige  

 medlemsbidrag efter lovens § 78.
Kapitel 4 Efterlønsbidragsfri perioder § 9.  

  

 Et  

 medlem kan, jf. lovens § 74 a, stk. 5, få en efterlønsbidragsfri  

 periode,  

 hvis medlemmet 1)  

 	  

 er født senest den  

 31. december 1975 og inden den 1. januar 2008 har indbetalt efterlønsbidrag  

 før  

 det fyldte 35. år, der ikke er betalt tilbage, eller 2)  

 	  

 efter det fyldte 35.  

 år har indbetalt efterlønsbidrag i perioden 1. januar 2007 til og med 31.  

 december  

 2007, der ikke er betalt tilbage.
Stk. 2.  

  

 Medlemmet  

 skal skriftligt bede a-kassen om at få en bidragsfri periode.
Medlemmet får  

 den  

 bidragsfri periode  

 fra den dato, hvor a-kassen  

 modtager anmodningen.
 Stk. 3.  

  

 Den  

 bidragsfri periode svarer til den periode, som medlemmet uanset  

 forsikringsstatus inden den 1. januar 2008 har indbetalt efterlønsbidrag i,  

 jf.  

 stk. 1, nr. 1 og 2. Den bidragsfri periode ophører, når perioden er  

 udløbet.
Stk. 4.  

  

 Den  

 bidragsfri  

 periode, jf. stk. 3, kan deles  

 op i flere perioder.
Medlemmet skal give a-kassen skriftlig besked, hvis  

 medlemmet  

 ønsker at afbryde den bidragsfri periode.
Afbrydelsen har virkning fra den  

 dato, hvor a-kassen modtager anmodningen.
Kapitel 5 Rykker- og sletteproceduren for medlemsbidraget Rykkerproceduren § 10.  

  

 Betaler man ikke medlemsbidraget til tiden, skal a-kassen sende et  

 rykkerbrev, jf.  

 lovens § 78, stk. 3.
Stk. 2.  

  

 Opkræver  

 a-kassen et restancegebyr, skal dette pålægges alle medlemmer, der ikke har  

 betalt  

 bidraget, inden brevet sendes.
Restancegebyret må ikke fremstå som en del af  

 medlemsbidraget.
 Stk. 3.  

  

 Det skal  

 fremgå af brevet, at man vil blive slettet, hvis medlemsbidraget til a-kassen  

 ikke bliver betalt senest 3 uger efter, at brevet er sendt.
 Stk. 4.  

  

 Betaler man  

 medlemsbidraget til a-kassen, kan man ikke slettes som medlem af denne,  

 selvom  

 man ikke betaler det faglige kontingent.
Stk. 5.  

  

 A-kassen skal  

 kunne dokumentere, at brevet er sendt.
Hvis a-kassen ikke har en kopi af  

 brevet, skal dokumentationen bestå af en edb-udskrift, der viser  

 afsendelsesdagen, og et standardrykkerbrev.
 Stk. 6.  

  

 Stk. 1-5  

 gælder også, selv om der verserer en sag om ret til ydelser fra a-kassen.
Slettelse og genoprettelse af medlemskabet § 11.  

  

 Betaler man ikke medlemsbidraget inden udløbet af betalingsfristen på 3 uger,  

 jf. § 10, stk. 3, skal a-kassen straks sende et brev om, at man er  

 slettet  

 som medlem af a-kassen.
Man er  

 slettet fra den dato, hvortil man har betalt.
 Stk. 2.  

  

 Det skal  

 fremgå af slettebrevet, at medlemskabet bliver genoprettet, hvis man senest 4  

 uger efter  

,  

  

 at brevet er sendt,  

 betaler det opkrævede bidrag, samt de bidrag, der senere skulle have været  

 betalt.
Stk. 3.  

  

 Hvis  

 slettebrevet kommer retur til a-kassen med postvæsenets oplysning om, at  

 medlemmet er ukendt på adressen, skal a-kassen forsøge at finde medlemmets  

 adresse og sende slettebrevet på ny.
Der skal sættes en ny 4-ugers frist, jf.  

 stk. 2, hvis a-kassen sender brevet på ny.
 Stk. 4.  

  

 Hvis  

 slettebrevet, jf. stk. 1, er sendt anbefalet og kommer retur til  

 a-kassen  

 med postvæsenets oplysning om, at brevet ikke er afhentet, har a-kassen ikke  

 pligt til at foretage sig yderligere.
Stk. 5.  

  

 Betaler  

 man, hvad man skylder i medlemsbidrag senest 4 uger efter, at a-kassen har  

 sendt brevet, genoprettes medlemskabet.
Betaler man det opkrævede bidrag  

 senest  

 den dag, brevet sendes, genoprettes medlemskabet.
 Stk. 6.  

  

 Betaler man  

 bidraget efter udløbet af betalingsfristen på 3 uger i rykkerbrevet, og får  

 man  

 sit medlemskab genoprettet, får man en karantæne, jf. § 12, stk. 1.
Stk. 7.  

  

 A-kassen  

 skal kunne dokumentere, at brevet er sendt.
Hvis brevet ikke er sendt  

 anbefalet, skal dokumentationen bestå af en kvittering for indlevering til  

 afsendelse.
 Stk. 8.  

  

 Stk. 1-7  

 gælder også, selv om der verserer en sag om ret til ydelser fra a-kassen.
Karantæne ved for sen betaling § 12.  

  

 A-kassen skal træffe afgørelse om, at man får 7,4 timers effektiv karantæne,  

 hvis man betaler for sent, jf. § 11, stk. 1. Karantænen omfatter  

 ikke  

 feriedagpenge og godtgørelse efter lov om godtgørelse ved deltagelse i  

 erhvervsrettet voksen- og efteruddannelse.
Stk. 2.  

  

 Karantænen  

 løber fra dagen efter, at betalingsfristen på 3 uger er udløbet.
Den falder  

 bort, hvis den ikke er udstået senest 2 år fra denne dato, eller man udmelder  

 sig af a-kassen.
Kapitel 6 Rykker- og frameldeproceduren for  

 efterlønsbidraget Rykkerproceduren § 13.  

  

 Betaler man ikke efterlønsbidraget til tiden, skal a-kassen sende et  

 rykkerbrev.
Stk. 2.  

  

 A-kassen  

 skal sende brevet, når den konstaterer, at man ved den forudgående måneds  

 afslutning  

 ikke har betalt hele det bidrag, der skulle betales i denne måned.
Opkræver  

 a-kassen et restancegebyr, skal dette pålægges alle medlemmer, der ikke har  

 betalt  

 bidraget, inden brevet sendes.
Omfatter brevet også det almindelige  

 medlemsbidrag, skal det stå i brevet, hvad der skal betales henholdsvis i  

 medlemsbidrag og i efterlønsbidrag.
 Stk. 3.  

  

 Det skal  

 fremgå af brevet, at man bliver frameldt betaling af efterlønsbidrag, hvis  

 det  

 opkrævede bidrag ikke bliver betalt senest 3 uger efter, at brevet er sendt,  

 og  

 at man kan risikere at miste sin ret til efterløn.
Stk. 4.  

  

 A-kassen  

 skal kunne dokumentere, at brevet er sendt.
Hvis a-kassen ikke har en kopi af  

 brevet, skal dokumentationen bestå af en edb-udskrift, der viser  

 afsendelsesdagen, og et standardrykkerbrev.
 Stk. 5.  

  

 Stk. 1-4  

 gælder også, selv om der verserer en sag om ret til ydelser fra a-kassen.
Framelding af efterlønsbidraget § 14.  

  

 Betaler man ikke efterlønsbidraget inden udløbet af betalingsfristen på 3  

 uger,  

 jf. § 13, stk. 3, skal a-kassen straks sende et brev om, at man er  

 blevet frameldt betaling af bidraget.
Man frameldes fra den dato, hvortil man  

 har betalt.
Stk. 2.  

  

 Det skal  

 fremgå af frameldebrevet, at man ikke får nogen afbrydelse i sin betaling af  

 efterlønsbidrag, hvis man senest 4 uger efter, at brevet er sendt, betaler  

 det  

 opkrævede bidrag samt de bidrag, der senere skulle have været betalt.
Det  

 skal endvidere  

 fremgå af brevet, at man kan vælge igen at betale efterlønsbidrag, jf.  

 § 3,  

 stk. 2, og § 5, stk. 1. Er frameldebrevet også et slettebrev,  

 skal det stå i brevet, hvad der skal betales henholdsvis i medlemsbidrag og i  

 efterlønsbidrag.
Stk. 3.  

  

 Hvis  

 frameldebrevet kommer retur til a-kassen med postvæsenets oplysning om, at  

 medlemmet  

 er ukendt på adressen, skal a-kassen forsøge at finde medlemmets adresse og  

 sende frameldebrevet på ny.
Der skal sættes en ny 4-ugers frist, jf.  

 stk. 2,  

 hvis a-kassen sender brevet på ny.
 Stk. 4.  

  

 Hvis  

 frameldebrevet, jf. stk. 1, er sendt anbefalet og kommer retur til  

 a-kassen med postvæsenets oplysning om, at brevet ikke er afhentet, har  

 a-kassen ikke pligt til at foretage sig yderligere.
 Stk. 5.  

  

 Betaler  

 man, hvad man skylder i efterlønsbidrag senest 4 uger efter, at a-kassen har  

 sendt brevet, får man ikke nogen afbrydelse i sin anciennitet, når det drejer  

 sig om efterlønsbidraget.
Stk. 6.  

  

 A-kassen  

 skal kunne dokumentere, at brevet er sendt.
Hvis brevet ikke er sendt  

 anbefalet, skal dokumentationen bestå af en kvittering for indlevering til  

 afsendelse.
 Stk. 7.  

  

 Stk. 1-6  

 gælder også, selv om der verserer en sag om ret til ydelser fra a-kassen.
Kapitel 7 Tilbagebetaling af medlems- og efterlønsbidrag § 15.  

  

 Medlemsbidraget og efterlønsbidraget, bortset fra administrationsbidraget,  

 skal  

 betales tilbage, hvis man:
 1)  

 	  

 Slettes på grund af  

 svig med tilbagevirkende kraft.
 2)  

 	  

 Får annulleret sit  

 medlemskab, fordi man ikke opfylder betingelserne for at blive optaget i en  

 a-kasse, jf. lovens § 41.
 3)  

 	  

 Uretmæssigt har været  

 forsikret i en dansk a-kasse, jf. bekendtgørelse om arbejdsløshedsforsikring  

 ved arbejde m.v. inden for EØS og i det øvrige udland og bekendtgørelse om  

 medlems- og dagpengeret efter arbejde eller ophold på Færøerne.
Kapitel 8 Tilbagebetaling af efterlønsbidrag § 16.  

  

 Man skal skriftligt give a-kassen besked, hvis man vælger efterlønsordningen  

 fra.
A-kassen betaler efterlønsbidraget tilbage, hvis man skriftligt anmoder  

 herom.
 Stk. 2.  

  

 Bidraget  

 overføres enten til en pensionsordning, jf. § 17, eller betales kontant  

 tilbage, jf. §§ 18-20. Opgørelse af bidraget sker efter § 22.
 Stk. 3.  

  

 Når man har  

 fået betalt efterlønsbidraget tilbage, kan man ikke medregne den tid, som man  

 har betalt efterlønsbidrag i, til at opfylde anciennitetskravene for ret til  

 efterløn i lovens § 74 a og § 75.
Overførsel til en pensionsordning § 17.  

  

 Er  

 man ikke fyldt 60 år, kan man skriftligt anmode a-kassen om, at  

 efterlønsbidraget overføres til en dansk pensionsordning eller en tilsvarende  

 udenlandsk pensionsordning, jf. dog §§ 18-19.
Stk. 2.  

  

 Ønskes  

 bidraget overført til en dansk pensionsordning, skal ordningen være led i et  

 ansættelsesforhold (arbejdsmarkedspension) og omfattet af  

 pensionsbeskatningslovens kap. 1, jf. dog 3. pkt.
Bidraget kan også overføres  

 til en tilsvarende udenlandsk pensionsordning.
Bidraget kan ikke overføres  

 til  

 en tjenestemandspension eller en pension, der modtager statsstøtte, herunder  

 en  

 tjenestemandspensionslignende ordning, eller til ATP, jf.  

 pensionsbeskatningslovens § 2, nr. 1-3.
 Stk. 3.  

  

 Er man ikke  

 omfattet af en pensionsordning, som nævnt i stk. 2, 1. pkt., eller kan  

 der  

 ikke indbetales til en sådan ordning, og har man ikke benyttet sig af  

 muligheden i stk. 2, 2. pkt., skal bidraget overføres til en privat  

 pensionsordning, der er omfattet af pensionsbeskatningslovens kap. 1.  

 Bidraget  

 kan også overføres til en tilsvarende udenlandsk pensionsordning.
 Stk. 4.  

  

 Man skal  

 dokumentere, at den pensionsordning, man ønsker bidraget overført til, er  

 omfattet  

 af pensionsbeskatningslovens kap. 1, eller at den udenlandske pensionsordning  

 opfylder tilsvarende betingelser.
Kontant tilbagebetaling § 18.  

  

 Fylder man 60 år, dør, eller får tilkendt førtidspension, efter at man har  

 anmodet om overførsel til en pensionsordning, men inden efterlønsbidraget er  

 blevet overført til en sådan, tilbagebetales bidraget kontant, jf. § 19.
 § 19.  

  

 Efterlønsbidraget tilbagebetales kontant, hvis man:
 1)  

 	  

 Har betalt et bidrag,  

 der ikke overstiger 7 dagpengesatser for fuldtidsforsikrede, når det opgøres  

 efter § 22.
 2)  

 	  

 Er fyldt 60 år.
 3)  

 	  

 Får tilkendt  

 førtidspension i henhold til lov om social pension eller tilsvarende  

 udenlandsk  

 lovgivning, inden man er fyldt 65 år.
 Stk. 2.  

  

 Retten til  

 tilbagebetaling fra a-kassen bortfalder, hvis man først anmoder herom, når  

 man  

 er fyldt 65 år, jf. dog § 20, stk. 5 og 6.
 Stk. 3.  

  

 Afgår et  

 medlem ved døden før det fyldte 65. år, kan dødsboet få bidraget  

 tilbagebetalt  

 kontant.
 Stk. 4.  

  

 Er a-kassen  

 klar over, at et medlem, der har betalt efterlønsbidrag, er død, skal den  

 straks opgøre bidraget og skriftligt give skifteretten besked om beløbets  

 størrelse.
 Stk. 5.  

  

 Beløbet  

 opgøres efter § 22 og udbetales af a-kassen.
Overførsel af registrering af indbetalt  

 efterlønsbidrag til  

 Arbejdsdirektoratet § 20.  

  

 Hvis efterlønsbidraget ikke er betalt tilbage, skal a-kassen overføre  

 registreringen af indbetalt efterlønsbidrag til  

 Arbejdsdirektoratet,  

 når der i det foregående kvartal er gået 6 år efter:
1)  

 	  

 det tidspunkt, hvor  

 a-kassen modtog det skriftlige fravalg af efterlønsbidraget, jf. § 3,  

 stk. 1, eller fravalg af efterlønsordningen, jf. § 4, eller 2)  

 	  

 det tidspunkt, indtil  

 hvilket medlemmet har indbetalt efterlønsbidrag, jf. § 3, stk. 4,  

 medmindre medlemmet senest 5 år efter de tidspunkter, der er nævnt i nr. 1 og  

 2, igen er begyndt at indbetale efterlønsbidrag.
 Stk. 2.  

  

 Registreringen skal senest overføres, når medlemmet fylder 65 år.
 Stk. 3.  

  

 Ved  

 overførslen skal a-kassen videregive følgende oplysninger til  

 Arbejdsdirektoratet  

 :
1)  

 	  

 medlemmets navn og  

 CPR-nr., 2)  

 	  

 de perioder, som  

 a-kassen har registreret, at medlemmet har indbetalt efterlønsbidrag i som  

 henholdsvis deltids- og fuldtidsforsikret og 3)  

 	  

 antal indbetalte  

 dagpengesatser fordelt på henholdsvis deltids- og fuldtidsforsikring.
 Stk. 4.  

  

 A-kassen  

 skal overføre registreringen for egne medlemmer samt for tidligere medlemmer,  

 som a-kassen ikke har registreret som optaget på ny i en a-kasse.
Stk. 5.  

  

 Et medlem  

 kan få efterlønsbidraget tilbagebetalt kontant fra  

 Arbejdsdirektoratet  

 fra det fyldte 60. år, hvis medlemmet skriftligt anmoder herom inden det  

 fyldte  

 66. år.
Anmodningen kan tidligst fremsættes 3 måneder før, medlemmet fylder  

 60  

 år.
 Stk. 6.  

  

 Et medlem,  

 der inden det fyldte 65. år får tilkendt førtidspension i henhold til lov om  

 social pension eller tilsvarende udenlands lovgivning, kan få  

 efterlønsbidraget  

 tilbagebetalt kontant fra  

 Arbejdsdirektoratet,  

 hvis medlemmet skriftligt anmoder om det inden det fyldte 66. år.
 Stk. 7.  

  

 Ved  

 dødsfald inden det fyldte 65. år kan boet få efterlønsbidraget tilbagebetalt  

 kontant.
 Stk. 8.  

  

 Arbejdsdirektoratet  

 s  

 opgørelse af tilbagebetalingsbeløbet sker efter § 22, stk. 1 og 2.  

 Hvis  

 medlemmet har gæld til en a-kasse, modregner direktoratet gælden i beløbet.
 Stk. 9.  

  

 Arbejdsdirektoratet  

 tilbagefører efter anmodning registreringen til a-kassen, hvis medlemmet ved  

 senere indbetaling af efterlønsbidrag kan opnå ret til efterløn, jf. lovens  

 § 74 a, stk. 1-4, og lovens § 75. Det gælder også, hvis  

 medlemmet  

 har været omfattet af fleksydelsesordningen i lov om fleksydelse, og  

 medlemmet  

 kan anvende de efterlønsbidrag, der tidligere er indbetalt, samt den tid, som  

 medlemmet har været omfattet af fleksydelsesordningen, til at kunne opnå ret  

 til efterløn.
§ 21.  

  

 §§ 16-20  

 omfatter også personer, der ikke længere er medlemmer af en a-kasse.
Er man  

 ikke længere medlem af en a-kasse, skal man fremsætte krav om tilbagebetaling  

 m.v. over for sin seneste a-kasse, medmindre registreringen er overført til  

 direktoratet, jf. § 20.
Opgørelse af tilbagebetalingsbeløbet § 22.  

  

 Det beløb, der skal betales tilbage, jf. §§ 16-20, skal opgøres efter  

 lovens § 77 a, stk. 5-7.
 Stk. 2.  

  

 Tilbagebetaling sker efter eventuelt fradrag for skat eller afgift i henhold  

 til skattelovgivningens regler.
 Stk. 3.  

  

 Skylder man  

 en a-kasse penge, skal den a-kasse, der tilbagebetaler beløbet kontant,  

 modregne  

 gælden, efter at der er foretaget fradrag for skat eller afgift.
Kapitel 9 A-kassens tilbagebetaling af efterlønsbidraget,  

 selvom man ikke har anmodet om det § 23.  

  

 Når  

 a-kassen har afgjort, at et medlem, der er omfattet af §§ 3-4 i  

 bekendtgørelse nr. 669 af 9. juli 2001 om dokumentation for  

 medlemsanciennitet  

 og indbetaling af efterlønsbidrag m.v., ikke kan opnå ret til efterløn, skal  

 a-kassen betale efterlønsbidraget tilbage efter reglerne i § 5 i lov nr.  

 446 af 7. juni 2001.
 Stk. 2.  

  

 Hvis  

 medlemmet har gæld til en a-kasse, skal a-kassen modregne gælden, efter at  

 der  

 er foretaget fradrag for afgiften.
 Stk. 3.  

  

 Klager  

 medlemmet over a-kassens afgørelse, skal a-kassen vente med at udbetale  

 beløbet, til  

 Arbejdsdirektoratet  

 eller  

 Arbejdsmarkedets Ankenævn har truffet afgørelse om, at medlemmet ikke kan  

 opnå  

 ret til efterløn.
Kapitel 10 Dispensationsbestemmelse § 24.  

  

 Direktøren for  

 Arbejdsdirektoratet  

 kan i  

 ganske særlige tilfælde give tilladelse til, at man kan få efterlønsbidraget  

 tilbagebetalt kontant, hvis man uden egen skyld mister retten til at overgå  

 til  

 efterløn.
 Stk. 2.  

  

 Direktøren  

 kan i ganske særlige tilfælde se bort fra aldersgrænsen på 66 år i § 20,  

 stk. 5 og 6.
 Stk. 3.  

  

 Beløbet  

 opgøres efter § 22 og udbetales af a-kassen.
Kapitel 11 Efterbetaling af efterlønsbidrag § 25.  

  

 Har man været arbejdsløshedsforsikret i et andet EØS-land eller på Færøerne,  

 kan man efterbetale efterlønsbidrag, når man på ny er blevet medlem af en  

 dansk  

 a-kasse.
Efterbetalingen sker for perioder fra den 1. april 1999, hvor man  

 har  

 været forsikret i et andet EØS-land eller på Færøerne.
Stk. 2.  

  

 Efterbetalingsbeløbet udgør det antal dagpengesatser efter lovens § 47  

 og  

 § 70, som man skulle have betalt i efterlønsbidrag, hvis man havde været  

 forsikret i Danmark.
Beløbet opgøres på grundlag af dagpengenes størrelse på  

 det tidspunkt, hvor man bliver optaget i a-kassen.
 Stk. 3.  

  

 Efterbetaling af bidraget skal ske senest 3 måneder efter, at man har fået en  

 opkrævning fra a-kassen, jf. stk. 1 og 2.
Kapitel 12 Vejledningspligt § 26.  

  

 A-kassen  

 skal, når den første gang opkræver efterlønsbidrag fra et medlem, vejlede om:
1)  

 	  

 hvilken betydning  

 betaling af efterlønsbidrag har for muligheden for at opnå ret til efterløn, 2)  

 	  

 betingelserne for at  

 gøre brug af fortrydelsesordningen i lovens § 75, 3)  

 	  

 muligheden for at  

 vælge efterlønsbidraget fra, jf. § 3, og 4)  

 	  

 muligheden for at få  

 eventuelt indbetalte bidrag betalt tilbage, jf. §§ 16-19, og § 22.
 Stk. 2.  

  

 Når man  

 vælger efterlønsbidraget fra, jf. § 3, stk. 1, skal a-kassen  

 vejlede  

 om:
1)  

 	  

 konsekvenserne for  

 retten til efterløn, retten til forlængede dagpenge for medlemmer, der er  

 fyldt  

 54 år før 1. januar 2007, og fleksydelse, når man ikke betaler bidraget, 2)  

 	  

 at man kan fortryde  

 sit fravalg, jf. § 3, stk. 3, 3)  

 	  

 muligheden for at få det  

 indbetalte efterlønsbidrag betalt tilbage, jf. §§ 16-19, og § 22 og 4)  

 	  

 betingelserne for at  

 gøre brug af fortrydelsesordningen i lovens § 75.
 Stk. 3.  

  

 Når man  

 vælger efterlønsordningen fra, jf. § 4, skal a-kassen vejlede om:
1)  

 	  

 konsekvenserne for  

 retten til efterløn, retten til forlængede dagpenge for medlemmer, der er  

 fyldt  

 54 år før 1. januar 2007, og fleksydelse, når man vælger efterlønsordningen  

 fra, 2)  

 	  

 muligheden for at få det  

 indbetalte efterlønsbidrag betalt tilbage, jf. §§ 16-19, og § 22 og 3)  

 	  

 betingelserne for at  

 gøre brug af fortrydelsesordningen i lovens § 75.
 A-kassen skal også vejlede om, at man, når efterlønsbidraget er  

 betalt tilbage, kun kan opnå ret til efterløn, hvis anciennitetskravet på ny  

 kan opfyldes, jf. § 16, stk. 3.
 Stk. 4.  

  

 Bliver man  

 optaget i en a-kasse, før man er fyldt 30 år, skal a-kassen vejlede om  

 muligheden  

 for at betale efterlønsbidrag forud for det fyldte 30. år.
 Stk. 5.  

  

 Bliver man  

 optaget i en a-kasse, efter at man er fyldt 24 år, skal a-kassen vejlede om,  

 at  

 man ikke kan opnå ret til efterløn efter lovens § 75.
 Stk. 6.  

  

 Bliver man  

 optaget i en a-kasse, efter man er fyldt 30 år, skal a-kassen før  

 opkrævningen  

 af efterlønsbidraget undersøge, om man kan opnå ret til efterløn, jf. lovens  

 § 77,  

 stk. 6, nr. 3. Kan man opnå ret til efterløn, skal a-kassen senest, når  

 den sender en opkrævning, informere om kravet om indbetaling af  

 efterlønsbidrag  

 efter lovens § 74 a.
 Stk. 7.  

  

 Bliver man  

 genoptaget i en dansk a-kasse efter ophold i et andet EØS-land eller på  

 Færøerne,  

 skal a-kassen vejlede om, at det er muligt at efterbetale efterlønsbidrag,  

 jf.  

 § 25.
 Stk. 8.  

  

 Bliver  

 a-kassen bekendt med, at man får tilkendt førtidspension, jf. § 19,  

 stk. 1,  

 nr. 3, skal a-kassen vejlede om, at man kan få indbetalte efterlønsbidrag  

 tilbagebetalt.
Stk. 9.  

  

 A-kassen  

 skal senest 3 måneder før registreringen skal overføres til  

 Arbejdsdirektoratet,  

 jf. § 20, stk. 1 og 2, oplyse medlemmet om, for hvilke(n)  

 periode(r),  

 det er registreret, at medlemmet har indbetalt efterlønsbidrag.
A-kassen skal  

 samtidig vejlede medlemmet om:
 1)  

 	  

 muligheden for at få  

 efterlønsbidraget tilbage fra a-kassen og konsekvensen heraf for ret til  

 efterløn,  

 jf. lovens § 74 a og § 75 og fleksydelse.
2)  

 	  

 at registreringen vil  

 blive overført til  

 Arbejdsdirektoratet, hvis  

 a-kassen ikke har modtaget en skriftlig anmodning om tilbagebetaling af  

 efterlønsbidraget, inden registreringen skal overføres, jf. § 20,  

 stk. 1  

 og 2, 3)  

 	  

 at  

 Arbejdsdirektoratet  

 ikke kan tilbagebetale efterlønsbidraget til medlemmer under 60 år, medmindre  

 medlemmet tilkendes førtidspension, 4)  

 	  

 at medlemmet, efter  

 at registreringen er overført til  

 Arbejdsdirektoratet,  

 skriftligt skal anmode  

 Arbejdsdirektoratet  

 om  

 at få efterlønsbidraget tilbage, 5)  

 	  

 at en anmodning til  

 Arbejdsdirektoratet  

 tidligst kan fremsættes 3 måneder, før medlemmet fylder 60 år, og at retten  

 til  

 tilbagebetaling fra  

 Arbejdsdirektoratet  

 som  

 udgangspunkt bortfalder, hvis ikke anmodningen er modtaget i  

 Arbejdsdirektoratet  

 senest den dag, hvor medlemmet fylder 66 år, 6)  

 	  

 Arbejdsdirektoratets  

 dispensationsmulighed, jf. § 24, og 7)  

 	  

 muligheden for  

 efterbetaling af efterlønsbidraget, jf. § 25, og om hvilken betydning  

 efterbetaling af efterlønsbidraget har for muligheden for at opnå ret til  

 efterløn.
 Stk. 10.  

  

 A-kassen  

 skal pr. 31. december 2007 undersøge, om medlemmer, der er omfattet af lovens  

 § 74  

 a, stk. 4, 1. og 2. pkt., har mulighed for efterlønsbidragsfri perioder,  

 jf. § 9.  

 A-kassen skal inden  

 udgangen af 2008 informere de pågældende medlemmer om muligheden for at få  

 bidragsfri periode efter § 9, om længden af den bidragsfri periode, og  

 om  

 at perioden kan deles op i flere bidragsfri perioder.
Kapitel 13 Ikrafttræden og overgangsbestemmelse m.v.
 § 27.  

  

 Bekendtgørelsen træder i kraft den 1. januar 2007.
Stk. 2.  

  

 Bekendtgørelse nr. 514 af 7. juni 2001 om betaling af medlems- og  

 efterlønsbidrag til en a-kasse ophæves.  

1) § 28.  

  

 A-kassen skal inden 1. marts 2007 vejlede medlemmer under 30 år om muligheden  

 for at betale efterlønsbidrag Arbejdsdirektoratet, den 13. december  

 2006 Jesper Hartvig Pedersen /Jørgen Kappel 1)  

 Der udarbejdes en vejledning til bekendtgørelsen.
