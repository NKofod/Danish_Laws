Et firma påtænkte en salgskampagne, hvor salget foregik gennem  

 sportsklubber, der ved en kontrakt forpligtede sig til at sælge fabrikantens  

 produkt via klubbens medlemmer til en fastsat pris, hvoraf en del tilfaldt  

 klubben som avance.
I tilknytning til kampagnen var udformet en  

 reklamefolder, der var illustreret af billeder af blandt andet børn og unge i  

 »roligan-tøj«.
 Forbrugerombudsmanden udtalte, at kampagnen var i strid med  

 markedsføringslovens § 1, idet den ved at lade salget ske gennem  

 sportsklubber, udnytter den goodwill, der findes i befolkningen for sport.  

 Ombudsmanden var derudover særligt betænkelig ved at børn skulle anvendes i  

 markedsføringen, og at reklamematerialet delvist var rettet til børn og unge.
2.5. Anvendelse af børn og unge i markedsføringen I beretningsperioden indbragtes en sag, som gav anledning til en udtalelse  

 vedrørende spørgsmålet om børn og unge i markedsføringen.
Et gødningsfirma, der producerede gødningspinde til brug for stueplanter,  

 havde udformet et oplæg til markedsføring af produktet, hvorefter salget  

 skulle finde sted gennem sportsklubber, der ved en kontrakt forpligtede sig  

 til over for en »forhandler« og producenten at gennemføre salg af  

 produktet.
Det fremgik af kontrakten, at produktet alene måtte sælges gennem  

 sportsklubbens medlemmer eller ved klubbens arrangementer, og at klubben  

 skulle overholde en fastsat pris af 20 kr. pr. pakke, hvoraf klubbens avance  

 udgjorde 7 kr.
Klubben forpligtede sig til at afsætte en fastsat  

 minimumsmængde.
 Kontraktens formål ud over det forretningsmæssige var at tilføre klubben  

 og idrætsformål i øvrigt midler til fremme af dansk idræt.
 Det fremgik endvidere, at klubbens salgsarbejde skulle bestå i tegning af  

 abonnement på det pågældende produkt, således at der med faste intervaller  

 ville blive sendt en bestemt mængde gødningspinde til den enkelte forbruger.
Til brug for selve salget havde producenten ladet udforme en reklamefolder  

 med overskriften »DINE PLANTER OG DEN LOKALE SPORT TRIVES MED...«  

 og som illustration hertil et fotografi af en kvindelig forbruger og en dreng  

 iklædt »Roligan-bluse«.
Folderen informerede om produktet og om, at  

 en del af overskuddet ville tilfalde idrætten.
Som illustration var denne del  

 af folderen forsynet med et foto af en flok »Roligans«, fortrinsvis  

 børn og unge mennesker.
I folderen var der endelig trykt en kupon til  

 bestilling af abonnement.
 FO fandt, at den planlagte markedsføringsmetode var i strid med god  

 markedsføringsskik i henhold til markedsføringslovens § 1.
 I denne forbindelse blev der lagt vægt på, at salget skulle ske gennem  

 sportsklubber, hvis medlemmer fortrinsvis er børn og unge mennesker, at der  

 erhvervsmæssigt ville ske en udnyttelse af den goodwill, som findes hos  

 befolkningen for sport og sportsudøvere, og at denne salgsform, såfremt den  

 på længere sigt ville vinde udbredelse, næppe ville være gavnlig for hverken  

 forbrugere eller sportsudøvere.
 Særligt den omstændighed, at reklamematerialet til dels var rettet til  

 børn og unge mennesker, og at børn skulle anvendes i markedsføringen, gav  

 anledning til betænkelighed.
Som led i vurderingen indgik den af Det internationale Handelskammer  

 vedtagne Kodeks for Reklamepraksis, artikel 13, hvorefter »reklame ikke  

 må udnytte børns naturlige godtroenhed eller unge menneskers mangel på  

 erfaring og ikke må misbruge deres loyalitetsfølelse.« FO fandt det omhandlede markedsføringsmateriale utilbørligt over for børn  

 og unge mennesker, idet disse ville have vanskeligt ved at erkende det  

 erhvervsmæssige formål, og børn og unges autoritetstro over for klubledere  

 ville blive udnyttet, ligesom der var stor risiko for, at børnene ville øve  

 pression, dels over for hinanden, eventuelt i form af gruppepres, og dels  

 over for forældre og andre med henblik på at afsætte produktet.
 Det blev endvidere bemærket, at markedsføringsmaterialet kunne lægge op  

 til salg ved personlig henvendelse hos forbrugerne, hvilket er i strid med  

 bestemmelserne i lov om visse forbrugeraftaler (dørsalgsloven).
Producenten besvarede FO's henvendelse ved at fremlægge et ændret  

 markedsføringsoplæg til vurdering.
Ved beretningsperiodens afslutning var der  

 ikke foretaget en egentlig afslutning af forhandlingerne.
 (* 1) Offentliggjort i Forbrugerombudsmandens Beretning 1986, side 17.
