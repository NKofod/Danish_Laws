 Der blev rejst spørgsmål om fastsættelsen af den momsfri indre værdi, når  

 det for at opnå brugsretten til en lejlighed er en betingelse, at køber  

 samtidig erhverver en aktie.
 Sagen vedrørte et aktieselskab, som købte et hotel for 1.934.740 kr.
 Restaurationslokalerne blev efterfølgende solgt for 420.344 kr., således  

 at anskaffelsessummen for selve hotellet udgjorde 1.514.396 kr.
 Selskabet ombyggede hotellet og indrettede 20 ferielejligheder.
Efter ombygningen udgør aktiekapitalen 11.420.000 kr.
Det er oplyst, at  

 ombygningsudgifterne udgjorde forskellen mellem anskaffelsessummen og  

 aktiekapitalen.
 Nævnet har truffet afgørelse om, at den momsfri indre værdi udgør  

 anskaffelsessummen på 1.514.396 kr. vedrørende selve hotellet, idet  

 udgifterne til ombygningen (for hvilke der efter de almindelige regler er  

 fradragsret for momsen) ikke vil kunne medregnes til den momsfri indre værdi.
 Se også Mn.935.
