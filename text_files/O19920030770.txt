 Resumé  


  

 På baggrund af en konkret sag rejste ombudsmanden i henhold til  

 ombudsmandslovens § 6, stk. 1, spørgsmål vedrørende proceduren i forbindelse  

 med sikkerhedsundersøgelse af personer, der ansættes i Udenrigsministeriet  

 (UM).
Det blev oplyst, at UM i forbindelse med ansættelse af personale,  

 der forventes at blive beskæftiget med klassificeret materiale, beder  

 Politiets  

 Efterretningstjeneste (PET) oplyse, om vedkommende er politiet bekendt.
PET  

 retter herefter henvendelse til Det Centrale Kriminalregister (DCK) og lægger  

 de indhentede oplysninger på en specielt i PET oprettet sag om undersøgelse  

 af  

 den pågældende persons forhold.
Herfra videregives oplysningerne til UM.
 Idet oplysningerne ikke bliver videregivet direkte fra DCK til  

 UM, men fra den hos PET specielt oprettede sag, fandt ombudsmanden, at  

 videregivelsen ikke var omfattet af lov om offentlige myndigheders registre.
 Derimod fandt ombudsmanden, at indhentelsen og videregivelsen af  

 personoplysninger var omfattet af forvaltningslovens §§ 28 og 29. Det var  

 ombudsmandens opfattelse, at der ved ansøgerens underskrift på en  

 oplysningsblanket forelå fornødent samtykke både til UM's indhentelse og  

 PET's  

 videregivelse af oplysninger. (J. nr. 1989-128-40).
Udenrigsministeriets indhentelse af oplysninger fra PET i  

 ansættelsessager.
Samtykkeerklæring.
 Den 6. februar 1989 rettede  

 jeg følgende henvendelse til Udenrigsministeriet:
 "Til brug for mine  

 overvejelser af, om der er grundlag for, at jeg af egen drift efter  

 ombudsmandslovens § 6, stk. 5, foretager en nærmere undersøgelse af  

 ministeriets praksis med hensyn til indhentelse af straffeoplysninger i  

 ansættelsessager, beder jeg om oplysning om, hvorfra og på hvilken måde  

 straffeoplysningerne i den konkrete sag blev rekvireret, samt oplysning om,  

 hvorvidt den fulgte fremgangsmåde følges i almindelighed i sådanne sager.
Jeg beder endvidere  

 ministeriet redegøre for det retlige grundlag for indhentelse af  

 straffeoplysninger." Udenrigsministeriet svarede i  

 skrivelse af 15. marts 1989 og gav følgende oplysninger om fremgangsmåden ved  

 indhentelse af straffeoplysninger:
 "...
 I forbindelse med spørgsmålet  

 om det retlige grundlag for indhentelse af straffeoplysninger henvises til §  

 13  

 i "Statsministeriets cirkulære af 1. november 1986 vedrørende  

 sikkerhedsbeskyttelse  

 af oplysninger, der er af fælles interesse for NATO-landene, eller hvor der i  

 øvrigt består en offentlig beskyttelsesinteresse". Det fremgår heraf, at  

 en bemyndigelse er påkrævet for at have indsigt i et klassificeret dokument.
Udenrigsministeriet modtager  

 og behandler klassificeret materiale, der henhører under ovennævnte  

 cirkulære,  

 i et sådant omfang, at næsten alle ministeriets medarbejdere før eller senere  

 skal have bemyndigelse til indsigt i klassificerede akter i henhold til  

 Statsministeriets  

 ovennævnte cirkulære.
Ved ansættelser i Udenrigsministeriet er det følgelig  

 påkrævet at tilvejebringe et grundlag for tillæggelse af sådanne  

 bemyndigelser.
 Der henvises yderligere til §  

 6 i Finansministeriets cirkulære af 14. januar 1963 angående spørgsmålet om  

 ansættelse under staten af personer, der har begået strafbare forhold.
Inden ansættelse i  

 Udenrigsministeriet fremsender Udenrigsministeriet den i kopi vedlagte  

 skrivelse til Politiets Efterretningstjeneste med anmodning om oplysning om  

 hvorvidt  

 en konkret ansøger er politiet bekendt.
Udenrigsministeriet modtager herefter  

 et telefonisk svar fra Politiets Efterretningstjeneste om, hvorvidt  

 vedkommende  

 er politiet bekendt.
 Denne fremgangsmåde er også  

 benyttet i forbindelse med den af Ombudsmanden behandlede sag vedrørende  

 (...).
Udenrigsministeriet er gået  

 ud fra, at et samtykke efter forvaltningslovens § 29 kan foreligge såvel  

 skriftligt som mundtligt, men har for at undgå eventuelle misforståelser  

 siden  

 maj 1988 anvendt spørgeskemaer med det påtryk, der er nævnt i  

 Udenrigsministeriets skrivelse af 12. september 1988 til Folketingets  

 Ombudsmand." Ved skrivelse af 7. april  

 1989 sendte jeg Udenrigsministeriets udtalelse til Politiets  

 Efterretningstjeneste og bad om oplysning om, på hvilken måde  

 efterretningstjenesten i sager af den omtalte type tilvejebringer de ønskede  

 oplysninger, herunder om oplysningerne indhentes fra Det Centrale  

 Kriminalregister.
 Rigspolitichefen meddelte i  

 skrivelse af 20. april 1989 bl.a. følgende:
 "...
I den anledning kan jeg  

 oplyse, at de oplysninger om straffedomme, som Politiets  

 Efterretningstjeneste  

 videregiver til de enkelte ministerier og styrelser, til brug for disses  

 afgørelser i henhold til § 13 i Statsministeriets cirkulære af 1. november  

 1986, som udgangspunkt indhentes fra Det Centrale Kriminalregister.
Det  

 hænder  

 i enkeltstående tilfælde, at Politiets Efterretningstjeneste skønner, at  

 yderligere oplysninger er nødvendige enten for forståelsen af oplysningerne  

 fra  

 Det Centrale Kriminalregister eller i øvrigt for den sikkerhedsmæssige  

 vurdering, ministeriet eller styrelsen skal foretage.
I så fald suppleres  

 oplysningerne fra Det Centrale Kriminalregister med oplysninger fra den  

 pågældendes straffesag." Herefter forelagde jeg de  

 modtagne oplysninger for Justitsministeriet med anmodning om, at ministeriet  

 efter forud indhentet erklæring fra Registertilsynet udtalte sig om  

 spørgsmålet.
Ministeriet afgav udtalelse i  

 skrivelse af 29. august 1990. Forinden havde ministeriet modtaget en  

 udtalelse  

 af 14. februar 1990 fra Registertilsynet.
Registertilsynet kommenterede  

 spørgsmålet på følgende måde:
 "Da de telexerklæringer,  

 der udskrives fra kriminalregisteret, efter det oplyste indgår i konkrete  

 sager, er de pågældende udskrifter ikke omfattet af reglerne i forskrifterne  

 for  

 kriminalregisteret eller lov om offentlige myndigheders registre.
Under henvisning til  

 efterforskningsregisterets helt særlige karakter finder Registertilsynet dog  

 anledning til mere principielt at bemærke, at udskrifter kun bør oversendes  

 til  

 andre myndigheder i det omfang, der er klart behov herfor.
Registertilsynet  

 har  

 imidlertid ikke indvendinger imod, at udskrifter fra kriminalregisteret  

 medsendes til de ansættende myndigheder i det i Justitsministeriets notat af  

 3.  

 november 1989 anførte omfang.
Registertilsynet har herved lagt vægt på, at  

 alene de dele af udskriften, der er relevante for sagens behandling,  

 medsendes." Justitsministeriet anførte i  

 sin udtalelse følgende:
 "I den anledning skal  

 Justitsministeriet meddele, at rigspolitichefen har oplyst, at Politiets  

 Efterretningstjeneste i et begrænset omfang yder ministerier og styrelser  

 bistand i sager om ansættelse af personer, der skal beklæde funktioner som  

 f.eks. forudsætter adgang til områder, hvor klassificerede oplysninger  

 behandles.
I den sagsbehandling,  

 Politiets Efterretningstjeneste foretager på begæring af  

 ansættelsesmyndigheden, indgår bl.a. en undersøgelse af, om ansøgeren er  

 kendt  

 i Det centrale Kriminalregister.
Dette sker ved sædvanlig  

 terminalforespørgsel  

 til registeret.
Såfremt den pågældende er kendt, fremkommer på skærmbilledet  

 en  

 kortfattet oversigt over tidligere kriminelle domme samt eventuelle aktuelle  

 sigtelser.
Oplysningerne udskrives på en såkaldt telexerklæring, der indgår i  

 Politiets Efterretningstjenestes sag vedrørende den pågældende  

 sikkerhedsundersøgelse.
Telexerklæringen indeholder oplysninger fra såvel  

 registerets afgørelsesdel som efterforskningsdelen.
 Sagsbehandlingen kan i  

 særlige tilfælde tillige omfatte en yderligere undersøgelse af den  

 pågældendes  

 personlige forhold.
Resultatet af undersøgelsen  

 meddeles den ansættende myndighed i det omfang, oplysningerne må antages at  

 have betydning for sagens afgørelse.
Der udvises særlig varsomhed ved  

 videregivelse af oplysninger om verserende forhold.
Såfremt der meddeles  

 oplysning  

 om sådanne sager, vil der senere blive givet meddelelse om sagens udfald.
 En anmodning om undersøgelse  

 kan ske såvel skriftligt som telefonisk, og der vil i alle tilfælde, forinden  

 undersøgelsen iværksættes, foreligge en bekræftelse på, at den pågældende  

 ansøger har givet samtykke til, at der indhentes de nævnte oplysninger, jf.  

 forvaltningslovens § 29, stk. 2, nr. 1.
 Svaret til den ansættende  

 myndighed gives, såfremt der foreligger sikkerhedsmæssigt belastende  

 oplysninger i registeret, telefonisk til den af ministeriet eller styrelsen  

 udpegede sikkerhedsofficer eller til en af denne udpeget betroet medarbejder.
Såfremt der er foretaget en  

 yderligere undersøgelse som nævnt ovenfor, vil tilbagesvaret altid blive  

 givet  

 skriftligt, vedlagt en kopi af de dele af telexerklæringen, der skønnes af  

 betydning for sagens afgørelse." I et brev til  

 Udenrigsministeriet, Justitsministeriet og Rigspolitichefen udtalte jeg  

 følgende:
 "Spørgsmålet om  

 videregivelse af oplysninger om strafbare forhold vedrørende stillingsforhold  

 er reguleret både i lov om offentlige myndigheders registre m.v. og i  

 forvaltningslovens kapitel 8.
For så vidt der rekvireres  

 oplysninger fra et personregister, der er omfattet af registerloven, er  

 spørgsmålet omfattet af § 21, stk. 1, i lov om offentlige myndigheders  

 registre.
Bestemmelsen har følgende indhold:
 "  

  

 § 21. Registrerede oplysninger som nævnt i § 9, stk. 2, må ikke  

 videregives til anden offentlig myndighed.
Stk. 2.  

  

 Videregivelse af de i stk. 1 nævnte oplysninger kan dog  

 ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår, videregivelsen er nødvendig for udførelsen af en  

 myndigheds virksomhed eller påkrævet for en afgørelse, som myndigheden skal  

 træffe, eller videregivelsen er nødvendig for udførelsen af  

 videnskabelige eller statistiske undersøgelser af væsentlig samfundsmæssig  

 betydning." Desuden skal videregivelsen  

 være hjemlet i forskrifterne for det enkelte register.
Forskrifterne for Det  

 Centrale Kriminalregister er fastsat i Rigspolitichefens kundgørelse IX, nr.  

 3  

 af 22. december 1982. (*1). Forskrifternes § 15 indeholder reglerne om  

 autorisation af de ansatte i politiet, som i forbindelse med udøvelsen af  

 deres  

 arbejdsopgaver skal have adgang til at rette forespørgsler til registeret.  

 Kapitel  

 8 indeholder nærmere regler om videregivelse af oplysninger til offentlige  

 myndigheder.
Politiet kan i medfør af §§ 36 og 37 udstede straffeattest til  

 brug ved ansættelse af personale i bestemte stillinger.
Det gælder  

 eksempelvis  

 til kommunalbestyrelser for personer, der søger om ansættelse ved  

 daginstitutioner for børn, samt til Forsvarskommandoen og  

 hjemmeværnskommandoen  

 for personer, der søger ansættelse ved forsvaret (§ 36, nr. 7 og § 36, nr.  

 16).
 Ifølge § 36, nr. 3 kan der  

 udstedes straffeattest til "udenrigsministeriet til brug for sager om  

 bistand til danske statsborgere, mod hvem der er indledt strafferetlig  

 forfølgning i udlandet." Der er derimod ikke hjemmel til udstedelse af  

 straffeattest til brug for Udenrigsministeriets sager om ansættelse af  

 personale.
Det fremgår af  

 Udenrigsministeriets udtalelse af 15. marts 1989, at ministeriet hverken i  

 den  

 konkrete sag, der gav anledning til, at jeg rejste spørgsmålet, eller i  

 øvrigt  

 rekvirerer oplysninger direkte fra Det Centrale Kriminalregister.
Derimod  

 følges den praksis i forbindelse med ansættelse af personale, der forventes  

 at  

 blive beskæftiget med klassificeret materiale, at Politiets  

 Efterretningstjeneste bedes oplyse, om vedkommende er politiet bekendt.
Inden rekvisitionen indhentes  

 der skriftligt samtykke fra ansøgeren.
Efterretningstjenesten videregiver i  

 anledning af forespørgslen oplysninger, som er indhentet fra Det Centrale  

 Kriminalregister, samt efter et konkret skøn eventuelt oplysninger fra den  

 pågældende straffesag.
Videregivelsen til Udenrigsministeriet  

 sker således ikke direkte fra Det Centrale Kriminalregister, men derimod fra  

 en  

 specielt i Politiets Efterretningstjeneste oprettet sag om undersøgelse af  

 den  

 pågældende persons forhold.
På denne baggrund er jeg enig i, at  

 videregivelsen  

 ikke er omfattet af lov om offentlige myndigheders registre m.v.
 Derimod er forholdet omfattet  

 af forvaltningslovens § 28, stk. 1 og stk. 2. Ifølge § 28, stk. 1, må rent  

 private oplysninger ikke videregives fra en forvaltningsmyndighed til en  

 anden.  

 Stk. 2 fastsætter følgende undtagelse fra denne regel:
"  

  

 Stk. 2.  

  

 Videregivelse af de i stk. 1 nævnte oplysninger kan dog  

 ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver." Bortset fra helt  

 ekstraordinære situationer vil videregivelse fra Politiets  

 Efterretningstjeneste til Udenrigsministeriet i almindelighed alene kunne ske  

 i  

 henhold til § 28, stk. 2, nr. 1, dvs. med samtykke fra ansøgeren selv.
Et  

 sådant samtykke skal ifølge § 28, stk. 4, være skriftligt.
Desuden skal det  

 udtrykkeligt angive, hvilken type oplysninger der må videregives, til hvilken  

 myndighed samt til hvilket formål.
 Ifølge det oplyste  

 videregives oplysningen kun, såfremt Udenrigsministeriet har fået ansøgerens  

 samtykke til indhentelsen (i medfør af forvaltningslovens § 29, stk. 2, om  

 indhentelse af oplysninger i ansøgningssager).
 Udenrigsministeriet har meddelt  

 mig, at ministeriet til brug for samtykkeindhentelsen bruger en  

 oplysningsblanket, hvorpå der er trykt bl.a. følgende:
"Ved min underskrift  

 giver jeg samtykke til, at de heri afgivne oplysninger eventuelt søges  

 uddybet,  

 samt til at der kan indhentes supplerende oplysninger fra andre myndigheder,  

 herunder om eventuelle straffesager." Det må efter min mening anses  

 for ubetænkeligt at anse et samtykke, der er erhvervet på den citerede  

 blanket,  

 som et samtykke, der både dækker Udenrigsministeriets indhentelse af  

 oplysninger og Politiets Efterretningstjenestes videregivelse af oplysninger  

 i  

 henhold til § 28, stk. 2, nr. 1. Dertil kommer, at de indhentede oplysninger  

 (såfremt de er til ugunst for ansøgeren), forinden ministeriet benytter dem i  

 forbindelse med ansættelsesafgørelsen, normalt skal forelægges for ansøgeren  

 til udtalelse; jf. herved § 19, stk. 1, i forvaltningsloven.
Sammenfattende er det min  

 opfattelse, at den for mig oplyste procedure i forbindelse med  

 sikkerhedsundersøgelse af personer, der ansættes i Udenrigsministeriet, ikke  

 giver grundlag for kritik." NOTER: (*1) Optaget i  

 Rigspolitichefens kundgørelsessamling.
