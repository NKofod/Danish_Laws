Nr BTL 197 Betænkning over Forslag til lov om ændring af lov om husdyrsygdomme   

 Nr L 197 1991-92, 1. samling Afgivet af Landbrugs- og Fiskeriudvalget Afgivet: 19920226 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal inden for flertallet (Socialistisk Folkepartis medlem af  

 udvalget) skal ikke undlade at gøre opmærksom på mindretallets bekymring  

 over, at man skal forlade det kendte kontrolsystem.
 Mindretallets bekymring skal ses i sammenhæng med, at niveauet for den  

 veterinære kontrol inden for EF-landene tilsyneladende befinder sig på vidt  

 forskellige niveauer.
 Mindretallet ser også gerne, at det omtalte centrale register bliver åbnet  

 som foreslået i lovforslagets § 10, stk. 1, og vil være betænkeligt, såfremt  

 en begrænsning efter § 10, stk. 2, skulle blive indført.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, selv om mindretallet  

 er indstillet på, at der også på dette område skal være en høj veterinær  

 standard, ligesom det tidligere har været tilfældet.
 Mindretallet er af den opfattelse, at der stadig er alt for mange  

 ministerbeføjelser i lovforslaget.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  

 (V) Sønderby (V) fmd.
Svend Heiselberg (V) Niels Højland (FP) Marianne  

 Jelved (RV) Lysholm Christensen (KRF)Centrum-Demokraterne havde ikke  

 medlemmer i udvalget.
