 Som meddelt i udenrigsministeriets bekendtgørelse nr. 102 af 24. november  

 1978, Lovtidende C, opsagde Nigeria den 28. juni 1978 med virkning fra 1.  

 april 1979 den i London den 27. marts 1950 undertegnede overenskomst mellem  

 Danmark og Det forenede Kongerige Storbritannien og Nordirland til undgåelse  

 af dobbeltbeskatning, som ved noteveksling af 18. november og 22. december  

 1954 var blevet udvidet til bl.a. at omfatte Nigeria.
 Den 18. juni 1979 blev der imidlertid i København indgået en aftale mellem  

 Danmark og Nigeria om, at den nævnte overenskomst forlænges fra 1. april 1979  

 og indtil videre.
