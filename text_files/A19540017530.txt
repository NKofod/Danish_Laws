 Vi Frederik den Niende, af Guds Nåde Konge til Danmark, De  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
 I lov nr. 118 af 13. april 1938 om sindssyge personers hospitalsophold  

 sker følgende ændringer: Til § 9.
Stk. 2.  affattes: » Forsåvidt en sådan begæring  

 afslås, skal den behandlende læge på forlangende af den, der har fremsat  

 begæring om udskrivning, forelægge sagen for justitsministeren, der inden 1  

 måned afgør, om udskrivning skal finde sted.« Som nyt stk. 3 tilføjes: »Når justitsministeren har bestemt, at  

 udskrivning skal nægtes, skal der gives den, der har begæret udskrivning,  

 meddelelse derom.
Samtidig skal vedkommende gøres bekendt med, at spørgsmålet  

 om lovligheden af tilbageholdelsen kan forelægges retten i overensstemelse  

 med retsplejelovens kap. 43 a.« Stk. 3  bliver stk. 4, og der tilføjes som nyt punktum:  

 »Forelægges spørgsmålet om tilbageholdelsens lovlighed retten, regnes  

 den nævnte frist fra rettens afgørelse.« Til § 10.
 Som nyt stk. 3 tilføjes: »Spørgsmålet om anbringelsens eller  

 tilbageholdelsens lovlighed kan dog af den pågældende selv eller af den, der  

 handler på hans vegne, jfr. § 9, stk. 1, kræves forelagt retten til afgørelse  

 i overensstemmelse med retsplejelovens kapitel 43 a.« § 2.
 Forslag til revision af denne lov forelægges folketinget i folketingsåret  

 1957 - 58.
 Givet på Christiansborg slot, den 11.  

 juni 1954.
 Under vor Kongelige Hånd og Segl.
 Frederik R.
