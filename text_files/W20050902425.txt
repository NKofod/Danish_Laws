Nævnet  

 fandt, at bladet på tilstrækkelig vis havde anonymiseret klager.
Der var  

 derfor  

 ikke grundlag for at udtale kritik af bladet på dette punkt.
For så  

 vidt angår den sidst offentliggjorte artikel, hvori klagers navn blev nævnt,  

 bemærkede nævnet, at offentliggørelsen af klagers navn skete på et tidspunkt,  

 hvor der var faldet dom i sagen.
Henset hertil og til sagens karakter fandt  

 nævnet ikke, at bladet havde handlet i strid med god presseskik ved at oplyse  

 om klagers navn.
Kendelse  

 fra Pressenævnet i sag 2004-6-83 [K] har ved advokat Lars Thousig Jensen klaget til Pressenævnet  

 over en række artikler bragt i Viborg Stifts Folkeblad i perioden 2. oktober  

 2003  1. juli 2004, idet han mener, at god presseskik er tilsidesat.
 Artiklerne omhandlede en straffesag i Norge mod bl.a. [K], som  

 den 30. juni 2004 blev idømt fængselsstraf for at have indsmuglet 1,5 tons  

 hash  

 til Norge.
 I en artikel den 17. juni 2004 med overskriften   

  

 Anklager vil have hash-smuglere kurér-dømt  

  

   

 hed det i underrubrikken Første uge af norsk storsag mod chauffør fra  

 Viborg-egnen tegner et billede af danskere som hash-kurerer.
 I artiklen hed det blandt andet:
 En himmerlandsk vognmand, en 27-årig mand fra Herning og en  

 41-årig chauffør fra Viborgs østlige opland har udelukkende virket som  

 kurerer  

 i indsmuglingen af i alt 3 tons hash til Norge.
 I løbet af den første uges retsmøder i sagen mod dem i Oslo  

 tegner der sig et tydeligt billede af danskerne som dem, der havde den  

 fysiske  

 mulighed og evnerne til at flytte flere hundrede kilo hash fra Rotterdam i  

 Holland via Danmark og ind i Norge via forskellige færgehavne.
 Ifølge den norske anklager Jørgen Jakobsen er danskerne derfor  

 alene sigtet for kurér-virksomhed i forbindelse med den store sag.
 Folkebladet har tidligere skrevet, at kurérbetegnelse nok var  

 for simpel en betegnelse af danskernes rolle.
- Imidlertid er det præcis den betegnelse, og den alene, som vi  

 vil bruge om deres del i sagen.
De har været dem, der kunne få stofferne fra  

 Holland  

 til Norge.
Og ikke andet, siger Jørgen Jakobsen til Folkebladet.
 I en artikel den 26. juni 2004 med overskriften   

  

 Norsk politi kræver chauffør fra  

 Viborg-egnen 10 år i fængsel  

  

  hed det i underrubrikken Maratonsag i Oslo  

 nærmer sig en afgørelse  på onsdag får 41-årig chauffør fra  

 Viborg-egnen dom  

 for hashsmugling sammen med to andre danskere.
 I artiklen hed det blandt andet:
 Den juridiske betaling for at have virket som chauffør og kurer  

 i indsmuglingen af i alt 1,5 tons hash til Norge er nu ridset op.
 I sin afsluttende procedure for Oslo Tingsret i denne uge  

 krævede anklager Jørgen Jakobsen således, at retten idømmer en 41-årig  

 chauffør  

 fra Viborg-egnen 10 års fængsel for hans andel i den største narkosag i Norge  

 til dato.
 I en artikel den 1. juli 2004 med overskriften   

  

 Chauffør syv år i fængsel for smugling  

  

   

 hed det i underrubrikken 41-årige [K], Tjele-egnen, dømt for i tre  

 tilfælde at  

 have smuglet hash ind i Norge.
 I artiklen hed det blandt andet:
Efter dansk målestok fik den 41-årige chauffør [K].
Tjele, i  

 går en hård straf for at have virket som kurer for i alt 1,5 tons hash til  

 Norge.
 [K] har anmodet Pressenævnet om at behandle hans klage over  

 samtlige artikler i perioden 2. oktober 2003  1. juli 2004, på trods af  

 at  

 klagefristen for en del af artiklerne er overskredet.
Han har til støtte  

 herfor  

 anført, at han har været forhindret i at tage til genmæle, idet han under  

 hele  

 sagen har siddet fængslet i Norge og ikke har kunnet følge med i  

 avisartiklerne  

 i Danmark.
Til støtte herfor taler endvidere, at hans mor, [A], har været i  

 dialog med Viborg Stifts Folkeblad om sagen, idet hun blandt andet ved brev  

 af  

 20. juli 2004 anmodede bladet om ikke at offentliggøre hans navn efter  

 domsafsigelsen.
Sagen bør endelig realitetsbehandles trods fristoverskridelse  

 henset til, at bladet over for hans mor havde lovet at dementere  

 oplysningerne  

 i artiklen den 5. juni 2004 om, at han skulle have været mere end kurér i  

 sagen.
[K] har anført, at der er offentliggjort unødigt mange  

 personlige oplysninger i artikelserien, som gør det særdeles nemt at  

 identificere ham, herunder at der er tale om en 41-årig chauffør fra Viborgs  

 østlige opland.
Der er endvidere bragt unødige oplysninger om hans ægtefælle  

 i  

 artiklerne den 11. december 2003 og 8. januar 2004.
[K] har videre anført, at oplysningen i artiklen den 26. april  

 2004 om, at han har sunget, er forkert.
Overskriften er  

 misvisende og  

 indebærer en risiko for overgreb i forbindelse med hans afsoning af straffen.
[K] har endelig oplyst, at han og journalisten kender hinanden  

 privat via medlemskab af en fritidsklub.
Han er noget usikker på, om  

 journalisten  som anført af bladet  kun har brugt åbne og  

 offentlige kilder.
Viborg Stifts Folkeblad har anført, at bladet gennem hele  

 forløbet har anvendt åbne og offentlige kilder, herunder udskrifter fra de  

 retsmøder, som blev afholdt i Tingsretten i Oslo.
Det må være relevant at  

 beskrive alder, hjemkommune mv.
 Bladet har videre anført, at man i artiklen den 17. juni 2004  

 har præciseret, at det norske politi ikke  som anført i artiklen den 5.  

 juni  

 2004  betragter [K] som mere end en kurér.
 Bladet har yderligere anført, at oplysningen i artiklen den 26.  

 april 2004 om, at klager har sunget, er korrekt, idet han aflagde  

 fuld  

 tilståelse og samarbejdede med politiet om sagens opklaring, hvilket også var  

 medvirkede årsag til en usædvanlig mild dom.
 Det er korrekt, at journalisten har haft et overfladisk  

 personligt kendskab til [K], hvilket dog ikke har anfægtet journalistens evne  

 til at arbejde professionelt med sagen.
 I sagens behandling har følgende nævnsmedlemmer deltaget:  

 Niels  

 Grubbe, Lotte Mejlhede, Lene Sarup og Ole Askvig.
 Pressenævnet udtaler:
 Fristen for klager over tilsidesættelse af god presseskik er 4  

 uger fra offentliggørelsen i et massemedie, jf. medieansvarslovens § 34, stk.  

 2.
 Pressenævnet har modtaget [K]s klage den 9. juli 2004. Nævnet er  

 derfor afskåret fra på dette grundlag at tage stilling til de artikler, som  

 er  

 offentliggjort før den 11. juni 2004. Det forhold, at [K] på grund af sin  

 fængsling i Norge ikke har været opmærksom på disse artikler, kan ikke føre  

 til  

 et andet resultat.
 [A]s brev af 20. juni 2004 til Viborg Stifts Folkeblad er ikke  

 en klage på vegne af [K] over tilsidesættelse af god presseskik.
 Nævnet afviser herefter klagen for så vidt angår de artikler,  

 som er offentliggjort i perioden 2. oktober 2003  8. juni 2004.
 Nævnet finder, at Viborg Stifts Folkeblad på tilstrækkelig vis  

 har anonymiseret [K] uanset offentliggørelsen af oplysningerne om, at han er  

 en 41-årig chauffør fra Viborgs østlige opland (i artiklen den  

 17. juni 2004)  

 og en 41-årig chauffør fra Viborg-egnen (i artiklen den 26. juni  

 2004). Der  

 er derfor ikke grundlag for at udtale kritik af bladet på dette punkt.
For så vidt angår artiklen den 1. juli 2004 bemærker nævnet, at  

 offentliggørelsen af [K]s navn skete på et tidspunkt, hvor der var faldet dom  

 i  

 sagen.
Henset hertil og til sagens karakter finder nævnet ikke, at Viborg  

 Stifts Folkeblad har handlet i strid med god presseskik ved at oplyse om  

 klagers navn.
 Afgjort den 14. oktober 2004.
