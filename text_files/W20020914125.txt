Kendelse fra Pressenævnet Adm. direktør K, SAS, har klaget til  

 Pressenævnet over en artikel bragt i Ingeniøren den 28. december  

 2001, idet han mener, at god presseskik er tilsidesat.
 Af artiklen med overskriften "SAS-chef i  

 stormvejr" fremgik bl.a.
----- "Fasten your seatbelts   it´s gonna be a rocky  

 ride!" Sådan burde det have lydt, da [klageren] indtog chefstolen  

 i SAS for godt et halvt år siden.
Men det gjorde det ikke.
Slet ikke.  

 Den lune, solrige forårsdag tegnede det skandinaviske flyselskabs  

 fremtid sig så lys og lykkelig, som tilværelsen kun kan se ud i  

 maj.
Selskabet var trimmet og strategien klar: K´s hovedopgaver  

 ville blive at sørge for, at SAS fik 50 pct. flere passagerer, 5.000  

 nye medarbejdere og en forrentning af kapitalen på mindst 12 pct.
Og  

 det var ikke opgaver, han anså for specielt vanskelige.
Men så kom virkeligheden tordnende ind på  

 radaren i et hysterisk tempo.
Fire begivenheder ændrede dagsordenen,  

 livet i SAS og K´s job dramatisk:
18. juli: SAS idømmes af EU en bøde på  

 219 mio. kr. for ulovlig karteldannelse med Maersk Air.
Skandalen koster  

 først   men efter manges mening for langsomt   vicekoncernchef  

 Vagn  Sørensen    jobbet, siden går den samlede  

 SAS-bestyrelse af.
 11. september: Terror-aktionerne i USA fratager folk  

 lysten til at flyve.
 8. oktober : SK686 forulykker i Milanos Lufthavn og alle  

 118 om bord omkommer.
6. november: Regnskabstallene tegner så ildravende  

 røde, at koncernledelsen må lancere en sparepakke, der betyder  

 et farvel til i alt 3.600 ansatte og 21 fly.
Underskuddet år 2001  

 ventes at blive et minus på 1,5-2 mia. svenske kroner.
Oveni kunne Ingeniøren så i december  

 fortælle, at en havarirapport har afsløret mangler i SAS  

 vedligeholdelsesprocedurer.
Til trods for at man vidste, der var fejl  

 på begge motorer, blev et DC9-fly i april 2000 sendt i luften.  

 Umiddelbart efter starten eksploderede den ene motor.
Det lykkedes dog  

 piloten at nødlande flyet.
.. " Klageren har oplyst, at artiklen, der er et portræt  

 af klager, blev forelagt klager af journalisten, der medtog nogle enkelte  

 rettelser, som klager havde til teksten, hvorefter klager godkendte  

 artiklen.
Klageren har anført, at bladet efterfølgende  

 har føjet et afsnit til artiklen om en meget kontroversiel sag, hvor  

 den virksomhed, klager repræsenterer, er beskyldt for bevidst at  

 sætte passagerernes sikkerhed på spil.
Det siger sig selv, at  

 klager aldrig ville deltage i et stort portrætinterview, hvis han havde  

 vidst, at man bag hans ryg, og uden han havde mulighed for at svare, ville  

 bringe noget sådant til torvs.
At bladets påstande er positivt  

 forkerte, skal kun nævnes for fuldstændighedens skyld.
Klageren har i den forbindelse anført, at det er  

 betænkeligt, at et medie på den måde kan indgå  

 aftaler om medvirken i større artikler og derefter ændre  

 radikalt på forudsætningerne.
Det springende punkt er, at bladet  

   da det modtog klagers rettelser   var helt på det rene med, at man  

 ville bringe stærkt kontroversielle oplysninger om SAS.
Det undlod man  

 at meddele klager, ligesom man undlod at meddele, at disse artikler nu var  

 omtalt i portrætinterviewet.
Enhver ved, at det ikke er muligt at  

 udarbejde et sådant portræt uden klagers aktive medvirken.
Det  

 kommer derfor til at fremstå, som om klager har godkendt artiklen og  

 dermed accepteret bladets påstande, hvilket klager ikke har gjort.  

 Alene af den grund, at de er fejlagtige.
Det er korrekt, at klager har gjort  

 ophævelser over en ledende artikel, der yderligere strammede  

 konklusionerne fra artiklerne.
Klageren har endvidere anført, at det er hans  

 opfattelse, at bladet var i ond tro, da man bragte de kontroversielle  

 artikler, idet chefen for havarikommissionen i Danmark havde undsagt bladets  

 udlægning, allerede inden de blev bragt.
Ved at bringe oplysningerne  

 fra artiklerne i portrætartiklen bruger man således klagers navn  

 til at sandsynliggøre artikler, som man ved er forkerte.
Det sker uden  

 klagers vidende, selv om man havde alle muligheder for at drøfte sagen  

 med klager.
Klageren har endelig oplyst, at da bladet bragte de samme  

 ubegrundede artikler i det almindelige ugeblad, henvendte klager sig til  

 redaktøren og bad ham om at fjerne portrætartiklen fra det  

 kommende nummer.
Klager fik at vide, at det ikke teknisk kunne lade sig  

 gøre.
Klager fik ikke oplyst, at man havde valgt at lave en  

 sådan tilføjelse.
Bladet har oplyst, at man ikke har ændret på  

 forudsætningerne i forbindelse med portrætartiklen med klager.  

 Dette hænger sammen med, at der hverken før, under eller efter  

 interviewet er aftalt forudsætninger eller særlige betingelser  

 med klager.
Der har alene eksisteret en aftale om, at klager skulle lade sig  

 interviewe til en portrætartikel i bladets årlige specialmagasin  

 "Året Rundt".
Bladet har oplyst, at interviewet blev gennemført i  

 Stockholm den 26. november 2001. Klager havde forud for interviewet givet  

 udtryk for, at han var bekendt med bladet og særnummeret  

 "Året Rundt". Da interviewet var overstået, blev klager  

 spurgt, om han havde lyst til at se artiklen, så han eventuelt kunne  

 reagere.
Det takkede klager ja til, og et udkast blev sendt til klager den  

 28. november 2001. Dagen efter vendte klager tilbage og sagde, at artiklen  

 var god, men at han havde et par smårettelser, som han ville vende  

 tilbage med efter en rejse i USA.
Den 4. december 2001 ringede klager med  

 sine rettelser, der blev accepteret af journalisten og indføjet  

 direkte på ombrydningsskærmen i portrætartiklen, der i  

 mellemtiden var blevet redigeret og layoutet.
Bladet har anført, at der intet er i  

 forløbet, der kunne give klager anledning til at tro, at han havde  

 hånds- og halsret over den færdige artikel i bladet.
Journalisten  

 har opbygget sin artikel som en blanding af elementer fra interviewet, anden  

 research og egne iagttagelser.
Journalist og redaktionssekretær har  

 efterfølgende redigeret artiklen, idet der er rettet op på  

 sproglige uklarheder, føjet til og trukket fra, sådan som det  

 rutinemæssigt sker med en hvilken som helst artikel under redigering og  

 layout.
Under redigeringen føjede journalisten et ekstra afsnit ind i  

 sin egen indledning, hvor hun i forvejen opremser de negative  

 hændelser, der har præget klagers første år som  

 koncernchef i SAS.
Journalisten vurderede, at det i denne opremsning ville  

 være naturligt også at nævne den allerseneste sag, hvor der  

 i bladets ordinære ugeavis blev rettet kritik af selskabets  

 sikkerhedssystemer i forbindelse med et konkret motorhavari.
Der var tale om  

 en opremsning af hændelser, der ikke havde klager som kilde, men som  

 var alment kendte hændelser.
Bladet har videre oplyst, at den 5. december 2001 blev de  

 færdige sider sendt til ekstern repro-behandling.
Den 7. december 2001  

 ringede klager til bladet.
Klager var vred over nogle artikler og en leder,  

 som bladet samme dag bragte i den ordinære avis, idet klager mente, at  

 bladet på et urigtigt og urimeligt grundlag stillede  

 spørgsmålstegn ved SAS  sikkerhed.
Klager krævede en  

 skriftlig og uforbeholden undskyldning over tonen i lederen og to  

 artikeloverskrifter, og samtidig forlangte han at få  

 portrætartiklen trukket tilbage.
Bladet opfordrede i den forbindelse  

 klager til at påpege konkrete fejl eller mangler i behandlingen af  

 sikkerhedsproblemerne, idet bladet som princip altid tydeligt og  

 ufortrødent retter og beklager, når man har taget fejl, hvorimod  

 man naturligvis ikke bringer undskyldninger, blot fordi en part i en sag ikke  

 kan lide f.eks. "tonen i en leder". Klager vendte ikke tilbage  

 derefter.
Bladet har i øvrigt gennem december 2001 og januar 2002  

 fortsat sin artikelserie om sikkerhedsforholdene i SAS.
 Bladet har i den forbindelse anført, at man ikke  

 kunne nå at trække portrætartiklen tilbage, men at det  

 under alle omstændigheder ville være betænkeligt, hvis en  

 professionel og medievant person som klager kunne trække sin medvirken  

 i en artikel tilbage   især når artiklens indhold ikke havde  

 meget med den opståede konflikt at gøre, og når han i  

 øvrigt havde godkendt samtlige de dele af artiklen, der byggede  

 på ham selv som kilde.
Bladet har til klagers anførsel om, at han ikke  

 "fik et ord at vide om, at man havde valgt at lave en sådan  

 tilføjelse", anført, at baggrunden for, at bladet valgte  

 at tilføje et afsnit om de seneste artikler om SAS  motorhavari, var,  

 at læserne ellers kunne undre sig over, at denne sag ikke var  

 nævnt i rækken af hændelser, når "Året  

 Rundt", der som magasin har en lang produktionstid, kom læserne i  

 hænde mellem jul og nytår.
Det, der for bladet var ét  

 blandt flere rutinemæssige redigeringstiltag, fremstår  

 åbenbart for klager som noget, bladet bevidst har sat ind for at genere  

 ham og SAS.
Sådan tænker man simpelthen ikke hos indklagede.
 Bladet kan på den baggrund ikke anerkende, at bladet  

 skulle have handlet i strid med god presseskik.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 redaktøren i overensstemmelse med det almindelige princip om  

 redaktørens ret til at redigere mediet er berettiget til at beslutte,  

 hvad man vil bringe i mediet, og at det kan lægges til grund, at der  

 med klageren ikke var indgået aftale, der indebar en fravigelse af  

 dette princip.
Nævnet finder ikke grundlag for at udtale kritik i  

 anledning af, at bladet valgte at lave en tilføjelse til rækken  

 af negative hændelser, der har ramt SAS, mens klager har været  

 administrerende direktør.
Nævnet bemærker samtidig, at SAS  

 i den ordinære udgave af bladet den 7. december 2001 har kommenteret  

 det spørgsmål, som bladets tilføjelse i  

 portrætartiklen vedrører.
 Nævnet finder samtidig anledning til at  

 bemærke, at det efter nævnets opfattelse ikke på nogen  

 måde i artiklen fremstår, som om at klager har accepteret de  

 påstande, der er bragt i den ordinære udgave af bladet om  

 flysikkerheden hos SAS.
 Afsagt den 10. april 2002.
