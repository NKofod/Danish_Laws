 I medfør af § 4, stk. 2 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som stenhugger.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige fællesudvalg for murer-, stenhugger-  

 og stukkaturfaget.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer mindst 3 år og 9 måneder og  

 højst 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode, jf. § 10, stk. 3, i erhvervsuddannelsesloven.
 § 4.  Personer, der er fyldt 25 år, kan indgå  

 uddannelsesaftale med afkortning af uddannelsestiden med den tid, der fremgår  

 af bilag 1. Det faglige udvalg træffer afgørelse efter indhentning af  

 udtalelse fra skolen, jf. stk. 3.
 Stk. 2.  Det faglige udvalg kan efter indhentning af  

 udtalelse fra skolen, jf. stk. 1, dispensere fra beskæftigelseskravet, hvis  

 udvalget efter samråd med praktikvirksomheden og eleven skønner, at eleven  

 har de fornødne forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 5, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 6.
 § 5.  Skoleundervisningen varer 50 uger.  

 Skoleundervisningen veksler med praktikuddannelse som vist i figuren  

 nedenfor:
 Stk. 2.  For elever med uddannelsesaftale efter § 4  

 fastsætter skolen i samråd med det faglige udvalg et uddannelsesforløb  

 bestående af perioder med henholdsvis skoleundervisning og praktikuddannelse.
Fritagelse for dele af uddannelsen § 6.  Eleven kan af skolen fritages for dele af  

 skoleundervisningen på baggrund af anden uddannelse, jf. bilag 1.
 Stk. 2.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede stenhugger skal selvstændigt kunne  

 udføre de almindeligt forekommende discipliner inden for stenbearbejdning,  

 bygnings- og monumentsrestaurering samt reparationsarbejde.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
Stk. 2.  Hvis uddannelsesforløbet er fastsat efter § 5,  

 stk. 2, tilrettelægger skolen undervisningen efter elevens forudsætninger og  

 behov, idet vejledende uddannelsestid og den fastsatte fordeling af  

 undervisning på skoleperioder fraviges i fornødent omfang under respekt for  

 de givne mål for undervisningen.
Undervisningen skal omfatte valgfag.
 § 9.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen omfatter følgende områdefag med  

 den anførte vejledende uddannelsetid og de undervisningsmål, som er anført i  

 stk. 2:
 Stk. 2.  Undervisningen i områdefag har følgende  

 undervisningsmål:
 Eleven skal opnå grundlæggende kendskab til de bygningsdetaljer, der  

 indgår i eller sammensættes med bygningskonstruktioner, og derudover opnå  

 kendskab til gældende lovgivning.
 Undervisningen skal tilgodese:
- at eleven gennem teoretisk indlæring opnår kendskab til samspillet  

 mellem materialevalg og udformning af konstruktioner, - at eleven gennem praktiske tegneopgaver opnår indsigt i, hvorledes de  

 enkelte dele af tegningsmateriale i forbindelse med projektering af byggeri  

 udarbejdes, og hvilke oplysninger der kan hentes ud af dette materiale til  

 anvendelse på byggepladsen, - at eleven bliver i stand til at opsøge og tilegne sig informationer ud  

 fra byggelovgivning, standarder og brugervejledninger, - at eleven i forbindelse med materialeegenskaber og -anvendelse opnår  

 kendskab til arbejdsmiljømæssige forhold, herunder materialernes  

 sundhedsmæssige egenskaber i forbindelse med arbejdet og i den færdige  

 konstruktion, og - at eleven opnår kendskab til de sikkerhedsforanstaltninger, der skal  

 iagttages ved arbejdets udførelse.
 Eleven skal blive i stand til at udføre planlægning, byggepladsindretning,  

 bygningsafsætning af vandrette og lodrette mål ved mindre bygge- og  

 anlægsarbejder i henhold til gældende love, normer og standarder.
 Undervisningen skal tilgodese:
- at eleven opnår forståelse af betydningen af nøjagtighed ved bygge- og  

 anlægsarbejde, - at eleven opnår kendskab til planlægningsteknik, - at eleven opnår kendskab til byggepladsindretning, - at eleven bliver i stand til at udføre bygge- og anlægsarbejde i henhold  

 til givne kvalitetskrav, love, normer og DS-standarder, - at eleven opnår grundlæggende forståelse af og kendskab til  

 kontrolmetoder og deres anvendelse, - at eleven bliver i stand til at anvende almindeligt forekommende  

 instrumenter og måleværktøj i forbindelse med bygningsafsætning, udført på  

 galger og i henhold til standarder og gældende love og normer, - at eleven opnår kendskab til planlægningsteknik, herunder opstilling af  

 logisk rækkefølge for bygge- og anlægsarbejde, netplanlægning.
Arbejdsplan  

 udføres skriftligt samt ved hjælp af EDB, og - at eleven opnår kendskab til byggepladsindretning med hensyn til  

 byggeveje, stier, skurforhold, tildannelsessteder, materialepladser og  

 materiel under hensyntage til arbejdsplan og miljøforhold.
 Eleven skal blive i stand til at aflæse og udføre almindeligt forekommende  

 tegninger inden for byggeområdet samt opnå kendskab til gældende normer,  

 standarder og anvisninger.
 Undervisningen skal tilgodese:
- at eleven opnår indsigt i og kendskab til beskrivelser ved brug af  

 forskellige valgte tegningsformer, - at eleven opnår forståelse af tegningens betydning for udførelsen af det  

 færdige produkt, - at eleven opnår forståelse af tegningsteknik i forbindelse med  

 udarbejdelse af tegninger, - at eleven gennem udførelse af praktiske tegneopgaver udvikler  

 konstruktiv sans samt evne til kritisk vurdering af visuelle indtryk, - at eleven gennem en kombination af teoretisk og praktisk arbejde i emnet  

 bygnings- og konstruktionstegninger opnår kendskab til de forskellige  

 tegningsformer som dobbelt retvinklet projektionstegning, isometri,  

 aksonometri, geometrisk tegning, vandret-, lodret-, snit- og detailbillede,  

 og - at eleven bliver i stand til at anvende de for området almindeligt  

 forekommende tegnerekvisitter.
 Eleven skal blive i stand til at udføre skitsering med anvendelse af  

 forskellige afbildningsformer og kunne videregive visuelle tanker og ideer.
 Undervisningen skal tilgodese:
- et eleven bliver i stand til at udføre skitser efter arkitektonisk,  

 skulpturelt eller naturelt forlæg, - at eleven opnår forståelse af tegningens og tegningsformens betydning  

 for udførelsen af det færdige produkt, - at eleven gennem arbejde med praktiske tegneopgaver udvikler sin  

 kreative sans.
Eleven skal blive i stand til at videregive visuelle indtryk, - at eleven gennem praktisk og teoretisk arbejde med skitsering af  

 arkitektoniske og skulpturelle bygnings- og anlægsdele opnår kendskab til  

 tegningsformer som perspektivisk afbildning, skyggelægning og croquistegning,  

 og - at eleven gennem arbejde med materialer, rekvisitter og redskaber opnår  

 kendskab til de afbildningsmetoder, der normalt anvendes af stenhuggere.
 Eleven skal opnå viden om modellering og rekonstruktion og blive i stand  

 til at udføre modellering efter givne anvisninger og forlæg.
 Undervisningen skal tilgodese:
- at eleven bliver i stand til at udføre modellering efter tegnet,  

 skulpturelt eller naturelt forlæg, - at eleven bliver i stand til at foretage afformning med uægte form, - at eleven bliver i stand til at foretage rekonstruktion af borteroderede  

 skulpturelle dekorationsdele, - at eleven opnår kendskab til de værktøjer og materialer, der anvendes i  

 forbindelse med modellering og afformning, og - at eleven opnår forståelse for den færdige forms kvalitet og udseende  

 samt bliver i stand til at udføre en form under iagttagelse af de  

 arbejdsteknikker og -metoder, der indgår i rekonstruktions- og  

 modelleringsopgaver.
 Eleven skal opnå kendskab til de risici, der er forbundet med arbejdets  

 udførelse, samt kendskab til de sikkerhedsforanstaltninger, der anvendes  

 under arbejdets udførelse.
 Undervisningen skal tilgodese:
- at eleven bliver i stand til at identificere de enkelte  

 arbejdsfunktioners risici, - at eleven opnår kendskab til stenmaterialernes indhold af  

 sundhedsfarlige stoffer, - at eleven opnår færdigheder i brug af personlige værnemidler og  

 kollektive sikkerhedsforanstaltninger, og - at eleven opnår viden om sundhedsskadelige forhold som støv og støj,  

 herudover kendskab til arbejds- og løftestillinger (ergonomi).
 Eleven skal opnå kendskab til hovedlinierne i den danske bygningshistorie  

 samt til almindeligt anerkendte restaureringsteknikker og de overordnede  

 filosofiske holdninger hertil.
 Undervisningen skal tilgodese:
- at eleven opnår indsigt i baggrunden for bygnings- og monumentbevaring,  

 herunder de lovmæssige forhold, - at eleven gennem foredrag og ved brug af audiovisuelle hjælpemidler  

 opnår kendskab til restaureringsæstetik, - at eleven opnår kendskab til de forskellige stilarter, og - at eleven bliver i stand til at identificere stilarterne i forskellige  

 bygnings- og skulpturværker.
 Eleven skal opnå kendskab til de forskellige skrifttyper, som anvendes til  

 inskriptioner i sten, og skal blive i stand til at udføre skrifthugning i  

 natursten og i forskellige fladetyper (ru og glatte).
 Undervisningen skal tilgodese:
- at eleven bliver i stand til at identificere og gengive skrifttyper og  

 stilarter, - at eleven opnår kendskab til anvendelsen af skriftteknologiske  

 hjælpemidler, - at eleven bliver i stand til at udføre skrifthugning i forskellige  

 stenarter og fladetyper, - at eleven opnår kendskab til andre skrifthugnings- og  

 bearbejdningsprocesser, - at eleven bliver i stand til at udføre spatiering, skitsering og  

 tegning, stempling og ridsning, og - at eleven opnår kendskab til traditionelle farvearter,  

 skriftmalingsteknikker og materialer samt bliver i stand til at foretage  

 farveblanding og forgyldning.
 Eleven skal kunne udføre manuel og maskinel kløvning og uddeling af  

 naturstensblokke ved anvendelse af de værktøjer, som anvendes af stenhuggere,  

 samt opnå kendskab til stenmaterialers petrologiske sammensætning.
 Undervisningen skal tilgodese:
- at eleven bliver i stand til at udføre manuelle og maskinelle kløvninger  

 og uddelinger, - at eleven opnår kendskab til stenhuggerens værktøjer og maskiner, - at eleven bliver i stand til at foretage udmåling, sporing, plyring,  

 bredkihling, rundkihling, svaformer, skære- og fræsearbejder, og - at eleven opnår kendskab til stenmaterialers petrologiske sammensætning  

 og bliver istand til at foretage stenanalyser.
 § 11.  Undervisningen omfatter følgende specialefag  

 med den anførte vejledende uddannelsestid og de undervisningsmål, som er  

 anført i stk. 2:
 Stk. 2.  Undervisningen i specialefag har følgende  

 undervisningsformål:
 Eleven skal opnå kendskab til afformning samt blive i stand til at udføre  

 lettere afformningsopgaver efter model under hensyntagen til gældende normer  

 og anvisninger.
 Undervisningen skal tilgodese:
- at eleven bliver i stand til at foretage valg af metode til  

 afformningsopgave, - at eleven opnår forståelse af anvendelse af rigtig afformningsetode, - at eleven gennem teoretisk og praktisk arbejde bliver i stand til at  

 løse forekommende simple afformningsarbejder, - at eleven gennem praktisk arbejde bliver i stand til at anvende de  

 forskellige værktøjer og hjælpemidler, som anvendes i forbindelse med  

 afformning, - at eleven gennem udførelse af afformning opnår forståelse af formens  

 betydning for det færdige arbejdes kvalitet og udseende, og - at eleven bliver i stand til at anvende de arbejdsmetoder, der  

 forekommer i forbindelse med afformning.
 Eleven skal blive i stand til at udføre fladebearbejdning under  

 hensyntagen til behugningsstandarder, herunder de forskellige  

 fladebearbejdningsformer.
 Undervisningen skal tilgodese:
- at eleven bliver i stand til at udføre forskellige fladehugninger, - at eleven bliver i stand til at identificere og udføre specifikke  

 behugningsgrader, - at eleven gennem praktiske og teoretiske opgaver bliver i stand til at  

 analysere, udflugte og udmåle flader, og - at eleven bliver i stand til at udføre kantsætning og bredmejsling,  

 tandhugning og spidsmejsling, stok- og riffelhugning samt skorrering,  

 slibning og polering.
Eleven skal blive i stand til at udføre profilhugninger samt opnå kendskab  

 til konstruktion af profiler Undervisningen skal tilgodese:
- at eleven bliver i stand til at konstruere profiler og udføre skabeloner  

 heraf, - at eleven bliver i stand til at udføre profilbehugning, og - at eleven gennem praktiske og teoretiske opgaver bliver i stand til at  

 anvende bearbejdningsmetoder som riffelhugning, skorrering og slibning.
 Eleven skal blive i stand til at udføre dekorationshugning, formning og  

 anvende de målemetoder, der er ndøvendige for udførelsen af arbejdet, samt  

 opnå kendskab til stilarternes egenarter.
 Undervisningen skal tilgodese:
- at eleven bliver i stand til at anvende de forkellige  

 måloverføringsteknikker, - at eleven bliver i stand til at udføre finishbehandling under  

 hensyntagen til normer og standarder, - at eleven gennem praktiske og teoretiske opgaver kan udføre model samt  

 foretage blokudmåling ved anvendelse af punkterapparat, trepunktoverførelse,  

 og - at eleven bliver i stand til at udføre de forskellige behugningsformer  

 under hensyntagen til stilarten.
§ 12.  Undervisningen i valgfag følger reglerne i  

 hovedbekendtgørelsen.
Der anvendes ca. 8,5 uger til valgfag.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 14.  Eleverne kan i grundfag og i områdefag læse  

 sammen med elever i uddannelsen til stukkatør.
 Stk. 2.  Eleverne kan i grundfag samt i områdefagene  

 konstruktion, tegningslære og bygge- og anlægsarbejde læse sammen med elever  

 i uddannelsen til murer.
Skoleundervisning i virksomheder § 15.  Skolen kan i samarbejde med det lokale  

 uddannelsesudvalg tilrettelægge den praktiske undervisning således, at dele  

 heraf kan gennemføres i en virksomhed.
 Stk. 2.  Såfremt dele af skoleundervisningen gennemføres  

 i en virksomhed, skal dette ske på grundlag af en skriftlig aftale.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
§ 17.  Formålet med praktikuddannelsen er, at eleven  

 opnår indlæring og rutine i de arbejdsdiscipliner, metoder, materialer og  

 værktøj, som almindeligvis anvendes inden for stenhuggerområdet.
Eleven skal  

 beskæftiges med varierende arbejdsopgaver, således at der gives oplæring i  

 alle områdets arbejdsdiscipliner.
 Stk. 2.  For elever, der gennemfører uddannelsen efter §  

 4, eller som har opnået fritagelse for dele af praktikuddannelsen, kan  

 praktikuddannelsens fordeling på praktikspecialer fraviges i fornødent omfang  

 under respekt for de anførte mål.
 § 18.  Det lokale uddannelsesudvalg kan fastsætte  

 vejledende retningslinier om gennemførelse for skolens elever efter  

 hovedbekendtgørelsen.
§ 19.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har et særligt behov med hensyn til skoleundervisning.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, når  

 praktiktiden i en virksomhed er afsluttet.
Praktikerklæringen er samtidig  

 tilmelding af eleven til svendeprøve.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1, og stk. 2. Skolen udleverer blanketterne  

 til praktikvirksomheden.
 Bedømmelse og uddannelsesbeviser m.v.
Uddannelsesbevis § 20.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 21, og afsluttende praktikerklæring er udstedt, jf. §19, stk.  

 2, og når svendeprøven er bestået, jf. §§ 27-29.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, stk. 1, samt oplyse om den opnåede karakter ved  

 svendeprøven, jf. § 29.
 Stk. 4.  Det faglige fællesudvalg opbevarer fortegnelse  

 over udstedet uddannelsesbeviser i 20 år.
Skolebevis § 21.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for  

 udstedelse af skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 24,  

 stk. 3.
 Stk. 5.  Hvis en elev ophører med skoleundervisning,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbevis m.v.
§ 22.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 21, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 21.
Skolevejledning § 24.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejldning, hvis betingelserne for udstedelse af  

 skolebevis, jf. § 21, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 25.  Ved karaktergivning anvendes 13-skalaen, jf.  

 eksamensbekendtgørelsen.
 Stk. 2.  Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
Afsluttende bedømmelse § 26.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 27-29.
 Stk. 3.  Skolen giver i øvrigt karakter i de grundfag,  

 som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode en samlet standpunktskarakter i  

 forhold til målene for undervisningen i disse fag, jf. §§ 10-11. Karakteren  

 gives på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 27.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig  

 prøve og en praktisk prøve, jf. § 28, og foregår uden vejledning.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunktet for bedømmelse af prøven aftales mellem skolen og det  

 faglige udvalg.
Stk. 5.  Elevernes løsning af opgaverne bedømmes efter  

 reglerne i § 29 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 28.  Den skriftlige prøve består af opgaver inden  

 for område- og specialefag.
Skriftligt opslagsmateriale, herunder elevens  

 egne notater og regnemaskiner, må anvendes under løsningen af opgaven.  

 Spørgsmålene skal besvares inden for 8 klokketimer.
 Stk. 2.  Den praktiske opgave inden for område- og  

 specialefag består af følgende discipliner og vægtning af fagene:
 Den praktiske prøves varighed udgør maksimum 60 klokketimer.
 Stk. 3.  Læreren skal være til stede under udførelsen af  

 den praktiske prøve.
§ 29.  Ved bedømmelsen af opgavebesvarelserne ved den  

 skriftlige prøve, jf. § 28, stk. 1, giver læreren og de to censorer hver en  

 karakter under anvendelse af talværdierne i karakterskalaen i § 25, stk. 1.  

 Karakteren ved prøven fremkommer som et gennemsnit af de tre afgivne  

 karakterer.
Karakteren for den skriftlige prøve vægtes med 1/5 af den samlede  

 bedømmelse af eksamen (svendeprøven).
 Stk. 2.  Ved bedømmelsen af opgaveløsningerne ved den  

 praktiske prøve, jf. § 28, stk. 2, giver læreren og de 2 censorer hver en  

 karakter under anvendelse af talværdierne i karakterskalaen i § 25, stk. 1.  

 Karakteren ved prøven fremkommer som et gennemsnit af de 3 afgivne  

 karakterer.
Stk. 3.  Karakteren for den praktiske prøve i stk. 2  

 ganget med 4 plus karakteren for den skriftlige prøve i stk. 1 sammentælles  

 og divideres med 5, hvorefter der afrundes til en decimal efter almindelige  

 regneregler.
For at bestå den afsluttende eksamen (svendeprøve) kræves, at  

 denne karakter er mindst 6.
 Stk. 4.  Resultatet af den afsluttende eksamen  

 (svendeprøve) udtrykkes ved en af de betegnelser uden tal, som er angivet i §  

 25, stk. 2.
Stk. 5.  Ved de beregninger, som er forudsat i stk. 1, 2  

 og 3, foretages ikke afrunding.
Forinden fastsættelse af karakter efter stk.  

 4 foretages afrunding af det endelige resultat til 1 decimal efter  

 almindelige regneregler.
Stk. 6.  De beregninger, som er forudsat i stk. 1, 2 og  

 3, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 30.  Skolen skal tilbyde elever, der ikke består den  

 afsluttende eksamen, en ny eksamen eventuelt efter supplerende  

 praktikuddannelse eller skoleundervisning.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttræden og overgangsbestemmelser § 31.  Bekendtgørelsen træder i kraft den 10. marts  

 1995 og har virkning fra 1. august 1994.
