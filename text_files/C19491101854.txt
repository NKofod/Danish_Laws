 Justitsministeriet, direktøren for fængselsvæsenet, har den 21, januar  

 1949 tilskrevet mig således:
 "Når en person løslades på prøve i henhold til straffelovens § 38  

 eller benådes fra statsfængsel på vilkår af straffri vandel i et nærmere  

 fastsat tidsrum, sender justitsministeriet meddelelse herom bl.a. til den  

 pågældende politimester (i København politidirektøren), hvilken meddelelse er  

 beregnet til henlæggelse blandt domsakterne.
Imidlertid har det i adskillige tilfælde vist sig, at der, når en sådan  

 person i prøvetiden påny forser sig, af politiet rekvireres afskrift af  

 justitsministeriets skrivelse om løsladelsen, og man skal derfor henstille,  

 at det indskærpes, at skrivelser af den nævnte art straks henlægges blandt  

 den pågældendes domsakter, således at disse skrivelser er til stede sammen  

 med akterne, når undersøgelserne indledes i en ny sag." Hvilket jeg herved skal meddele, idet jeg anmoder d'herrer om, at der med  

 de pågældende skrivelser må blive forholdt i overensstemmelse med  

 fængselsdirektørens ønske.
