Teknisk forskrift om særlige  

 stabilitetskrav for ro-ro passagerskibe med vand på dæk i  

 international fart (Stockholm-aftalen) I medfør af § 1, stk. 2, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, som  

 ændret ved lov nr. 887 af 3. december 1997 og efter bemyndigelse i  

 bekendtgørelse nr. 694 af 17. august 1995 fastsættes:
Definitioner og ækvivalensbestemmelser § 1. I denne forskrift forstås  

 ved:
 1)	»Stockholm-aftalen«: Aftale om særlige stabilitetskrav for  

 ro-ro passagerskibe i fast international rutefart mellem, til eller fra havne  

 i Nordvesteuropa og i Østersøen.
 2)	»Kontraherende regering«: Regering som har tilsluttet sig  

 Stockholm-aftalen.
 3)	»International rejse«: Rejse fra en havn i et land, som har  

 tilsluttet sig Stockholm-aftalen, til en havn i et andet land eller  

 omvendt.
 4)	»Ro-ro passagerskib«: Passagerskib med ro-ro lastrum eller  

 speciallastrum, som defineret i regel II-2/3 i Den Internationale Konvention  

 om Sikkerhed til Søs (SOLAS), 1974, med senere ændringer.
 5)	»Særlige stabilitetskrav«: De særlige stabilitetskrav,  

 som er specificeret i bilagene.
 6)	»Designeret havn«: Enhver havn inden for det område, som er  

 afgrænset med linier og kysten som vist på kortet i bilag 1, samt  

 grønlandske havne, fra hvilken ro-ro passagerskibe sejler i fast  

 international rutefart.
 § 2. Følgende lande har tilsluttet sig  

 Stockholm-aftalen: Danmark, Finland, Irland, Norge, Storbritannien, Sverige  

 og Tyskland.
 Stk. 2. Der vil i »Meddelelser fra  

 Søfartsstyrelsen« blive givet oplysning om, hvilke lande, der  

 tilslutter sig Stockholm-aftalen.
 § 3. Denne forskrifts bestemmelser skal ikke  

 forhindre, at man om bord benytter andet udstyr, materiale, udrustninger,  

 apparater m.v. eller gennemfører andre foranstaltninger, som  

 repræsenterer mindst den samme grad af sikkerhed som efter denne  

 forskrift.
 Stk. 2. Søfartsstyrelsen accepterer beregninger,  

 der udføres af anerkendte prøveinstitutter, herunder af  

 prøveinstitutter i andre EU-medlemstater samt i lande, der er omfattet  

 af EØS-aftalen, og som giver passende og tilfredsstillende garantier  

 af teknisk, fagmæssig og uafhængig art.
Anvendelsesområde og dokumentation § 4. De særlige stabilitetskrav samt  

 bestemmelserne om, hvornår disse får virkning, jf. bilag 2,  

 gælder for alle ro-ro passagerskibe uanset flag, som går i fast  

 international rutefart mellem, til eller fra designerede havne.
 § 5. Et ro-ro passagerskib, som er omfattet af  

 denne forskrift, skal være forsynet med et dokument, som  

 erklærer, at skibet opfylder de særlige stabilitetskrav.
 Stk. 2. For danske ro-ro passagerskibe udstedes det i  

 stk. 1 omtalte dokument af Søfartsstyrelsen.
 Stk. 3. Søfartsstyrelsen accepterer det i stk. 1  

 omtalte dokument, hvis det af en kontraherende regering er udstedt til et  

 skib under dets flag, som bevis på, at skibet opfylder de særlige  

 stabilitetskrav.
 Stk. 4. Et i stk. 1 omtalt dokument, som er udstedt af en  

 regering, som ikke er en kontraherende regering, til et skib under dets flag,  

 vil blive accepteret af Søfartsstyrelsen, medmindre der er  

 åbenbare grunde til at antage, at skibet ikke opfylder de særlige  

 stabilitetskrav.
Dispensation, straffebestemmelse og  

 ikrafttræden § 6. Søfartsstyrelsen kan helt eller  

 delvist fritage et dansk ro-ro passagerskib, som ikke normalt sejler i fast  

 international rutefart mellem, til eller fra designerede havne, fra  

 opfyldelsen af bestemmelserne i denne forskrift, hvis skibet er nødt  

 til at foretage en enkelt rejse mellem, til eller fra designerede havne.
 Stk. 2. En fritagelse i henhold til stk. 1 kan kun  

 meddeles efter konsultation mellem Søfartsstyrelsen og kontraherende  

 regeringer, fra eller til hvis havn rejsen skal finde sted, hvis såvel  

 Søfartsstyrelsen som disse kontraherende regeringer er enige om, at  

 skibet opfylder internationale sikkerhedskrav, som er tilstrækkelige  

 for den rejse, som skibet skal foretage.
 Stk. 3. Bestemmelsen i stk. 2 gælder ligeledes i  

 tilfælde af, at en anden regering fritager et skib under dens flag for  

 helt eller delvist at opfylde de særlige stabilitetskrav for en enkelt  

 rejse.
 § 7. Overtrædelse af denne forskrift  

 straffes med bøde, hæfte eller fængsel i indtil 1  

 år.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, 1)	at der ved overtrædelsen er sket skade på liv eller  

 helbred eller fremkaldt fare herfor, 2)	at der tidligere er afgivet påbud efter § 15 i lov om skibes  

 sikkerhed m.v. for samme eller tilsvarende forhold, eller 3)	at der ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særligt  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Forskriften træder i kraft den 1. april  

 1998.
 Stk. 2. Søfartsstyrelsens tekniske forskrift nr. 2  

 af 17. marts 1997 om særlige stabilitetskrav for ro-ro passagerskibe  

 med vand på dæk i international fart (Stockholm-aftalen)  

 ophæves.
Søfartsstyrelsen, den 3. marts 1998 Christian Breinholt /Arne Mikkelsen Bilag 1 Signifikante  

 bølgehøjder 1.	Generelt Dette bilag angiver de signifikante  

 bølgehøjder (Hs), som skal benyttes til at bestemme  

 vandhøjden, når den tekniske standard indeholdt i bilag 2 tages  

 i anvendelse.
 Tallene er angivet på de vedlagte kort, der  

 viser de signifikante bølgehøjder, som ikke overskrides mere  

 end 10 % af året for de forskellige havområder, som er  

 dækket af Stockholm-aftalen.
 Ved kysterne antages det, at den signifikante  

 bølgehøjde er mindre end 1,5 meter, såfremt andet ikke er  

 angivet på kortet.
2.	Årstidsbestemt sejlads Hvis en allerede etableret operatør, som på  

 årsbasis opererer med fast rutefart, ønsker at indsætte  

 yderligere ro-ro passagerskibe til at sejle i en kortere periode på  

 denne faste rutefart, skal de berørte landes administrationer, dvs. i  

 begge ender af ruten, være enige om den signifikante  

 bølgehøjde, som er gældende for den  

 pågældende periode af året.
 Enhver sådan aftale, bortset fra en aftale om et  

 enkelt skib, der sejler i en periode af mindre end en måneds varighed,  

 skal meddeles til Generalsekretæren for IMO, som viderebringer den til  

 de regeringer som har tilsluttet sig SOLAS-Konventionen, samt til  

 EU-Kommissionen.
(2 Kort) Bilag 2 Stabilitetskrav i henhold til  

 aftalen Indledning Anvendelsesområde Passagerskibe med ro-ro lastrum eller speciallastrum, som  

 defineret i regel II-2/3 i Meddelelser fra Søfartsstyrelsen B, med  

 ændringer, skal opfylde bestemmelserne i denne aftale.
Bestemmelserne  

 skal være opfyldt ikke senere end ved det første periodiske  

 hovedsyn efter den dato for opfyldelse, som er anført nedenfor, alt  

 efter værdien af den beregnede faktor A/Amax.
 A/Amax er som defineret i bilag til »Calculation Procedure  

 to Assess the Survivability Characteristics of Existing Ro-Ro Passenger Ships  

 When Using a Simplified Method Based Upon Resolution A.265(VIII)«, udarbejdet  

 af IMO's Søsikkerhedskommité på dens 59. møde i  

 juni 1991 (MSC/Circ.574).
A/Amax-værdien	Dato for opfyldelse Mindre end 85%	1. april 1997 Mindre end 90%	31. december 1998 Mindre end 95%	31. december 1999 Mindre en 97,5%	31. december 2000 97,5% eller højere	31. december 2001, men under  

 ingen omstændigheder senere end 1. oktober 2002 Stabilitetsstandarder 1	Udover kravene i Meddelelser fra  

 Søfartsstyrelsen B, regel II-1/8, skal ro-ro passagerskibe under  

 hensyntagen til bestemmelserne i stk. 2, hvis de finder anvendelse, opfylde  

 følgende:
1.1	Bestemmelserne i Meddelelser fra  

 Søfartsstyrelsen B, kapitel II-1, regel 8, stk. 2.3 skal opfyldes,  

 idet der tages højde for effekten af en hypotetisk mængde  

 havvand, som antages at være akkumuleret på det første  

 dæk over konstruktionsvandlinien for ro-ro lastrum eller  

 speciallastrum, som defineret i regel II-2/3, og som antages at være  

 skadet (herefter refereret til som »det skadede ro-ro dæk«). Det er  

 ikke nødvendigt at opfylde de andre krav i regel 8 ved anvendelsen af  

 stabilitetsstandarden indeholdt i denne aftale.
Den mængde havvand, som  

 antages at blive akkumuleret, skal beregnes på basis af et vandspejl  

 med en fast højde over:
a)	Det laveste punkt af dækkets kant i det  

 skadede rum på ro-ro-dækket, eller b)	når dækkets kant i det skadede rum er  

 nedsænket, da skal beregningerne baseres på en fast højde  

 over den stille havoverflade ved alle krængnings- og  

 trimvinkler, som følger:
.1	0,5 m hvis restfribordet (fr) er 0,3 m eller  

 mindre; .2	0,0 m hvis restfribordet (fr) er 2,0 m eller mere;  

 og .3	mellemliggende værdier skal beregnes ved  

 lineær interpolation, hvis restfribordet (fr) er 0,3 m eller mere, men  

 mindre end 2,0; hvor restfribordet (fr), i det aktuelle  

 skadestilfælde, er minimumsafstanden mellem det beskadigede  

 ro-ro-dæk og den endelige vandlinie ved skadestedet, idet der ikke skal  

 tages hensyn til effekten af den mængde vand der er akkumuleret  

 på det skadede ro-ro dæk; 1.2	hvor et højeffektivt lænsesystem er  

 installeret, kan Søfartsstyrelsen tillade en reduktion af den anvendte  

 højde af vandoverfladen i overensstemmelse med de retningslinier, som  

 måtte bliver udarbejdet af IMO; 1.3	for skibe med geografisk begrænsede  

 fartsområder, kan Søfartsstyrelsen acceptere en reduktion af den  

 anvendte højde af vandoverfladen, som bestemt i overensstemmelse med  

 pkt. 1.1, ved at erstatte denne højde med følgende:
.1	0,0 m hvis den signifikante bølgehøjde  

 (Hs), som er fastlagt for det pågældende område er 1,5 m  

 eller mindre; .2	værdien der er bestemt i overensstemmelse med  

 pkt. 1.1, hvis den signifikante bølgehøjde (Hs), som er  

 fastlagt for det pågældende område er 4,0 m eller  

 derover; .3	mellemliggende værdier skal beregnes ved  

 lineær interpolation, hvis den signifikante bølgehøjde  

 (Hs) som er fastlagt for det pågældende område er 1,5 m  

 eller mere, men mindre end 4,0 m; under forudsætning af, at følgende  

 betingelser er opfyldt:
.4	Søfartsstyrelsen finder det godtgjort, at den  

 pågældende signifikante bølgehøjde (Hs), ikke  

 overskrides med en sandsynlighed på mere end 10%; og .5	at fartsområdet, og hvis aktuelt, den del af  

 året for hvilken en bestemt værdi af bølgehøjden  

 (Hs) er fastlagt, er indført i certifikaterne; og 1.4	som et alternativ til kravene i pkt. 1.1 eller pkt.  

 1.3, kan Søfartsstyrelsen undtage for opfyldelse af disse krav og  

 acceptere dokumentation fra modelforsøg, der er foretaget for det  

 enkelte skib.
Modelforsøget skal udarbejdes i henhold til den metode  

 for afvikling af modelforsøg, som fremgår af bilag 3.  

 Modelforsøget skal vise, at skibet ikke vil kæntre med en  

 antaget skadesudstrækning som angivet i Meddelelser fra  

 Søfartsstyrelsen B II-1, regel 8, stk. 4, på den værste  

 placering i henhold til pkt. 1.1 i en uregelmæssig søtilstand,  

 og 1.5	der skal i skibets certifikater indføres en  

 reference til Søfartsstyrelsens godkendelse af resultaterne fra  

 modelforsøget, som en ækvivalens til opfyldelse af kravene i  

 pkt. 1.1 eller pkt. 1.3, samt værdien af den signifikante  

 bølgehøjde (Hs), der er anvendt ved modelforsøgene.
 1.6	Den information, som skal gives til skibets  

 fører i overensstemmelse med Meddelelser fra Søfartsstyrelsen  

 B, kapitel II-1, regel 8, stk. 7.1 og 7.2, og som er udarbejdet for at  

 opfylde stk. 2.3 til 2.3.4, skal opfyldes uændret for ro-ro  

 passagerskibe, som godkendes i overensstemmelse med aftalen.
 2	For at kunne bedømme effekten af det volumen  

 af antaget akkumuleret søvand på det skadede ro-ro-dæk som  

 angivet i pkt. 1, skal de følgende bestemmelser gælde:
2.1	Et tværskibs- eller langskibsskod skal  

 betragtes som intakt, hvis alle dele af det ligger inden for de lodrette  

 flader på begge sider af skibet, beliggende med en afstand fra  

 yderklædningen lig med 1/5 af skibets bredde, som defineret i  

 Meddelelser fra Søfartsstyrelsen B, kapitel II-1, regel 2, og  

 målt vinkelret på centerlinien ved den dybeste  

 inddelingslastelinie; 2.2	i de tilfælde, hvor skibets skrog  

 konstruktionsmæssigt er gjort bredere på en vis del for at kunne  

 opfylde bestemmelserne i denne regel, skal den resulterende forøgelse  

 af B/5-værdien anvendes.
Denne forøgelse af B/5- værdien  

 er dog ikke bestemmende for placeringen af de eksisterende  

 skodgennemføringer, rørsystemer etc., som var accepterede inden  

 forøgelsen af bredden; 2.3	vandtætheden af tværskibs- og  

 langskibsskodder, som tages i betragtning som effektive til at begrænse  

 det antagne akkumulerede søvand i det pågældende rum  

 på det skadede ro-ro-dæk, skal vurderes sammen med det anvendte  

 lænsesystem og skal kunne modstå det hydrostatiske tryk i  

 overensstemmelse med resultaterne af skadesberegningerne.
Sådanne  

 skodder skal være mindst 4 m høje, medmindre vandhøjden  

 er mindre end 0,5 m.
I sådanne tilfælde kan højden af  

 skodderne beregnes i overensstemmelse med følgende:
Bh  =  8hw hvor	Bh er skodhøjden, og hw er vandhøjden, Minimumshøjden på skoddet må i  

 intet tilfælde være mindre end 2,2 m.
Hvor det drejer sig om et  

 skib med hængedæk for biler skal minimumshøjden på  

 skoddet dog ikke være mindre end højden til undersiden af  

 hængedækket, når det er i nedsænket position.
2.4	Når det drejer sig om specielle arrangementer  

 som f.eks. hængedæk i fuld bredde og brede sidecasinger, kan  

 andre skodhøjder accepteres på basis af detaljerede  

 modelforsøg; 2.5	Effekten af det antagne akkumulerede volumen af  

 søvand behøver ikke at blive taget i betragtning for noget rum  

 på det skadede ro-ro-dæk, under forudsætning af, at et  

 sådant rum er forsynet med jævnt fordelte lænseporte langs  

 siderne af rummet, på hver side af dækket.
Disse skal opfylde  

 følgende:
.1A > 0,3 l hvor A er det totale areal af lænseporte  

 på hver side af dækket i m2; og l er længden af rummet i  

 meter; .2	skibet skal have et restfribord på mindst 1,0  

 m i værste skadeskondition, uden at effekten af det antagne  

 akkumulerede volumen af vand på det skadede ro-ro-dæk tages i  

 betragtning; og .3	sådanne lænseporte skal være  

 anbragt inden for en højde af 0,6 m over det skadede ro-ro-dæk,  

 og den nedre kant af lænseportene må ikke være mere end 2  

 cm over det skadede ro-ro-dæk; og .4	sådanne lænseporte skal have  

 lukkeanordninger eller klapper til forhindring af vandindtrængning  

 på ro-ro-dækket, samtidig med at de skal tillade at vand, som kan  

 samle sig på ro-ro-dækket, drænes væk; og 2.6	når et skod over ro-ro-dækket antages  

 at være skadet, skal begge rummene, som grænser op til skoddet,  

 anses for at være vandfyldt op til samme vandniveauhøjde, som  

 beregnet i pkt. 1.1 og 1.3 ovenfor.
Bilag 3 Metode for afvikling af  

 modelforsøg 1	Målsætning Ved modelforsøgene, der er foreskrevet i aftalens  

 bilag 2, pkt. 1.4, skal det vises, at skibet er i stand til at modstå  

 en søtilstand, som defineret i pkt. 3 herunder, samtidig med at de  

 værst tænkelige skadesforhold tages i betragtning.
2	Skibsmodel 2.1	Modellen skal være en kopi af det aktuelle  

 skib, både med hensyn til den ydre form og det indvendige arrangement -  

 dette gælder især alle beskadigede områder, som har  

 indflydelse på vandfyldningen og vandets bevægelser.
Skaden skal  

 repræsentere det værst tænkelige definerede  

 skadestilfælde for opfyldelse af Meddelelser fra  

 Søfartsstyrelsen B, kapitel II-1, regel 8, stk. 2.3.2. Et yderligere  

 forsøg kræves på ret køl ved en midtskibsskade,  

 hvis det værste skadesområde i henhold til SOLAS 90 er uden for  

 afstanden + - 10 % Lpp fra midtskibs.
Dette ekstra forsøg kræves  

 kun, hvis ro-ro rummene antages at være skadet.
 2.2	Modellen skal være i overensstemmelse med  

 følgende:
.1	længden mellem perpendikulærerne (Lpp)  

 skal være mindst 3 meter; .2	skroget skal være tilstrækkeligt tyndt  

 på områder, hvor dette forhold har indflydelse på  

 resultatet; .3	det aktuelle skibs karakteristika for  

 bevægelse skal modelleres korrekt.
Der skal tages særligt hensyn  

 til korrekt skalering af gyrationsradius for rulning og duvning.
Dybgang,  

 trim, krængning og tyngdepunkt skal repræsentere det værst  

 tænkelige skadestilfælde; .4	væsentlige konstruktionsdetaljer, såsom  

 vandtætte skodder, luftkanaler etc. over og under skoddækket, som  

 kan forårsage usymmetrisk vandfyldning, skal så vidt det er  

 praktisk muligt, udføres korrekt i modellen for at kunne  

 repræsentere den virkelige situation; .5	formen på skadesåbningen skal være  

 som følger:
.5.1	Rektangulært sideprofil med  

 åb-ningsbredde i henhold til Meddelelser fra Søfartsstyrelsen B,  

 kapitel II-1, regel 8, stk. 4.1, og ubegrænset lodret  

 udstrækning; .5.2	ligebenet trekantsprofil i det vandrette plan med  

 en dybde lig med B/5 i henhold til Meddelelser fra Søfartsstyrelsen B,  

 kapitel II-1, regel 8, stk. 4.2.
3	Fremgangsmåde ved  

 modelforsøget 3.1	Modellen skal underkastes en langkammet,  

 uregelmæssig søtilstand defineret ved et JONSWAP*)  

 bølgespektrum med en signifikant bølgehøjde Hs som  

 angivet i pkt. 1.3 i bilag 2 om stabilitetskrav, samt en peakperiode Tp og en  

 forstærkningsfaktor g som følger:
.1	Tp = 4 kvadratroden af Hs  med g = 3.3; og .2	Tp lig med rulningens resonansperiode for det  

 skadede skib uden vand på dæk ved den angivne lastekondition, men  

 ikke større end 6 kvadratroden af Hs  med g  = 1.
3.2	Modellen skal kunne drive frit og være  

 anbragt i en tværsø (90° i forhold til sejlret ningen) med  

 hullet der udgør skaden vendt mod bølgerne.
Modellen må  

 ikke fastholdes på en sådan måde, at den ikke kan  

 kæntre.
Hvis skibet holder sig på ret køl i vandfyldt  

 tilstand, skal det krænges 1° mod skaden.
3.3	Der skal udføres mindst 5 forsøg for  

 hver peakperiode.
Hvert forsøg skal have en varighed, således at  

 stationær tilstand opnås, men varigheden må ikke være  

 under 30 minutter regnet i fuldskala.
Forskellige realiseringer af  

 bølgetog skal anvendes ved hvert forsøg.
3.4	Hvis ingen af forsøgene resulterer i en  

 slutkrængning mod skadestedet, skal forsøgene gentages med 5  

 forsøg med hver af de 2 angivne bølgeforhold, eller som et  

 alternativ skal modellen tilføres 1° krængning mod skadestedet,  

 og forsøget skal gentages med 2 forsøg med hver af de 2 angivne  

 bølgeforhold.
Formålet med disse yderligere forsøg er  

 på den bedst mulige måde at vise muligheden for at overleve  

 kæntring i begge retninger.
 3.5	Forsøgene skal udføres for  

 følgende skadestilfælde:
.1	Den værst tænkelige skade med hensyn til  

 arealet under GZ-kurven i henhold til kravene i Meddelelser fra  

 Søfartsstyrelsen B; og .2	den værste skade midtskibs med hensyn til  

 restfribord i midtskibsområdet, hvis dette er krævet i henhold  

 til pkt. 2.1.
4	Overlevelseskriterium 4.1	Skibet skal betragtes som ikke forlist, hvis en  

 stationær tilstand er opnået ved de skiftende forsøg, som  

 er krævet i henhold til pkt. 3.3, men under forudsætning af pkt.  

 4.2.
 4.2	Rulningsvinkler på mere end 30° fra den  

 lodrette akse, som forekommer hyppigere end i 20% af rulningsperioderne eller  

 en fast krængning større end 20°, skal betragtes som forlis,  

 selvom en stationær tilstand er opnået.
5	Godkendelse af forsøg 5.1	Søfartsstyrelsens skal  

 forhåndsgodkende modelforsøgsprogrammet.
Man skal også  

 være opmærksom på, om mindre skader kan forårsage den  

 værst tænkelige situation.
5.2	Forsøget skal dokumenteres ved hjælp  

 af en rapport og en video eller anden visuel dokumentation, som indeholder  

 alle relevante oplysninger om skibet og forsøgsresultaterne.
En kopi  

 af videoen og rapporten skal videregives til IMO sammen med  

 Søfartsstyrelsens godkendelse af forsøget.
