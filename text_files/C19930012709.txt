 I forbindelse med ændringer af ejendomsavancebeskatningsloven er der i  

 vurderingsloven indsat en ny § 4 B.
 For ejendomme erhvervet før 19. maj 1993, med undtagelse af ejerboliger og  

 næringsejendomme, kan der ved opgørelse af avancen efter  

 ejendomsavancebeskatningsloven anvendes en af tre indgangsværdier:
1. Den faktiske kontantomregnede anskaffelsessum  

 tillagt vedligeholdelses- og forbedringsudgifter 2. Ejendomsværdien ved årsreguleringen eller  

 årsomvurderingen pr. 1. januar 1993 med tillæg af 10 % 3. En særskilt ansættelse af ejendomsværdien pr. 19.  

 maj 1993 efter vurderingslovens § 4 B begæret inden 1. januar 1994 En ejer der har begæret en § 4 B vurdering kan ikke i stedet anvende  

 årsreguleringen pr. 1. januar 1993 med tillæg af 10 %. Hvis  

 anskaffelsessummen med tillæg af vedligeholdelses- og forbedringsudgifter er  

 højere end ejendomsværdien ved § 4 B vurderingen kan ejeren dog anvende  

 anskaffelsessummen.
 Efter bestemmelsens ordlyd har ansættelsen alene betydning for  

 avanceopgørelsen efter ejendomsavancebeskatningsloven.
 Af bemærkningerne til lovforslaget fremgår endvidere, at såfremt det ved  

 en § 4 B vurdering konstateres, at ejendommen er væsentligt for lavt  

 vurderet, må det forventes, at dette forhold vil afspejle sig i en højere  

 ansættelse ved de efterfølgende vurderinger.
Almindelige regler for § 4 B vurderinger Vurdreinger efter vurderingslovens § 4 B foretages, med undtagelse af de i  

 afsnittet Særlige regler for § 4 B vurderinger nævnte forhold, efter  

 vurderingslovens almindelige regler for ansættelse af ejendomsværdi.
 Ansættelserne påklages i normal instansfølge til Skyldråd og  

 Landsskatteret efter reglerne i vurderingsloven og skattestyrelsesloven.  

 Klagefristen til skyldrådet er 4 uger.
Særlige regler for § 4 B vurderinger For vurderinger i medfør af vurderingslovens § 4 B gælder følgende særlige  

 regler:
