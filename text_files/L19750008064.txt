 Ved kgl. resolution af 13. oktober 1972 har Danmark ratificeret den af Den  

 internationale Arbejdskonference i Geneve i 1937 vedtagne konvention nr. 62  

 om sikkerhedsforskrifter inden for byggeindustrien.
 Konventionen har følgende ordlyd (den franske tekst er udeladt her):
KONVENTION nr. 62 om sikkerhedsforskrifter inden for byggeindustrien Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 3. juni 1937 er trådt sammen til sin 23. samling og som er af den opfattelse, at byggearbejde medfører alvorlige farer for  

 ulykkestilfælde, som det er nødvendigt at formindske både af humanitære og af  

 økonomiske grunde, og som har besluttet at vedtage visse forslag vedrørende  

 sikkerhedsforanstaltninger for arbejdere i byggeindustrien med hensyn til  

 stilladser og hejseapparater, hvilket spørgsmål er opført som første punkt på  

 konferencens dagsorden, og som under hensyn til ønskeligheden af, at der indføres ensartede  

 mindstekrav vedrørende sikkerhedsforanstaltninger, uden at der foreskrives  

 krav, der vil være for strenge til at finde almindelig anvendelse, er af den  

 opfattelse, at den mest passende form for disse forslag er en international  

 konvention ledsaget af en henstilling, der indeholder et mønsterreglement  

 vedrørende sikkerhedsforanstaltninger, vedtager i dag den 23. juni 1937 følgende konvention, som benævnes  

 konvention af 1937 om sikkerhedsforskrifter (inden for byggeindustrien):
 Parternes forpligtelser efter konvention.
Artikel 1 1. Ethvert medlem af Den internationale  

 Arbejdsorganisation, som ratificerer denne konvention, forpligter sig til at  

 opretholde en lovgivning:
 2. Ethvert sådant medlem forpligter sig endvidere til  

 hvert tredje år til Det internationale Arbejdsbureau at afgive en rapport om,  

 i hvilket omfang de forskrifter, der indeholdes i det mønsterreglement, der  

 findes som tillæg til henstillingen af 1937 angående  

 sikkerhedsforanstaltninger (inden for byggeindustrien) eller i sådant  

 revideret mønsterreglement, der senere måtte blive anbefalet af Den  

 internationale Arbejdskonference, er blevet gennemført.
Artikel 2 1. Den lovgivning, der skal sikre gennemførelsen af de  

 almindelige bestemmelser, der indeholdes i afsnittene II-IV i denne  

 konvention, skal finde anvendelse på alt arbejde, der udføres på byggepladsen  

 i forbindelse med opførelse, reparation, ombygning, vedligeholdelse og  

 nedrivning af bygninger af enhver art.
 2. Den omhandlede lovgivning kan bestemme, at den  

 kompetente myndighed - efter forhandling med vedkommende arbejdsgiver- og  

 arbejderorganisationer, hvor sådanne findes - helt eller delvis fra  

 lovgivningens bestemmelser kan undtage sådanne arbejder, der normalt udføres  

 under rimelige, sikre forhold.
Artikel 3 Den lovgivning, der skal sikre gennemførelsen af de almindelige  

 bestemmelser, der indeholdes i afsnittene II-IV i denne konvention, og de  

 regler, der udarbejdes af vedkommende myndighed med henblik på at gennemføre  

 det mønsterreglement, der findes som tillæg til henstillingen af 1937  

 angående sikkerhedsforanstaltninger (inden for byggeindustrien). skal:
Artikel 4 Enhver medlemsstat, som ratificerer denne konvention, forpligter sig til  

 at opretholde eller at sikre sig, at der forefindes en tilsynsordning, der er  

 i stand til at sikre en effektiv overholdelse af dens lovgivning vedrørende  

 sikkerhedsforanstaltninger inden for byggeindustrien.
Artikel 5 1. Såfremt en medlemsstats territorium omfatter store  

 områder, inden for hvilke den kompetente myndighed anser det for  

 uigennemførligt at håndhæve bestemmelserne i denne konvention som følge af  

 befolkningens fåtallighed eller som følge af områdets økonomiske  

 udviklingstrin, kan myndigheden fritage sådanne områder for at være omfattet  

 af konventionens bestemmelser, enten i almindelighed eller med sådanne  

 undtagelser for så vidt angår særlige områder eller særlige arter af  

 byggearbejder, som den finder passende.
 2. Enhver medlemsstat skal i sin første årsrapport om  

 gennemførelsen af denne konvention, som den afgiver i henhold til artikel 22  

 i Den internationale Arbejdsorganisations statut, angive de områder, med  

 hensyn til hvilke den agter at bringe bestemmelserne i denne artikel i  

 anvendelse, og ingen medlemsstat kan efter at have afgivet sin første  

 årsrapport bringe bestemmelserne i denne artikel i anvendelse på andre end de  

 således angivne områder.
 3. Enhver medlemsstat, der bringer bestemmelserne i  

 denne artikel i anvendelse, skal i senere årsrapporter angive de områder, med  

 hensyn til hvilke den giver afkald på retten til at bringe bestemmelserne i  

 denne artikel i anvendelse.
Artikel 6 Enhver medlemsstat, som ratificerer denne konvention, forpligter sig til  

 årligt til Det internationale Arbejdsbureau at indberette de seneste  

 statistiske oplysninger vedrørende antallet og arten af ulykkestilfælde, der  

 er overgået personer beskæftiget ved arbejde inden for rammerne af denne  

 konvention.
 Almindelige bestemmelser vedrørende  

 stilladser.
Artikel 7 1. Der skal sørges for passende stilladser for  

 arbejdere ved alle arbejder, som ikke kan udføres sikkert ved hjælp af en  

 stige eller andre midler.
2. Et stillads må ikke rejses, tages med eller ændres  

 væsentligt, medmindre det sker 3. Alle stilladser og indretninger, der knytter sig  

 dertil, og alle stiger skal:
 4. Stilladser skal være således opført, at ingen del  

 deraf kan forskubbes ved normal brug.
 5. Stilladser må ikke overbelastes, og belastningen  

 skal så vidt muligt være ligelig fordelt.
 6. Forinden der installeres hejseapparater på  

 stilladser, skal der træffes særlige forholdsregler med henblik på at sikre  

 sådanne stilladsers styrke og stabilitet.
 7. Stilladser skal tilses periodisk af en kompetent  

 person.
 8. Forinden det tillades arbejderne at anvende et  

 stillads, skal arbejdsgiveren, hvad enten stilladset er rejst af hans  

 arbejdere eller af andre, sikre sig, at det fuldt ud opfylder de krav, der  

 stilles i denne artikel.
Artikel 8 1. Arbejdsdæk, gangbroer og trapper skal:
 2. I tilfælde af, at arbejdsdæk, gangbroer,  

 arbejdssteder og trapper ligger i en højde, som overstiger en i den nationale  

 lovgivning foreskrevet højdegrænse, skal:
Artikel 9 1. Enhver åbning i gulvet i en bygning eller i et  

 arbejdsdæk skal, med undtagelse af den tid og i det omfang, hvori det er  

 nødvendigt at tillade adgang af personer eller transport eller flytning af  

 materialer, være forsynet med passende indretninger for at hindre, at  

 personer eller materialer styrter ned.
 2. Når personer beskæftiges på et tag, hvor der er  

 fare for at styrte ned fra en højde, der ligger over den i den nationale  

 lovgivning fastsatte, skal der træffes passende forholdsregler for at  

 forhindre nedstyrtning af personer eller materialer.
 3. Der skal træffes passende forholdsregler for at  

 forhindre, at personer rammes af genstande, der måtte falde ned fra  

 stilladser eller andre arbejdssteder.
Artikel 10 1. Der skal tilvejebringes sikker adgang til alle  

 arbejdsdæk og andre arbejdssteder.
 2. Enhver stige skal være sikkert fæstnet og af en  

 sådan længde, at den i hvilken som helst stilling, den bruges, tjener som  

 sikkert hånd- og fodfæste.
 3. Ethvert sted, hvor der arbejdes, og adgangsvejene  

 dertil skal være passende oplyst.
 4. Der skal træffes passende forholdsregler for at  

 forhindre fare fra elektrisk udstyr.
 5. Ingen materialer på byggepladsen må stables eller  

 anbringes således, at de frembyder fare for personer.
 Almindelige bestemmelser vedrørende  

 hejseapparater.
Artikel 11 1. Hejseapparater og taljer, herunder deres  

 befæstelse, forankring og understøtning, skal være:
 2. Ethvert tov, der bruges ved ophejsning eller  

 nedfiring af materialer eller som ophængningsmiddel, skal være af passende  

 kvalitet og styrke og frit for åbenbare mangler.
Artikel 12 1. hejseapparater og taljer skal undersøges og  

 afprøves på passende måde efter opstillingen på byggepladsen forinden brugen  

 og skal efterprøves på stedet med mellemrum, der fastsættes af den nationale  

 lovgivning.
 2. Alle kæder, ringe, kroge, spændhager, hvirvelbøjler  

 og taljer, der bruges ved ophejsning eller nedfiring af materialer, eller som  

 ophængningsmidler, skal undersøges med mellemrum.
Artikel 13 1. Enhver fører af kraner eller hejseapparater skal  

 være kvalificeret dertil.
 2. Ingen person må anvendes til manøvring af et  

 hejseapparat, herunder stilladsspil, eller til at give tegn til føreren, med  

 mindre han har opnået den i den national lovgivning fastsatte alder.
Artikel 14 1. For ethvert hejseapparat, alle kæder, ringe, kroge,  

 spændhager, hvirvelbøjler og taljer, der anvendes ved ophejsning eller  

 nedfiring, eller som ophængningsmidler, skal den tilladte nyttelast  

 fastsættes på passende måde.
 2. Ethvert hejseapparat og alle de grejer, der  

 omhandles i foranstående stykke, skal på en tydelig måde afmærkes om den  

 tilladte nyttelast.
 3. Med hensyn til hejseapparater, hvis tilladte  

 nyttelast er variabel, skal størrelsen af hver enkelt nyttelast og de  

 omstændigheder, hvorunder den er tilladt, være tydeligt tilkendegivet.
 4. Ingen del af et hejseapparat eller af de grejer,  

 der omhandles i stk. 1 i denne artikel, må belastes ud over den tilladte  

 nyttelast, undtagen hvor det drejer sig om belastningsprøver.
Artikel 15 1. Motorer, maskindele, transmissioner, elektriske  

 ledninger og andre farlige dele af hejseapparaterne skal være forsynet med de  

 fornødne beskyttelsesforanstaltninger.
 2. Hejseapparater skal være forsynet med sådanne  

 indretninger, der gør risikoen for, at lasten skal falde ned ved et uheld,  

 til den mindst mulige.
 3. Der bør træffes passende foranstaltninger til at  

 gøre risikoen ved, at nogen del af en ophængt last tilfældig forskubbes, til  

 den mindst mulige.
 Almindelige bestemmelser vedrørende  

 sikkerhedsudstyr og førstehjælp.
Artikel 16 1. Alt nødvendigt, personligt sikkerhedsudstyr skal  

 stå til rådighed for de personer, der beskæftiges ved byggearbejdet, og skal  

 holdes i passende stand til øjeblikkelig brug.
 2. Det påhviler arbejderne at gøre brug af det således  

 anskaffede udstyr, og arbejdsgiveren skal træffe passende foranstaltninger  

 til at sikre, at vedkommende gør brug af udstyret.
Artikel 17 Når arbejde foregår på eller i umiddelbar nærhed af et sted, hvor der er  

 fare for drukning, skal det påses, at alt nødvendigt udstyr står til rådighed  

 og holdes i beredskab, ligesom alle nødvendige skridt skal tages for hurtigst  

 muligt at kunne komme enhver person, der er i fare, til hjælp.
Artikel 18 Der skal træffes passende forholdsregler med henblik på omgående  

 førstehjælpsbehandling af alle skader, som må antages at kunne indtræde under  

 arbejdet.
 Afsluttende bestemmelser.
Artikel 19 De officielle ratifikationer af denne konvention skal fremsendes til  

 generaldirektøren for Det internationale Arbejdsbureau med henblik på  

 registrering.
Artikel 20 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 registreret hos generaldirektøren.
 2. Den træder i kraft tolv måneder efter den dag, på  

 hvilken to medlemsstaters ratifikationer er blevet registreret hos  

 generaldirektøren.
 3. Derefter træder denne konvention i kraft for enhver  

 medlemsstat tolv måneder efter den dag, på hvilken dens ratifikation er  

 blevet registreret.
Artikel 21 Så snart to af Den internationale Arbejdsorganisations medlemmers  

 ratifikationer er blevet registreret, skal generaldirektøren for Det  

 internationale Arbejdsbureau udsende meddelelse herom til alle medlemmer af  

 Den internationale Arbejdsorganisation.
Han skal ligeledes sende dem  

 meddelelse om registreringen af ratifikationer, som senere tilstilles ham fra  

 andre medlemmer af organisationen.
Artikel 22 1. En medlemsstat, som har ratificeret denne  

 konvention, kan opsige den efter udløbet af en periode på ti år fra den dag,  

 på hvilken konventionen først træder i kraft, ved at sende meddelelse herom  

 til generaldirektøren for Det internationale Arbejdsbureau til registrering.  

 En sådan opsigelse får først virkning et år efter den dag, på hvilken den er  

 registreret.
 2. Enhver medlemsstat, som har ratificeret denne  

 konvention, og som ikke inden for et år efter udløbet af den i foregående  

 stykke omtalte tiårsperiode gør brug af opsigelsesretten efter denne artikel,  

 skal være bundet for en yderligere periode på ti år og kan derefter opsige  

 denne konvention ved udløbet af hver periode på ti år på de i denne artikel  

 fastsatte betingelser.
Artikel 23 Ved udløbet af hver tiårsperiode efter denne konventions ikrafttræden skal  

 Det internationale Arbejdsbureaus styrelsesråd aflægge rapport til  

 generalkonferencen om denne konventions anvendelse i praksis og skal overveje  

 ønskeligheden af at sætte spørgsmålet om en hel eller delvis revision af den  

 på konferencens dagsorden.
Artikel 24 1. Såfremt konferencen vedtager en ny konvention, der  

 helt eller delvis ændrer denne konvention, skal, medmindre den nye konvention  

 bestemmer andet:
 2. Denne konvention skal under alle omstændigheder  

 forblive i kraft i dens nuværende form og indhold for de medlemsstater, der  

 har ratificeret den, men som ikke har ratificeret den ændrede konvention.
Artikel 25 Den franske og engelske tekst til denne konvention er begge autentiske.
 Konventionen trådte i kraft den 4. juli 1942.
 Danmarks ratifikationsinstrument deponeredes hos ILO den 30. november  

 1972, hvorefter konventionen i medfør af artikel 20, stk. 3 trådte i kraft  

 for Danmarks vedkommende den 30. november 1973.
 Ved deponeringen af sit ratifikationsinstrument afgav Danmark erklæring  

 om, at konventionen ikke vil finde anvendelse for Færøerne og Grønland.
 Konventionen er foruden af Danmark ratificeret af:
 Algeriet, Belgien, Bulgarien, Burundi, Den centralafrikanske Republik,  

 Colombia, Finland, Frankrig, Guatemala, Guinea, Honduras, Irland,  

 Mauritanien, Mexico, Nederlandene, Peru, Polen, Rwanda, Schweiz, Spanien,  

 Tunesien, Forbundsrepublikken Tyskland, Ungarn, Uruguay og Zaire.
 Udenrigsministeriet, den 18. juli 1975.
K.B.
Andersen.
