I Vejledning nr.
I-24/84 af 16. august 1984 om interventionskøb af  

 oksekød, senest ændret ved vejledning nr.
I-9/87 af 19. maj 1987, foretages  

 følgende ændringer:
 1. Vejledningens pkt. 2 affattes således:
»2. Aktuelle muligheder for interventionskøb Interventionspriser 2.1. Fra og med den 28. september 1987 overtages kun bagfjerdinger af  

 tyre under 2 år (kategori A) og stude (kategori C). Bagfjerdinger af tyre  

 under 2 år skal hidrøre fra slagtekroppe, der ved den i pkt. 1.2 omhandlede  

 klassificering er blevet henført til en af klassificeringsklasserne R2, R3,  

 02 eller 03. Bagfjerdinger af stude skal hidrøre fra slagtekroppe, der ved  

 klassificeringen er blevet henført til en af klassificeringsklasserne R3  

 eller 03. Der overtages ikke mindre kvantum end 2 tons af hver dyrekategori.
 2.2. Ved bagfjerdinger forstås den bageste del af den halve krop med  

 samtlige knogler, kølle, mørbrad og højreb afskåret med 8 ribben  

 (pistoludskæring). Bagfjerdingen (pistolen) skal være skåret ind til  

 hoftebenet i et lige snit langs fileten, således at fileten er praktisk taget  

 fri for påsiddende dele af bryst og slag.
2.3. Bagfjerdinger, der overtages ved interventionskøb, skal veje mindst  

 39 kg.
Bagfjerdinger må højst veje 90 kg.
Vægtgrænserne gælder for kød fra  

 kroppe, der er nedkølet og afpudset i overensstemmelse med bestemmelserne i  

 pkt. 3.
 2.4. Bagfjerdinger, der ikke opfylder de i pkt. 2.3 nævnte vægtgrænser,  

 vil blive afvist fra interventionskøb, og sælgeren må bære de deraf følgende  

 omkostninger.
2.5. Det overtagne kød betales med de af fællesskabsmyndighederne  

 fastsatte interventionspriser.
Prisen angives excl. merværdiafgift.
 2.6. Prisen gælder for kødet aflæsset på rampe ved det pågældende  

 overtagelsessted.
2.7. Tilbud til direktoratet om overtagelse af bagfjerdinger ved  

 interventionskøb, jf. pkt. 4, kan for så vidt angår bagfjerdinger af tyre  

 under 2 år omfatte kød henført til samtlige de i pkt. 2.1 nævnte 4  

 klassificeringsklasser og kan for så vidt angår bagfjerdinger af stude  

 omfatte kød af begge de i pkt. 2.1 nævnte klassificeringsklasser.« 2. Vejledningens pkt. 4.4 affattes således:
 » 4.4. Den i pkt. 4.1 nævnte frist på 48 timer efter slagtningen af  

 dyrene, inden for hvilken tilbud skal fremsættes over for direktoratet,  

 fraviges efter følgende regler med hensyn til bagfjerdinger fra dyr, der  

 slagtes fra og med den 22. september 1987 til og med den 25. september 1987,  

 og fra og med den 29. september 1987 til og med den 2. oktober 1987:
1. Tilbud om overtagelse af kødet skal være  

 direktoratet i hænde senest den mandag, der følger umiddelbart efter  

 slagtningen.
På tidbudsformularen skal angives entydigt slagtenummer og  

 slagtedato for hvert enkelt slagtedyr, hvorfra de tilbudte bagfjerdinger  

 hidrører.
 2. Anmeldelse om foretagelse af kontrol af kødet skal  

 afgives til Landbrugsministeriets Slagteri- og Konserveslaboratorium senest  

 kl. 15 fredag i den uge, hvor slagtningen er foretaget.
 3. Forinden kontrolløren besigtiger kødet, skal han  

 have forevist en kopi af det fremsatte tilbud, således at han herved bliver  

 bekendt med slagtenumre og slagtedatoer for de dyr, hvorfra de tilbudte  

 bagfjerdinger hidrører.
 4. Efter de pågældende dyrs slagtedatoer kan  

 bagfjerdingerne overtages efter følgende retningslinier:
 3. Vejledningens pkt. 7.3 affattes således:
»For kød, som besigtiges fra og med den 28. september 1987 til og med  

 den 3. oktober 1987, gælder, at bagfjerdingen og forfjerdingen fra samme  

 halve krop skal frembydes sammen, og forfjerdingen må ikke være overtaget ved  

 interventionskøb.« 4. Fjerde afsnit i bilaget udgår og erstattes af  

 følgende:
