Nr BTL 7 Betænkning over Forslag til lov om ændring af lov om regulering af  

 fiskeriet (Fartøjstilladelser, kontrol og straffebestemmelser)   

 Nr L 7 1997-98. 2. samling Afgivet af Udvalget for Fødevarer, Landbrug og Fiskeri Afgivet: 19980429 Udvalget har behandlet lovforslaget i nogle møder og har herunder stillet  

 spørgsmål til fødevareministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Fiskeriforening, Landsforbundet Danske Lystfiskere, Notfiskernes Producentorganisation og Skagen Fiskernes Producent Organisation.
 Nogle af henvendelserne til udvalget og fødevareministerens kommentarer  

 hertil er optrykt som bilag til betænkningen.
 Herefter indstiller et flertal (udvalget med undtagelse af Dansk  

 Folkepartis og Enhedslistens medlemmer) lovforslaget til  vedtagelse  

 uændret.
 Flertallet noterer sig, at fødevareministeren i sine kommentarer til nogle  

 af henvendelserne til udvalget (besvarelsen af spørgsmål 5 og 9) anerkender  

 producentorganisationernes betydning i relation til reguleringen af fiskeriet  

 i Danmark og tilkendegiver, at udvalgsstrukturerne på fiskeriområdet generelt  

 set vil blive taget op i forbindelse med udarbejdelsen af en samlet  

 fiskerilov i folketingsåret 199899, og at producentorganisationernes ønske om  

 optagelse i § 9udvalget bør drøftes i den forbindelse.
 Et mindretal (Dansk Folkepartis medlem af udvalget) indstiller  

 lovforslaget til forkastelse ved 3. behandling.
 Et andet mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Erling Christensen (S) Hugo Sørensen (S) Erik Mortensen (S) Margot  

 Torp (S) Jørn Jespersen (SF) fmd.
Kristen Touborg (SF) Annie Lunde  

 Hansen (CD) Vibeke Peschardt (RV) Keld Albrechtsen (EL) Christian Mejdahl (V)  

 Jens Kirk (V) Mariann Fischer Boel (V) Peter Hansen-Nord (V) Lene Espersen  

 (KF) nfmd.
Henning Grove (KF) Christian H.
Hansen (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
Bilag Henvendelserne fra Notfiskernes Producentorganisation og Skagen  

 Fiskernes Producent Organisation til udvalget og fødevareministerens  

 kommentarer hertil Skagen Fiskernes Producent Organisation Havnevagtvej 5 DK-9990 Skagen Tlf. 98 44 13 83 - Telefax 98 44 59 21 Skagen, den 17. april 1998 Udvalget for Fødevarer, Landbrug og Fiskeri Folketinget Christiansborg 1240 København K Vedr.: Lov om ændring af lov om regulering af fiskeriet (Lovforslag  

 nr.
L 7):
De tre danske producentorganisationer har gentagne gange påpeget over for  

 ministeriet, at vi finder det utilfredsstillende, at vi i fællesskab skal  

 udpege en fælles repræsentant til udvalg i ministeriet.
Vi finder det dermed  

 passende at henvende os, da vi har erfaret, at ovennævnte lov er til revision  

 i Folketinget, og idet vi af lovforslagets § 1, stk. 13 (angående lovens § 9,  

 stk. 1) kan se, at der ikke er taget højde for vores indsigelser.
Vores utilfredshed er først og fremmest foranlediget af, at  

 producentorganisationerne er de eneste anerkendte fiskeriorganisationer, og  

 at producentorganisationernes formål, i henhold til Rådets forordning (EØF)  

 Nr. 3759/92, artikel 4, stk. 1, andet afsnit, er: »at træffe  

 foranstaltninger, der er egnede til at sikre en rationel udøvelse af  

 fiskeriet og en forbedring af salgsvilkårene for deres varer.
Disse  

 foranstaltninger, der særlig skal fremme gennemførelse af  

fangstplaner, koncentration af udbudet og regulering af priserne  

 ...«.
Producentorganisationerne er således, i EU-regi, tildelt en  

 væsentlig rolle i reguleringen af fiskeriet.
I Danmark har man valgt, at reguleringen foregår centralt via det  

 rådgivende reguleringsudvalg (§ 9-udvalget). Som det er nu, hvor ikke alle  

 producentorganisationer er repræsenteret i udvalget, har alle  

 producentorganisationer ikke mulighed for at gøre deres indflydelse gældende  

 på planlægningen af fiskeriet.
Vi hindres dermed i at opfylde vores mål.
I januar 1996 forudså ministeriet, at udtagssituationen for torsk ville  

 blive katastrofal.
Ministeriet forlangte derfor, at producentorganisationerne  

 skulle udarbejde produktionsplaner for torsk, og at ministeriet: »ville  

 understøtte produktionsplaner udarbejdet af producentorganisationerne med en  

 national regulering, der vil gælde for alle torskefiskere«.
Spørgsmålet  

 er derfor, hvorfor kan de 3 producentorganisationer så ikke være med til en  

 kontinuerlig regulering af hele det danske fiskeri? Vi vil derfor bede Folketinget om at udvirke, at hver af de 3  

 producentorganisationer bliver repræsenteret i Reguleringsudvalget (§  

 9-udvalget), og at hver producentorganisation stiller med egen suppleant for  

 at sikre kontinuiteten.
Det vil medføre, at udvalget skal øges med 2  

 medlemmer, man det kan betragtes som en engangsforeteelse, idet kravene til  

 anerkendelse af fiskeriets producentorganisationer blev skærpet kraftigt ved  

 den sidste revision af gennemførelsesbestemmelsen til forordningen, og det  

 forventes dermed ikke, at der vil blive godkendt flere  

 producentorganisationer i Danmark.
Med venlig hilsen Notfiskernes Producentorganisation Skagen Fiskernes Producent Organisation Skagen Fiskernes Producent Organisation Havnevagtvej 5 DK-9990 Skagen Tlf. 98 44 13 83 - Telefax 98 44 59 21 Skagen, den 24. april 1998 Udvalget for Fødevarer, Landbrug og Fiskeri Folketinget Christiansborg 1240 København K Vedr.: Lov om ændring af lov om regulering af fiskeriet (Lovforslag  

 nr.
L 7):
 I fortsættelse af vores brev af 17. april er der nogle få punkter, som vi  

 føler behov for at klargøre helt, idet vi har erfaret, at Danmarks  

 Fiskeriforening i deputation har udtalt sig imod vores forslag om en  

 udvidelse af det rådgivende udvalg.
1. P.O.'erne er hjørnestenen i den del af den Fælles Fiskeripolitik, der  

 udgøres af Markedspolitikken.
Men en betingelse for, at EU vil støtte  

 P.O.'ernes aktiviteter, er, at P.O.'erne påtager sig visse opgaver.
Bl.a.  

skal P.O.'erne træffe foranstaltninger, der sikrer en rationel  

 udøvelse af fiskeriet.
Og disse foranstaltninger skal bl.a. omfatte  

 fangstplaner.
I Danmark postulerer vi over for Kommissionen, at  

 Grundforordningens krav til P.O.'erne opfyldes igennem Reguleringsudvalgets  

 arbejde.
 Og kun derfor kan P.O.'erne modtage økonomisk støtte til at gennemføre  

 markedsregulerende tiltag.
2. Der findes i Danmark 3 P.O.'er.
Kravene til oprettelse af P.O.'er er i  

 dag skærpet så meget, at kun hvis et stort antal fiskere sluttede sig sammen,  

 ville det være muligt at starte en ny P.O.
Det er derfor ganske utænkeligt,  

 at der vil blive flere end de eksisterende 3 P.O.'er.
3. Producentorganisationerne er anerkendte af Fødevareministeriet.  

 EU kræver, at de relevante nationale myndigheder vurderer, om en ny  

 producentorganisation opfylder de krav, som EU stiller.
Kun hvis det er  

 tilfældet, må ministeriet meddele anerkendelse.
Og P.O.'erne skal årligt  

 fremsende regnskaber til godkendelse, ligesom eventuelle ændringer af  

 vedtægterne skal godkendes af ministeriet.
 I modsætning hertil står alle de øvrige interesseorganisationer, der  

 allerede har plads i Reguleringsudvalget, men som ikke er anerkendte  

 af ministeriet.
Hvis ikke ministeren skulle modtage rådgivning fra de anerkendte  

 organisationer - hvorfor så fra de andre? 4. Danske Fiskeres P.O. er en organisation, der blev oprettet, da Danmark  

 tilsluttede sig EF.
Organisationen har siden sin start været meget stærkt  

 knyttet fiskeriforeningernes hovedorganisation (tidligere Danmarks  

 Havfiskeriforening og Dansk Fiskeriforening - nu: Danmarks Fiskeriforening).  

 Det har således altid været Hovedorganisationerne, der valgte bestyrelsen i  

 Danske Fiskeres P.O.
Medlemmerne af P.O.'en har således ingen direkte adgang  

 til at vælge bestyrelse.
Resultatet er, at hovedparten af Danske Fiskeres  

 P.O.'s bestyrelse er gengangere fra Fiskeriforeningens bestyrelse.
Notfiskernes P.O. og Skagen Fiskernes P.O. er dannet af fiskere, der i sin  

 tid (1984) i utilfredshed med forholdene i Danske Fiskeres P.O. meldte sig ud  

 og dannede egne P.O.'er.
Dette har siden været en anstødssten for  

 Fiskeriforeningen.
5. Senest i forbindelse med nedsættelse af en arbejdsgruppe under  

 Reguleringsudvalget blev P.O.'erne tildelt en plads i forening.
Også ved den  

 lejlighed blev det forsøgt at opnå enighed om repræsentation, men alle  

 3 P.O.'er var enige om, at det ikke var muligt, hvorfor der blev fremsat  

 individuelle indstillinger.
 Danske Fiskeres P.O. blev derfor naturligvis tilbudt at være  

 medunderskriver på henvendelsen af 17. april, men de ønskede ikke at deltage.
På vegne af Notfiskernes Producentorganisation og Skagen Fiskernes  

 Producent Organisation Jette Knudsen Spørgsmål 5:
Ministeren bedes kommentere henvendelsen af 17. april 1998 fra Fiskernes  

 Producent Organisation, Skagen, vedrørende bemærkninger til L 7, jf.
L 7 -  

 bilag 5.
 Svar:
 Det er rigtigt, at man i Danmark gennemfører fiskerireguleringen på  

 baggrund af den rådgivning, der ydes i reguleringsudvalget.
Selv om reguleringsloven formelt set tildeler producentorganisationerne i  

 Danmark een fælles plads i udvalget, er der i praksis tale om, at  

 producentorganisationerne er repræsenteret på udvalgets møder med 2  

 repræsentanter, idet også Notfiskernes Producentorganisation deltager.
Denne  

 yderligere repræsentation finder sted på baggrund af en aftale i udvalget om  

 at lade suppleanter møde i udvalget.
Producentorganisationerne har således i  

 praksis mulighed for at opnå indflydelse på den rådgivning, der ydes omkring  

 reguleringen af fiskeriet i Danmark.
 Det har i Danmark ikke været benyttet at uddelegere ansvar for  

 fangstplaner til producentorganisationerne.
Jeg kan bekræfte, at Fødevareministeriet i januar 1996 anmodede  

 producentorganisationerne om at medvirke til udarbejdelsen af en  

 produktionsplan i et konkret tilfælde som supplement til den regulering af  

 fiskeriet, der ellers normalt foregår på baggrund af rådgivning fra  

 reguleringsudvalget.
Dette blev dog ikke gennemført.
 Med hensyn til producentorganisationernes ønske om deltagelse i  

 reguleringsudvalget med 3 permanente medlemmer skal det bemærkes, at hvis der  

 tildeles hver af de eksisterende producentorganisationer en plads i udvalget,  

 vil der være tale om en forholdsmæssig større repræsentation af  

 producentorganisationerne i forhold til de øvrige organisationers  

 repræsentation i udvalget.
 I øvrigt kan jeg oplyse, at udvalgsstrukturerne vil være centrale i  

 forbindelse med den samlede fiskerilov, som jeg planlægger at fremlægge  

 forslag om i folketingssamlingen 1998-99.
 Overvejelser om ændring i repræsentationen fra producentorganisationerne i  

 de rådgivende organer bør indgå i disse samlede overvejelser og ikke  

 foretages på nuværende tidspunkt.
 Spørgsmål 9:
Ministeren bedes kommentere henvendelsen af 24. april 1998 vedrørende lov  

 om ændring af lov om regulering af fiskeriet, jf.
L 7 - bilag 12.
 Svar:
 Indledningsvis vil jeg gerne henvise til mit svar på spørgsmål 5 (L 7 -  

 bilag 7), hvori jeg kommenterer en fælles henvendelse af 17. april 1998 fra  

 Skagen Fiskernes Producent Organisation og Notfiskernes  

 Producentorganisation, som bl.a. indeholder et ønske om særskilt optagelse af  

 de 3 eksisterende producentorganisationer i reguleringsudvalget.
 I mit svar gjorde jeg opmærksom på, at udvalgsstrukturerne på  

 fiskeriområdet generelt set vil blive taget op til overvejelse i forbindelse  

 med udarbejdelsen af en samlet fiskerilov, som forventes fremsat for  

 Folketinget i samlingen 1998-99, og at jeg derfor finder, at  

 producentorganisationernes ønske bør drøftes i den forbindelse.
 Med hensyn til de forskellige punkter fremført af  

 producentorganisationerne er det korrekt, at producentorganisationerne udgør  

 en væsentlig del af EU's markedsordning og har bl.a. til opgave at  

 tilrettelægge en rationel udnyttelse af fangsterne som led i  

 markedstilpasningen.
Endvidere kan det bekræftes, at der ifølge EU-regelsættet stilles store  

 krav til at kunne blive anerkendt som producentorganisation.
Der er i den  

 forbindelse mulighed for, at medlemsstaterne kan prioritere imellem en række  

 nærmere angivne kriterier.
I Danmark lægges der vægt på, at den  

 producentorganisation, som søger anerkendelse, afsætter mindst 30 pct. af den  

 samlede produktion i en havn eller et større marked i et givent område.
 Kravet om anerkendelse følger af EU-regelsættet og hænger sammen med, at  

 anerkendte producentorganisationer bl.a. modtager EU-tilskud i form af  

 tilbagebetalinger.
 I Danmark har vi en lang tradition for at anvende Reguleringsudvalget som  

 det forum, hvor den overordnede reguleringsmæssige ramme bliver fastlagt.  

 Herved sikres en generel kontakt til brede kredse af fiskerierhvervet.
 Med hensyn til deltagelsen i den arbejdsgruppe, som er blevet nedsat under  

 Reguleringsudvalget, som har til opgave generelt at vurdere det gældende  

 regelgrundlag for reguleringen, kan det oplyses, at producentorganisationerne  

 deltager med 2 repræsentanter.
