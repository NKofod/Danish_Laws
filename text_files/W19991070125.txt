Nyt fra Ankestyrelsen - genoptagelse af sager  

 om standsning af børnetilskud - af specialkonsulent Birgitte  

 Randbøll I forbindelse med et regionsmøde i  

 Sønderjyllands statsamt i januar 1999 blev spørgsmålet  

 rejst, om de sociale nævn ex officio burde genoptage sager om  

 børnetilskud på baggrund af SM B-8-98. Ankestyrelsen har  

 ligeledes modtaget en del telefoniske henvendelser fra kommunerne herom.
 I ovenstående SM om en afgørelse, som  

 Ankestyrelsen traf den 21. oktober 1998 og udsendte SM om den 15. december  

 1998 var der tale om to problemstillinger.
Ankestyrelsen har i anledning af henvendelser om SM B-8-98  

 vejledende udtalt, at kommunen som hovedregel ikke af egen drift er  

 forpligtet til at genoptage tidligere sager, hvor der er truffet  

 afgørelse om standsning efter april måneds kvartal.
Det må  

 imidlertid antages, at myndighederne i kraft af deres almindelige  

 vejledningsforpligtelse, har pligt til af egen drift at vejlede borgeren om  

 genoptagelsesmulighederne, hvis forvaltningen i forbindelse med sin  

 sagsbehandling iøvrigt bliver opmærksom på, at borgeren  

 tidligere har haft en sag, hvor Ankestyrelsens afgørelse om standsning  

 efter børnetilskudslovens § 22a er af relevans.
 Er der tale om, at kommunen har fastsat en kortere frist  

 for returneringen af bekræftelsen end 2 måneder fra anmodningens  

 udsendelse foreligger der en ulovlig afgørelse, hvor kommunen  er  

 forpligtet til at annullere den første afgørelse og  

 træffe en ny for parten gunstigere afgørelse - det vil sige  

 efterbetale  det standsede beløb.
Når Ankestyrelsen har besvaret henvendelserne som  

 anført, blev der lagt vægt på, at der i de konkrete sager  

 om standsning af børnetilskud ikke har været tale om sager, der  

 skal findes langt tilbage i tiden, ligesom det må antages, at sagerne  

 er tilgængelige via EDB-system.
Der har således ikke været  

 tale om administrative besværligheder.
