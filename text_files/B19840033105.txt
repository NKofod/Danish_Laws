 I medfør af § 57, stk. 3, i lov om apotekervæsenet, jfr. lovbekendtgørelse  

 nr. 513 af 24. september 1975 som ændret senest ved lov nr. 280 af 6. juni  

 1984 fastsættes:
§ 1.  Den institution eller organisation, der har  

 ansat en person, der er omfattet af § 55, stk. 1, nr. 2 og 3 i lov om  

 apotekervæsenet, indbetaler med virkning fra 1. juli 1984 et månedligt  

 pensionsbidrag til apotekerfonden.
For ansatte ved statslige institutioner  

 afholdes bidraget over § 26 Pensionsvæsenet.
 Stk. 2.  Bidraget udgør 15 pct. af den pensionsgivende  

 løn på anciennitetstrin 12 efter overenskomsten mellem finansministeriet og  

 Dansk Farmaceutforening.
 Stk. 3.  For deltidsbeskæftigede nedsættes bidraget  

 forholdsmæssigt.
 § 2.  Apotekere indbetaler for 2. halvår af 1984 til  

 apotekerfonden et pensionsbidrag, der udgør 1,0 pct. af apotekets  

 nettoomsætning i kalenderåret 1983 efter fradrag af salg til andre apoteker  

 og af salg af lægemidler med særlig lav avance.
§ 3.  De bidrag, der er nævnt i § 1, skal være  

 indbetalt til apotekerfonden senest den 10. i den følgende måned.
For det  

 bidrag, der skal afholdes for ansatte ved statslige institutioner, afregnes  

 over § 26 Pensionsvæsenet een gang årligt.
 Stk. 2.  De bidrag, der er nævnt i § 2, skal for juli  

 kvartal være indbetalt til apotekerfonden senest den 10. oktober, og bidrag  

 for oktober kvartal skal være indbetalt senest den 10. januar 1985.
 Stk. 3.  Ved indehaverskift i løbet af 2. halvår af 1984  

 påhviler det den fratrædende apoteker at indbetale pensionsbidraget for den  

 forløbne del af perioden.
 § 4.  Bekendtgørelsen træder i kraft den 1. juli 1984.
