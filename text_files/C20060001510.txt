Cirkulæreskrivelse om  

 assessment for Kriminalforsorgens medarbejdere (Til Kriminalforsorgens tjenestesteder) 1. Målgruppen Målgruppen for deltagelse i assessment er  

 Kriminalforsorgens basispersonale, d.v.s. fængselsfunktionærer, værkmestre,  

 fængselslærere, forsorgsassistenter, fængselsassistenter, overenskomstlønnede  

 og tjenestemandsansatte assistenter, sygeplejersker og pædagogiske  

 assistenter.
Det er ikke nogen  

 forudsætning for at bestride en lederstilling, at den pågældende har  

 gennemført  

 eller bestået assessment.
Assessment skal som en midlertidig overgangsordning  

 ses som et tilbud om at få afprøvet en medarbejders lederegenskaber eller  

 kvalificere den pågældende til at bestride en lederstilling.
Ved besættelse  

 af  

 lederstillinger lægges der vægt på, at ansøgeren har bestået assessment og  

 gennemført KFL.
Medarbejdere, der indstilles  

 til testen, skal have gennemført den obligatoriske grunduddannelse (for  

 fængselsfunktionærer GF 1-5) og derudover arbejdet som udgangspunkt mindst 5  

 år  

 i Kriminalforsorgen.
For ansatte med en faglig uddannelse og relevant  

 erhvervserfaring  

 fra stillinger, der kan sammenlignes med den stilling, de besidder i  

 Kriminalforsorgen, kan der dog blive tale om en kortere arbejdserfaring i  

 Kriminalforsorgen.
2. Indstilling til assessment Indstilling om udvælgelse til assessment skal  

 finde sted i en dialog mellem leder og medarbejder, f.eks. via en  

 medarbejderudviklingssamtale.
Både leder og medarbejder kan tage initiativ  

 til  

 en samtale om mulighederne for deltagelse i testen.
Inden samtale om deltagelse i testen udfærdiger  

 tjenestestedet en bedømmelse af medarbejderen efter det almindelige  

 bedømmelsessystem.
Denne bedømmelse indgår i tjenestestedets vurdering af  

 medarbejderens egnethed til deltagelse i testen.
Bedømmelsen skal også  

 indeholde  

 en vurdering af den pågældendes egnethed til at blive udvalgt til at deltage  

 i  

 testen.
Lederen afholder herefter en samtale med  

 ansøgeren.
Det forventes, at lederen i forbindelse med samtalen, ud over hvad  

 bedømmelsen måtte indeholde, foretager en vurdering af, hvorvidt  

 medarbejderen  

 er i besiddelse af almen viden, har vist evne og vilje til fortsat  

 vedligeholdelse og udbygning af  

 kundskaber,  

 og om medarbejderen må antages at besidde de faglige og menneskelige  

 egenskaber, herunder samarbejdsevne og selvstændighed, der kan danne grundlag  

 for uddannelse og udvikling til leder.
Under samtalen skal lederen gøre  

 medarbejderen  

 opmærksom på, hvilke områder den pågældende eventuelt bør forbedre eller  

 rette  

 for at kunne indstilles til testen henholdsvis  

 for at blive  

 bedre  

 egnet til en lederstilling.
Indstilling om deltagelse i  

 testen sendes af tjenestestedets leder til Kriminalforsorgens  

 Uddannelsescenter  

 med lederens eventuelle bemærkninger.  

 Indstillingen  

 vedlægges bedømmelse og notat fra samtalen.
Uddannelsescentret udvælger  

 herefter medarbejdere til assessment.
 De mere detaillerede  

 oplysninger om udvælgelse til og gennemførelse af assessmentcentertest m.v.  

 er  

 indeholdt i uddannelsescentrets orienteringer, hvortil henvises.
3. Klage over afslag Afslag fra uddannelsescentret  

 om optagelse på assessment kan påklages til Direktoratet for  

 Kriminalforsorgen.
4. Ikrafttræden og  

 ophævelse af tidligere cirkulæreskrivelse og skrivelser Denne cirkulæreskrivelse  

 træder i kraft den 1. marts 2006.
 Følgende forskrifter ophæves:
   

 	  

 Cirkulæreskrivelse af 6. juli 1998 om deltagelse i  

 assessmentcentertest samt Kriminalforsorgens førlederuddannelse m.v.
   

 	  

 Skrivelse af 11. marts 1998 vedr. konstitution i  

 lederstillinger.
   

 	  

 Skrivelse af 30. oktober 2000 vedr. assessmentcentertest og  

 deltagelse i KFL.
