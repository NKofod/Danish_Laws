 I medfør af § 116, stk. 5, i Toldloven, jf. lovbekendtgørelse nr. 610 af  

 14. oktober 1988, fastsættes følgende bestemmelser vedrørende det i henhold  

 til lovens § 116, stk. 1, nedsatte nævn:
 § 1.  Nævnet består af en formand, der skal være  

 dommer, et medlem, der repræsenterer skatteministeriet, samt to medlemmer,  

 der udpeges efter indstilling henholdsvis af Det Danske Handelskammer, og af  

 Industrirådet og Håndværksrådet i forening.
Stk. 2.  Nævnets medlemmer udnævnes af skatteministeren,  

 der endvidere udnævner en sekretær for nævnet.
Sekretæren er tillige  

 stedfortræder for det medlem, der repræsenterer skatteminsiteriet.
 § 2.  For nævnet kan indbringes de af toldvæsenet  

 trufne afgørelser vedrørende:
 Stk. 2.  Nævnet har den endelige administrative  

 afgørelse i de for nævnet indbragte sager.
 § 3.  Ved behandling af sager, der efter nævnets skøn  

 kræver speciel teknisk eller handelsmæssig indsigt, kan nævnet tilkalde  

 sagkyndige rådgivere.
 § 4.  Nævnet holder møde efter formandens bestemmelse,  

 så ofte de foreliggende sager gør dette nødvendigt.
Stk. 2.  Med mødeindkaldelsen, der så vidt muligt skal  

 ske med mindst 7 dages varsel, skal følge en dagsorden, der skal indeholde  

 angivelse af de sager, der kommer til behandling.
Sammen med dagsordenen  

 sendes genpart af det i sagerne foreliggende materiale.
 Stk. 3.  Medlemmer, der er forhindret i at møde, skal  

 give sekretæren meddelelse herom.
 § 5.  Nævnet er beslutningsdygtigt, når formanden og  

 mindst 2 andre medlemmer er til stede.
Stk. 2.  Afgørelser træffes ved stemmeflerhed.
Står  

 stemmerne lige, er formandens stemme afgørende.
 Stk. 3.  De af nævnet tilkaldte sagkyndige rådgivere har  

 ikke stemmeret.
 § 6.  Intet af nævnets medlemmer må deltage i  

 afstemningen vedrørende en sag, der umiddelbart berører erhvervsvirksomheder,  

 i hvilke han er økonomisk interesseret eller i øvrigt tilknyttet.
 Stk. 2.  Nævnet afgør, om bestemmelsen i stk. 1  

 udelukker, at et medlem deltager i afstemningen vedrørende en sag.
 § 7.  Såvel den, der har indbragt en sag for nævnet,  

 som toldvæsenet har adgang til både skriftligt og mundtligt at fremstille  

 sagen for nævnet.
 § 8.  Nævnets medlemmer og tilkaldte sagkyndige  

 rådgivere har under ansvar efter borgerlig straffelovs § 152 tavshedspligt  

 med hensyn til oplysninger af fortrolig karakter, som de gennem deres  

 virksomhed i nævnet får kendskab til.
 § 9.  Bekendtgørelsen træder i kraft den 1. november  

 1988.
 Stk. 2.  Skatteministeriets bekendtgørelse nr. 550 af  

 19. december 1972 ophæves.
