Nr BTL 119 Betænkning over Forslag til lov om ændring af forskellige skattelove (Fast  

 driftssted og fiskale repræsentanter)   

 Nr L 119 1996-97, 1. samling Afgivet af Skatteudvalget Afgivet: 19970219 Udvalget har behandlet lovforslaget i nogle møder og har herunder stillet spørgsmål til skatteministeren og økonomiministeren, som disse har besvaret skriftligt.
 Endvidere har udvalget modtaget en skriftlig henvendelse fra Ernst &  

 Young A/S.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de af skatteministeren stillede ændringsforslag.
Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
SF tager en  

 mere fleksibel ordning som et udtryk for, at der skabes nye muligheder for at  

 undgå beskatning.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 ÆndringsforslagAf skatteministeren, tiltrådt af et flertal  

 (udvalget med undtagelse af SF og EL):
 Til § 2 1) Nr. 1 affattes således:
»1. I § 46, stk. 6, ændres »en udenlandsk  

 virksomhed« til: »en virksomhed uden for EU, bortset fra  

 virksomheder i Grønland, på Færøerne, i Island og i Norge,».« 2) I den under nr. 3 foreslåede § 62 a indsættes i  

stk. 1, 1. pkt., efter »EU-lande,» ordene: »Grønland,  

 Færøerne, Island og Norge,».
 3) I den under nr. 3 foreslåede § 62 a indsættes i  

stk. 2, 1. pkt., efter »EU-land« ordene: »eller i  

 Grønland, på Færøerne, i Island eller i Norge«.
 Til § 4 4) I stk. 3 indsættes i 2. pkt. efter  

 »EU-virksomheder« ordene: »samt virksomheder i Grønland, på  

 Færøerne, i Island og i Norge«.
Bemærkninger Til nr. 1-4 Efter den nordiske bistandsaftale, jf. overenskomst af 7.  

 december 1989 mellem de nordiske lande om bistand i skattesager, ydes der  

 bistand både for så vidt angår oplysninger m.m. samt vedrørende inddrivelse  

 af skatter og afgifter.
 På denne baggrund foreslås lempelserne for den fiskale repræsentant  

 udvidet til ikke kun at omfatte EU-virksomheder, men også virksomheder i de  

 nordiske lande, der ikke er medlem af EU.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
