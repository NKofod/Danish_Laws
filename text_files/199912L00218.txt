Fremsat den 3. marts 2000 af Keld Albrechtsen (EL  

 ) og Søren Kolstrup (EL) Forslag til Lov om forbud mod restkoncentrationer af  

 lægemidler i animalske fødevarer § 1. Der må ikke anvendes sulfadimidinholdige  

 (sulfamethazinholdige) lægemidler til svin.
§ 2. Dyr, der indeholder rester af et lægemiddel, for  

 hvilket der er fastsat tilbageholdelsestid, må ikke leveres til  

 slagtesteder, hvor offentlig kontrol med slagtning med tilførte dyr er  

 påbudt, eller til marked for slagtedyr i ind- og udland eller anvendes  

 til konsum.
Mælk, mælkeprodukter eller æg, der indeholder  

 rester af et lægemiddel, for hvilket der er fastsat  

 tilbageholdelsestid, må ikke leveres eller anvendes til konsum.
 § 3. Dyr, der er omfattet af tilbageholdelsestid, og som agtes  

 nødslagtet, kan leveres til slagtning, såfremt de er ledsaget af  

 en af Fødevaredirektoratet foreskrevet erklæring fra den  

 dyrlæge, der har beordret slagtningen.
 § 4. Ministeren for fødevarer, landbrug og fiskeri kan  

 fastsætte regler eller træffe bestemmelse om den kontrol, som  

 skal udøves efter loven, herunder om arten, omfanget og  

 udførelsen.
 Stk. 2. De af loven omfattede producenter og virksomheder  

 afholder udgifterne ved den kontrol, der udføres efter loven og regler  

 udstedt i medfør af loven, medmindre ministeren fastsætter  

 regler om eller bestemmer andet.
 Stk. 3. Ministeren kan fastsætte regler om  

 opkrævning og betaling af afgifter til dækning af udgifter til  

 kontrol efter loven eller regler udstedt i medfør af loven.
 § 5. Medmindre højere straf er forskyldt efter den  

 øvrige lovgivning, straffes den, der overtræder §§ 1-3, med  

 bøde.
Stk. 2. Der kan pålægges en virksomheds ejer  

 eller bruger bødeansvar, selv om lovovertrædelsen ikke kan  

 tilregnes den pågældende som forsætlig eller uagtsom.
For  

 sådant bødeansvar fastsættes ingen forvandlingsstraf.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 4. Skønnes en overtrædelse ikke at ville  

 medføre højere straf end bøde, kan ministeren for  

 fødevarer, landbrug og fiskeri tilkendegive, at sagen kan  

 afgøres uden retslig forfølgning, hvis den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angiven frist, der efter begæring kan forlænges, at betale en i  

 tilkendegivelsen angivet bøde.
 Stk. 5. Med hensyn til den i stk. 4 nævnte  

 tilkendegivelse finder reglerne om tiltalerejsning i retsplejelovens § 931,  

 stk. 2, tilsvarende anvendelse.
 Stk. 6. Betales bøden i rette tid, eller bliver  

 den efter stedfunden vedtagelse inddrevet eller afsonet, bortfalder videre  

 forfølgning.
 § 6. Tidspunktet for lovens ikrafttræden  

 fastsættes af ministeren for fødevarer, landbrug og fiskeri.
 § 7. Loven gælder ikke for Færøerne og  

 Grønland, men kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger Med lovforslaget genindføres forbudet mod  

 medicinrester i kød og mælk m.v., der har været  

 gældende i mere end 25 år.
Der skal selvfølgelig ikke  

 være medicinrester i kød og mælk.
Det har været  

 dansk praksis igennem mange år, og det skal der holdes fast i.
 Der er for det første ikke grund til at udsætte  

 befolkningen for den sundhedsmæssige usikkerhed, som medicinrester  

 skaber.
For det andet vil negative konsekvenser i form af en bøde ved  

 levering af animalske produkter med medicinrester i lægge en  

 dæmper på medicinforbruget i de tilfælde, hvor der er tale  

 om dyr, som producerer mælk og æg, og hvor der tale om dyr, som  

 står foran slagtning.
Oven i medicinprisen skal nemlig lægges et  

 driftstab for tilbageholdelsestiden, altså den tid, dyret ikke må  

 slagtes eller levere mælk og æg til videre salg.  

 Tilbageholdelsestiden er længere, når der ikke må  

 være medicinrester i de animalske fødevarer, end hvis der  

 må være medicinrester under en grænseværdi.
Det er i  

 de seneste år kommet frem, at medicin efterfølgende er et  

 problem for miljøet.
Ikke kun i form af resistente bakterier, men  

 også, fordi rester af medicinen bringes videre ud i miljøet.  

 Medicinforbruget skal derfor reduceres mest muligt.
 Det er også et argument, at dansk køds gode image  

 på eksportmarkederne - at have verdens laveste forekomst af  

 medicinrester - kan ødelægges.
Forslagsstillerne mener derfor, at dansk produceret  

 kød skal være frit for medicinrester.
Sådan har det  

 også været, indtil fødevareministeren tolkede Rådets  

 forordning 2377/90 langt mere restriktivt, end der reelt er grundlag for.  

 Danmark kan ikke blande sig i, hvordan andre lande handler i forhold til  

 medicinrester i kød og mælk.
Danmark kan ifølge  

 EU-lovgivningen heller ikke forbyde andre lande at eksportere kød og  

 mælk med medicinrester under en bestemt grænseværdi til  

 Danmark.
Men Danmark er ikke forpligtet til at tillade egne landmænd at  

 sælge kød og mælk med medicinrester.
Ændringen af den danske praksis er sket glidende  

 over en årrække.
Det startede, da EU s Ministerråd i  

 sommeren 1990 vedtog en forordning om harmonisering af  

 maksimalgrænseværdier for lægemiddelrester i animalske  

 produkter.
Siden ændrede den tidligere fødevareminister praksis  

 vedrørende administrationen af de danske regler for mælk i 1994  

 og for kød i 1999. Sagen kom dog først frem i den danske  

 offentlighed, da fødevareministeren efter at have forelagt  

 spørgsmålet for regeringens juridiske specialudvalg orienterede  

 Folketingets Fødevareudvalg den 14. december 1999.  

 Fødevareministeren havde besluttet, at de hidtidige bestemmelser om,  

 at der ikke måtte være rester af medicin i kød og  

 mælk, burde ændres, således at det herefter alene er de  

 grænseværdier, der findes i Rådets forordning nr. 2377/90  

 om en fælles fremgangsmåde for fastsættelse af  

 maksimalgrænseværdier for restkoncentrationer af  

 veterinærmedicinske præparater i animalske levnedsmidler, der  

 gælder.
Forholdet til EU-retten Der er imidlertid ikke belæg at hente i Rådets  

 forordning 2377/90 for at påstå, at Danmark er nødt til at  

 tillade medicinrester i dansk produceret kød.
I det ovenfor omtalte Bemærkninger til lovforslagets  

 enkelte bestemmelser Til § 1 Bestemmelsen er identisk med § 2, stk. 4, i  

 bekendtgørelse nr. 303 af 11. maj 1995 om lægemidler til  

 veterinær brug.
Med bestemmelsen opretholdes forbudet mod i Danmark at  

 anvende sulfadimidin til svin.
Forbudet har været gældende siden  

 1990.
Til § 2 Bestemmelsen er en sammenskrivning af § 10, stk. 1, i  

 bekendtgørelse nr. 303 af 11. maj 1995 om lægemidler til  

 veterinær brug og dele af § 11, stk. 2, i bekendtgørelse nr. 902  

 af 29. november 1993 om mælkeprodukter m.v. og § 3, jf. bilag B, nr. 4,  

 i bekendtgørelse nr. 418 af 23. juni 1993 om produktion og transport  

 af mælk.
Bestemmelsen forbyder dels levering af dyr og mælk med  

 indhold af restkoncentrationer, men forbyder også, at  

 mælkeprodukter leveres eller anvendes til konsum.
Baggrunden herfor er,  

 at det fremgår af fødevareministerens svar på  

 Fødevareudvalgets spørgsmål 101, jf. alm. del   bilag  

 518, at selv om der konstateres restkoncentration af f.eks. penicillin i  

 leverandørmælk, sker der ikke tilbagetrækning fra  

 markedet, det vil sige, at den pågældende mælk vil  

 være leveret til mejeri.
Der skal derfor være hjemmel til at  

 undersøge de færdige produkter på virksomheden for at  

 forhindre dem i at blive anvendt til konsum.
Til § 3 Bestemmelsen er en undtagelse til hovedreglen i § 2. Det  

 kan af dyrevelfærdsmæssige grunde være nødvendigt at  

 slagte et medicinbehandlet dyr inden tilbageholdelsestidens udløb.
I  

 så fald skal der af en dyrlæge tages stilling til, i hvilket  

 omfang og på hvilke betingelser kødet kan anvendes til  

 konsum.
Til § 4 Til stk. 1 Bestemmelsen giver hjemmel til fastsættelse af de  

 nærmere kontrolbestemmelser.
Det kan herunder bestemmes, at den  

 nuværende kontrol opretholdes.
Det forudsættes, at regler om  

 anvendelse af analysemetoder på restkoncentrationsområdet  

 fastsættes i medfør af fødevarelovens § 62.
Til stk. 2 og 3 Bestemmelserne giver hjemmel til opkrævning af  

 afgifter til dækning af kontrolomkostningerne og fastsættelse af  

 de nærmere regler herom.
Til § 5 Med vedtagelsen af lov nr. 936 af 20. december 1999 om  

 ændring af lov om dyrlægegerning m.v. er der etableret hjemmel  

 til administrative bødeforlæg.
Det fremgår af  

 bemærkningerne, at bestemmelsen forventes anvendt i sager om  

 overtrædelse af reglerne for antibiotika, idet bøderne i disse  

 sager følger fast praksis.
Da nærværende forslag regulerer  

 dette område, findes det hensigtsmæssigt at skabe hjemmel til  

 administrative bøder.
Til § 6 Da loven skal notificeres for EU-Kommissionen, findes det  

 hensigtsmæssigt, at fødevareministeren får mulighed for at  

 fastsætte tidspunktet for lovens ikrafttræden.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om forbud mod restkoncentrationer af  

 lægemidler i animalske fødevarer.
(Lovforslag nr.
L 218).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
