Denne datasammenskrivning omfatter bekendtgørelse af lov  

 om erstatningsansvar, lov nr. 196 af 29/03/1989 og lov nr. 389 af 07/06/1989 Erstatning og godtgørelse for personskade og tab af forsørger PERSONSKADE § 1.  Den, der er erstatningsansvarlig for  

 personskade, skal betale erstatning for tabt arbejdsfortjeneste,  

 helbredelsesudgifter og andet tab som følge af skaden samt en godtgørelse for  

 svie og smerte.
 Stk. 2.  Har skaden fået varige følger, skal der tillige  

 betales godtgørelse for varigt men samt erstatning for tab eller forringelse  

 af erhvervsevne.
 Stk. 3.  Værdien af arbejde i hjemmet ligestilles med  

 erhvervsindkomst.
TABT ARBEJDSFORTJENESTE § 2.  Erstatning for tabt arbejdsfortjeneste  

 fastsættes for tiden fra skadens indtræden, indtil skadelidte kan begynde at  

 arbejde igen eller skadelidtes helbredstilstand er blevet stationær.
 Stk. 2.  I erstatningen fradrages løn under sygdom,  

 dagpenge fra arbejdsgiver eller kommunalbestyrelsen og forsikringsydelser,  

 der har karakter af en virkelig skadeserstatning, samt lignende ydelser til  

 den skadelidte.
SVIE OG SMERTE § 3.  Godtgørelse for svie og smerte udgør for tiden  

 fra skadens indtræden, indtil skadelidtes helbredstilstand er blevet  

 stationær 100 kr. for hver dag, den skadelidte er sengeliggende, og 50 kr.  

 for hver dag, den skadelidte er syg uden at være sengeliggende.
Der kan i  

 særlige tilfælde ydes godtgørelse for svie og smerte, selv om skadelidte ikke  

 er syg.
Overstiger godtgørelsen 15.000 kr., kan de beløb, der er nævnt i 1.  

 pkt., fraviges.
VARIGT MEN § 4.  Godtgørelse for varigt men fastsættes til et  

 kapitalbeløb, der beregnes under hensyn til skadens medicinske art og omfang  

 og de forvoldte ulemper i skadelidtes personlige livsførelse.
Mengraden  

 fastsættes efter forholdene på det tidspunkt, da skadelidtes helbredstilstand  

 blev stationær.
Godtgørelsen udgør ved en mengrad på 100 pct. 200.000 kr.
Ved  

 lavere mengrader nedsættes beløbet forholdsmæssigt.
I særlige tilfælde kan  

 mengodtgørelsen fastsættes til et højere beløb, dog højst 240.000 kr.
Ved en  

 mengrad på under 5 pct. ydes ingen godtgørelse.
 Stk. 2.  Var skadelidte ved skadens indtræden fyldt 60  

 år, nedsættes den i henhold til stk. 1 beregnede godtgørelse for men med 5  

 pct. for hvert år, skadelidte var ældre end 59 år ved skadens indtræden.  

 Godtgørelsen nedsættes dog ikke yderligere efter det fyldte 69. år.
ERHVERVSEVNETAB § 5.  Har en personskade, efter at skadelidtes  

 helbredstilstand er blevet stationær, medført varig nedsættelse af  

 skadelidtes evne til at skaffe sig indtægt ved arbejde, tilkommer der  

 skadelidte erstatning for tab af erhvervsevne.
 Stk. 2.  Ved bedømmelsen af erhvervsevnetabet skal der  

 tages hensyn til skadelidtes muligheder for at skaffe sig indtægt ved sådant  

 arbejde, som med rimelighed kan forlanges af skadelidte.
 Stk. 3.  Skadelidtes erhvervsevnetab beregnes i procent  

 (erhvervsevnetabsprocenten). Der ydes ikke erstatning, såfremt  

 erhvervsevnetabet er mindre end 15 pct.
 § 6.  Erstatningen fastsættes til et kapitalbeløb, der  

 udgør skadelidtes årsløn, jfr. § 7, ganget med 6 og herefter ganget med  

 erhvervsevnetabsprocenten, jfr. § 5, stk. 3.
 § 7.  Som årsløn regnes skadelidtes samlede  

 erhvervsindtægt i det år, der går forud for datoen for skadens indtræden.
 Stk. 2.  Årslønnen fastsættes dog efter et skøn, når  

 særlige indtægts- eller ansættelsesforhold eller andre særlige forhold har  

 gjort sig gældende.
 Stk. 3.  Årslønnen kan højst udgøre 350.000 kr.
§ 8.  For en skadelidt, der i det væsentlige udnytter  

 erhvervsevnen på en måde, som ikke eller kun i begrænset omfang medfører  

 erhvervsindtægt, og for børn fastsættes erstatningen som et kapitalbeløb på  

 grundlag af den i § 4 nævnte mengrad.
Erstatningen fastsættes som en  

 procentdel af den i § 4, stk. 1, 1.- 4. pkt., nævnte mengodtgørelse.
Stk. 2.  Ved en mengrad på under 15 pct. ydes ingen  

 erstatning.
Ved mengrader på 15 pct., 18 pct. og 20 pct. udgør erstatningen  

 henholdsvis 130 pct., 135 pct. og 140 pct. af mengodtgørelsen.
Stk. 3.  Ved en mengrad på 25 pct. udgør erstatningen  

 150 pct. af mengodtgørelsen.
Ved mengrader på 30 pct., 35 pct., 40 pct., 45  

 pct. og 50 pct. udgør erstatningen henholdsvis 160 pct., 170 pct., 180 pct.,  

 190 pct. og 200 pct. af mengodtgørelsen.
Stk. 4.  Ved en mengrad på 55 pct. udgør erstatningen  

 225 pct. af mengodtgørelsen.
Ved mengrader på 60 pct., 65 pct., 70 pct., 75  

 pct., 80 pct. og 85 pct. udgør erstatningen henholdsvis 250 pct., 275 pct.,  

 300 pct., 325 pct., 350 pct. og 375 pct. af mengodtgørelsen.
Ved mengrader på  

 90 pct., 95 pct. og 100 pct. udgør erstatningen 400 pct. af mengodtgørelsen.
 § 9.  Var skadelidte ved skadens indtræden fyldt 56  

 år, nedsættes erstatningen med 8 1/ 2 pct. for hvert år, skadelidte var ældre  

 end 55 år ved skadens indtræden.
 Stk. 2.  Må det antages, at skadelidte ville have været  

 erhvervsaktiv også efter det fyldte 67. år, kan stk.1 fraviges helt eller  

 delvis.
FORELÆGGELSE FOR ARBEJDSSKADESTYRELSEN § 10.  Såvel skadelidte som skadevolderen kan indhente  

 en udtalelse om spørgsmålet om fastsættelsen af mengraden og  

 erhvervsevnetabsprocenten fra Arbejdsskadestyrelsen, jfr. lov om  

 arbejdsskadeforsikring.
GENOPTAGELSE § 11.  En afsluttet sag om godtgørelse for varigt men  

 eller erstatning for erhvervsevnetab kan på skadelidtes begæring genoptages,  

 hvis der indtræder uforudsete ændringer i skadelidtes helbredstiltand,  

 således at skadelidtes mengrad eller erhvervsevnetabsproent må antages at  

 være væsentlig højere end først antaget.
Ved genoptagelse af sagen kan  

 spørgsmålet om fastsættelsen af mengraden og erhvervsevnetabsprocenten igen  

 begæres forelagt for Arbejdsskadestyrelsen, jfr. § 10.
 TAB AF FORSØRGER M.V.
§ 12.  Den, som er erstatningsansvarlig for en andens  

 død, skal betale erstatning for rimelige begravelsesudgifter og erstatning  

 til den, som ved dødsfaldet har mistet en forsørger.
Forsørgelse omfatter  

 også værdien af afdødes arbejde i hjemmet.
ERSTATNING TIL ÆGTEFÆLLE ELLER SAMLEVER § 13.  Erstatning for tab af forsørger til ægtefælle  

 eller samlever udgør 30 pct. af den erstatning, som afdøde må antages at  

 ville have opnået ved et fuldstændigt tab af erhvervsevnen, jfr. §§ 5-8.  

 Erstatningen udgør dog mindst 225.000 kr., medmindre der foreligger særlige  

 omstændigheder.
 Stk. 2.  Var forsørgeren fyldt 56 år, nedsættes  

 erstatningen efter reglerne i § 9.
FORSØRGERTABSERSTATNING TIL BØRN § 14.  Erstatning for tab af forsørger til  

 efterlevende børn fastsættes til et beløb, der svarer til summen af de bidrag  

 til barnets underhold, som afdøde på skadestidspunktet kunne være pålagt  

 efter lov om børns retsstilling, hvis afdøde havde været bidragspligtig.
Var  

 afdøde eneforsørger, forhøjes erstatningen med 100 pct.
REGULERING AF ERSTATNINGS- OG GODTGØRELSESBELØB § 15.  De i § 3, § 4, stk. 1, § 7, stk. 3, og § 13,  

 stk. 1, 2. pkt., nævnte beløb reguleres årligt med samme procent, som  

 ugelønnen for april kvartal er steget eller faldet i forhold til april  

 kvartal 1983. Reguleringen har virkning fra den følgende 1. april.
Ugelønnen  

 beregnes som den af Danmarks Statistik offentliggjorte gennemsnitlige  

 timefortjeneste (inkl. dyrtidstillæg, men bortset fra alle andre tillæg) for  

 alle arbejdere inden for håndværk og industri i hele landet i april kvartal  

 ganget med det ugentlige antal arbejdstimer ved fuld sædvanlig arbejdstid.
De  

 herefter fremkomne beløb afrundes til nærmeste med 500 delelige kronebeløb,  

 for de i § 3, 1. pkt., nævnte beløb dog til nærmeste med 10 delelige  

 kronebeløb.
 Stk. 2.  Justitsministeren bekendtgør hvert år, hvilke  

 reguleringer der skal finde sted.
 Stk. 3.  Erstatning og godtgørelse fastsættes på  

 grundlag af de beløb, der i henhold til stk. 1 var gældende på tidspunktet  

 for skadens indtræden.
FORRENTNING § 16.  Krav om godtgørelse for svie og smerte,  

 godtgørelse for varigt men, erstatning for erhvervsevnetab samt erstatning  

 for tab af forsørger forrentes fra skadestidspunktet, til betaling sker, med  

 en årlig rente, der svarer til den til enhver tid fastsatte officielle  

 diskonto med et tillæg på 6 pct. (* 2). Justitsministeren kan hvert andet år  

 efter forhandling med Danmarks Nationalbank og økonomiministeriet ændre  

 renten.
REGRES MOD DEN ERSTATNINGSANSVARLIGE § 17.  Ydelser i henhold til den sociale lovgivning,  

 herunder dagpenge, sygehjælp, pension efter den sociale pensionslovgivning og  

 ydelser i henhold til lov om arbejdsskadeforsikring, som tilkommer en  

 skadelidt eller efterlevende, kan ikke danne grundlag for regreskrav mod den  

 erstatningsansvarlige.
Det samme gælder pensionsydelser, der udbetales af  

 stat, kommune eller i henhold til anden pensionsordning, samt  

 forsikringsydelser uanset forsikringens karakter, jfr. § 22, stk. 2.
 Stk. 2.  En arbejdsgiver, der har udbetalt dagpenge  

 eller sygeløn til en skadelidt eller har udbetalt dertil knyttede ydelser,  

 kan gøre regres mod den erstatningsansvarlige i det omfang, arbejdsgiveren  

 har lidt et tab.
OVERFØRELSE M.V.
AF ERSTATNINGS- OG GODTGØRELSESKRAV § 18.  Krav om erstatning og godtgørelse for  

 personskade og krav om erstatning til den, der har mistet en forsørger, kan  

 ikke overdrages, så længe kravet og dets størrelse ikke er anerkendt eller  

 fastslået af domstolene.
 Stk. 2.  Krav om godtgørelse for personskade falder i  

 arv, når det er anerkendt eller gjort gældende ved sagsanlæg eller under en  

 straffesag ved kravets fremsættelse i retten eller et anklageskrift eller en  

 stævning, der er indleveret til retten.
Stk. 3.  Erstatning og godtgørelse som nævnt i stk. 1,  

 der ikke må antages at være forbrugt, indgår ikke i formuefællesskabet mellem  

 ægtefæller ved skifte i anledning af ægteskabs ophør, separation eller  

 bosondring.
Erstatningen eller godtgørelsen indgår dog i formuefællesskabet,  

 når den, som erstatningen tilkommer, afgår ved døden, medmindre erstatningen  

 eller godtgørelsen ifølge ægtepagt er særeje.
 Stk. 4.  Reglerne i stk. 1 og stk. 3 finder ikke  

 anvendelse på krav om erstatning for tabt arbejdsfortjeneste.
ERSTATNINGSANSVAR FOR SKADE, DER ER DÆKKET  

 AF FORSIKRING § 19.  I det omfang en skade er dækket af en  

 tingsforsikring eller en driftstabsforsikring, er der ikke erstatningsansvar.
 Stk. 2.  Reglen i stk. 1 gælder ikke, såfremt:
 Stk. 3.  Har en arbejdstager forvoldt en skade, der er  

 dækket af en tingsforsikring, en driftstabsforsikring eller arbejdsgiverens  

 ansvarsforsikring, ifalder arbejdstageren ikke erstatningsansvar, medmindre  

 skaden er forvoldt forsætligt eller ved grov uagtsomhed.
 § 20.  Staten, en kommune eller en anden offentlig  

 institution, der i almindelighed er selvforsikrer, er stillet som om  

 forsikring var tegnet, jfr. § 19.
§ 21.  §§ 19 og 20 gælder ikke for erstatningsansvar,  

 der er omhandlet i § 22.  Såfremt der er erstatningsansvar for en skade,  

 der er dækket af en skadesforsikring, indtræder forsikringsselskabet i det  

 omfang, det har betalt erstatning, i den skadelidtes ret mod den  

 erstatningsansvarlige.
 Stk. 2.  Ved livs-, ulykkes- eller sygeforsikring eller  

 anden personforsikring har selskabet uanset forsikringens karakter intet krav  

 mod den erstatningsansvarlige.
Forskellige bestemmelser ARBEJDSTAGERS ERSTATNINGSANSVAR § 23.  Erstatning, som en arbejdsgiver har måttet  

 udrede som følge af en arbejdstagers uforsvarlige adfærd, kan kun kræves  

 betalt af denne i det omfang, det findes rimeligt under hensyn til den  

 udviste skyld, arbejdstagerens stilling og omstændighederne i øvrigt.
 Stk. 2.  Arbejdstagerens erstatningsansvar over for  

 skadelidte kan nedsættes eller bortfalde, hvis det findes rimeligt under  

 hensyn til de i stk. 1 nævnte omstændigheder og til skadelidtes interesse.  

 Erstatning, som arbejdstageren har måttet udrede, kan denne kræve betalt af  

 arbejdsgiveren i det omfang, ansvaret endeligt skal påhvile arbejdsgiveren  

 efter stk. 1.
 Stk. 3.  Bestemmelsen i stk. 1 finder tilsvarende  

 anvendelse på arbejdsgiverens erstatningskrav mod arbejdstageren for skade,  

 denne i øvrigt forvolder arbejdsgiveren i tjenesten.
ALMINDELIG LEMPELSESREGEL § 24.  Erstatningsansvar kan nedsættes eller  

 bortfalde, når ansvaret vil virke urimeligt tyngende for den  

 erstatningsansvarlige, eller når ganske særlige omstændigheder i øvrigt gør  

 det rimeligt.
Ved afgørelsen skal der tages hensyn til skadens størrelse,  

 ansvarets beskaffenhed, skadevolderens forhold, skadelidtes interesse,  

 foreliggende forsikringer samt omstændighederne i øvrigt.
Stk. 2.  Under tilsvarende betingelser som angivet i  

 stk. 1 kan der ses helt eller delvis bort fra skadelidtes medvirken til  

 skaden.
Ved krav om erstatning til den, der har mistet en forsørger, gælder  

 det samme om afdødes medvirken.
FLERE ERSTATNINGSANSVARLIGE § 25.  Den indbyrdes fordeling af erstatningsbyrden  

 mellem flere solidarisk erstatningsansvarlige foretages efter, hvad der under  

 hensyn til ansvarets beskaffenhed og omstændighederne i øvrigt må anses for  

 rimeligt.
 Stk. 2.  Er en eller flere af de erstatningsansvarlige  

 dækket af en ansvarsforsikring, gælder § 19, stk. 1 og 2, og § 21. I de  

 tilfælde, der er nævnt i § 19, stk. 2, nr. 1 og 2, og § 21, kan der ved den  

 indbyrdes fordeling af erstatningsbyrden mellem skadevolderne tages hensyn  

 til foreliggende ansvarsforsikringer. § 20 finder tilsvarende anvendelse.
GODTGØRELSE FOR TORT § 26.  Den, der er ansvarlig for en retsstridig  

 krænkelse af en andens frihed, fred, ære eller person, skal betale den  

 forurettede godtgørelse for tort. § 18, stk. 1 og 2, finder tilsvarende  

 anvendelse på godtgørelse for tort.
FRAVIGELSE AF LOVENS REGLER § 27.  Aftaler om fravigelse af reglerne i §§ 1-16, §  

 24, stk. 2, og § 26, der er indgået inden en skades indtræden, er ugyldige,  

 såfremt fravigelsen er til ugunst for den erstatningsberettigede.
Stk. 2.  Aftaler om fravigelse af § 17, stk. 1, § 19,  

 stk. 1 og 3, § 20, § 22, stk. 2, § 23, § 24, stk. 1, og § 25, der er indgået  

 inden en skades indtræden, er ugyldige, såfremt fravigelsen er til ugunst for  

 den erstatningsansvarlige.
Reglen i § 25 kan dog fraviges for skader, der  

 forvoldes ved udøvelse af offentlig eller erhvervsmæssig virksomhed eller  

 virksomhed, der kan ligestilles hermed.
 Ikrafttrædelsesbestemmelser m.v.
 § 28.  Loven træder i kraft den 1. oktober 1984 og  

 finder anvendelse på erstatningsansvar for skader, der indtræder efter lovens  

 ikrafttræden.
 § 29.  Følgende lovbestemmelser ophæves:
 § 30.  I lov nr. 79 af 8. marts 1978 om  

 arbejdsskadeforsikring foretages følgende ændring:
 § 55  affattes således:
»§ 55.  Ydelser i henhold til loven kan ikke  

 danne grundlag for regreskrav mod en skadevolder, der har pådraget sig  

 erstatningspligt over for skadelidte eller dennes efterladte.
Skadelidtes  

 eller dennes efterladtes krav mod den erstatningsansvarlige nedsættes i det  

 omfang, forsikringsselskabet har betalt eller er pligtigt at betale  

 erstatning til de pågældende efter denne lov.« § 31.  En forsikringstager kan ikke opsige en  

 forsikringsaftale på grund af en forhøjelse af præmien, som alene er  

 begrundet med den ændring af størrelsen af erstatning for personskade og tab  

 af forsørger, der er en følge af denne lov.
 § 32.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
 Lov nr. 618 af 19. december 1984 indeholder følgende bestemmelse:
 § 7.  Loven træder i kraft den 1. januar 1985 og  

 finder anvendelse i det omfang, der skal betales renter for et tidsrum efter  

 lovens ikrafttræden.
Justitsministeriet, den 5. oktober 1994 P.m.v.
 e.b.
Lars Hjortnæs (* 1) I medfør af § 16, 2. pkt., i lov nr. 599 af 8. september 1986 om  

 erstatningsansvar, bestemmes, at den i erstatningsansvarlovens § 16, 1. pkt.,  

 nævnte rente er den til enhver til fastsatte officielle diskonto med et  

 tillæg på 5 pct.
 Ændringen finder anvendelse i det omfang, der skal betales renter for et  

 tidsrum efter den 1. januar 1991.
 (* 2) Lov nr. 618 af 19. december 1984, § 4, ændrer procentsatsen fra 2  

 pct. til 6 pct.
