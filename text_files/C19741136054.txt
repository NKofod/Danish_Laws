 Direktoratet fastsætter heved følgende regler om ekspedition af sager om  

 jubilæumsgratiale i kriminalforsorgens institutioner (anstalter, arresthuse,  

 pensioner) og afdelinger:
1. Beregning af jubilæumsanciennitet foretages af  

 institutionen/afdelingen i overensstemmelse med finansministeriets cirkulære  

 nr. 90 af 2. juni 1956 om jubilæumsgratiale m.v. til personale i states  

 tjeneste som ændret ved finansministeriets cirkulærskrivelse af 21. marts  

 1964 (vedlagt i afskrift).(* 1) Er det nødvendigt for beregningen af ancienniteten at indhente oplysninger  

 fra andre myndigheder, indhentes disse oplysninger af institutionen  

 (afdelingen) selv.
Opmærksomheden henledes på, at gratiale og diplom kan udleveres, uanset om  

 vedkommende er ansat i tejenstemandsstilling, på overenskomstvilkår eller  

 lignende.
Gratiale kan også ydes (med reduceret beløb) til  

 deltidsbeskæftigede under forudsætning af, at den pågældendes beskæftigelse i  

 det tidsrum, der indgår i anciennitetsberegningen, udgør mindst 1/4 af normal  

 heldagsbeskæftigelse.
2. Frivillig militærtjeneste medregnes i  

 jubilæumsancienniteten.
Der bortses fra tidsrum, hvori vedkommende har  

 aftjent værnepligt eller anden pligtig militærtjeneste.
Har den pågældende  

 under frivillig tjeneste i forsvaret opnået fritagelse for aftjening af  

 værnepligt, fradrages den tid, hvori han ellers skulle have aftjent  

 værnepligt.
 Eventullle tvivlsspørgsmål kan telefonisk eller skriftligt forelægges for  

 forsvarskommandoen.
 3. Der skal ikke fremtidig afgives indstilling til  

 direktoratet om tildeling af jubilæumsgratiale og diplom.
 Diplomerne udfyldes af institutionen/afdelingen og underskrives på  

 direktøren for kriminalforsorgens vegne af anstaltslederen respektive  

 politimesteren, afdelingslederen og forstanderen.
 Diplomblanketter til anvendelse ved henholdsvis 25, 40 og 50 års jubilæum  

 (d.f.k.form. nr. 111, 112 og 113) rekvireres fra statsfængslet i Nyborg.
 Diplomer til institutions- og afdelingsledere underskrives som hidtil i og  

 udleveres fra centralstyrelsen.
 Gratialerne udgør for personer, der har været heltidsbeskæftiget i den  

 anciennitetsgivende periode, for tiden 500 kr., 800 kr. og 1.000 kr. ved  

 henholdsvis 25, 40 og 50 års jubilæum.
 For deltidsbeskæftigede reduceres gratialerne som fastsat i pkt. 2 i  

 finansministeriets ovennævnte cirkulære.
 4. Overleveringen af gratiale og diplom bør efter  

 finansministeriets cirkulære ske under passende former, der nærmere  

 fastsættes af den enkelte styrelse.
 Herom gælder for kriminalforsorgens vedkommende følgende:
 Den ansatte opfordres i almindelighed til at møde på institutionslederens  

 (afdelingslederens) kontor, i mødesalen eller lignende, hvor gratiale og  

 diplom overrækkes i overværelse af ledelsen samt enkelte andre, der efter  

 ledelsens nærmere bestemmelse udpeges blandt personalet.
 Det kan ved den pågældende lejlighed serveres et glas vin, kransekage  

 eller lignende samt tobak.
 Udgifter hertil afholdes af anstalterne over finanslovkonto § 18.3.02.01.  

 (Tjenestemænd) eller 0.2 (Ikke-tjenestemænd), medens tilsvarende udgifter,  

 for så vidt angår arresthusene samt den frie kriminalforsorgs pensioner og  

 afdelinger, adviseres til kriminalforsorgsdirektoratets løn- og  

 regnskabskontor.
 5. Denne cirkulærskrivelse, der har virkning fra den  

 1. november 1974, træder i stedet for direktoratets cirkulærskrivelser af 21.  

 september 1967 (Best. 1967, side 27) og af 23. maj 1966 (Best. 1963-1966,  

 side 151).
H.H.
Brydensholt.
 /Kjærgaard.
 Kriminalforsorgens institutioner og afdelinger.
