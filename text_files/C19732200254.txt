(Til rektorerne for samtlige  

 gymnasieskoler) Man har tilskrevet rektor for N.N. gymnasium som følger:
 »Skolen har fået tildelt en lærerkandidat, der tidligere som  

 cand.phil. har gennemgået fuldt kursus i sit hovedfag, og som nu har fået  

 tildelt et begrænset ulønnet kursus i sit bifag.
Man ønsker at tilkendegive overfor rektor, studielektor og vejleder, at  

 den pågældende, i og med at vedkommende har bestået kursus i  

 undervisningsfærdighed, må betragtes som kompetent hvad angår  

 undervisningsteknik, almindelige undervisningsmetoder m.v.
Vejledningen i  

 bifaget bør derfor koncentrere sig om dette fags specielle metodik og  

 specielle didaktiske problemer, mens generelle problemer kun bør berøres som  

 baggrundsstof.
Kandidaten skal i indeværende semester deltage i  

 fagligt-pædagogisk kursus i bifaget.
Der vil normalt ikke være grund til at  

 arrangere midtvejsbesøg af en direktoral studielektor.
Prøven i undervisningsfærdighed bør så vidt muligt omfatte, to  

 undervisningstimer.
Der udfærdiges en sædvanlig udtalelse om prøven.
Det  

 bemærkes, at en kandidat, der har bestået prøven i undervisningsfærdighed som  

 cand. phil. i sit hovedfag (med mindst 120 timer) ikke vil kunne rejiceres i  

 dette, selv om vedkommende måtte blive rejiceret i sit bifag ved den ovenfor  

 omtalte prøve.
Dette forhold fremhæves som et modsætningsforhold til  

 forholdet for kandidater med delt pædagogikum, der som bekendt normalt  

 rejiceres i begge fag, hvis de består prøven i det første fag, men ikke  

 består prøven i det andet fag.
Disse har jo ikke gennemgået fuldt kursus i  

 hovedfaget.« Hvilket bedes iagttaget, såfremt skolen skulle få tildelt en  

 lærerkandidat, der tidligere har bestået fuldt kursus i  

 undervisningsfærdighed som cand. phil.
Man erindrer iøvrigt i denne  

 forbindelse om slutningen (side 6) af skrivelse til lærerkandidater af januar  

 1973 (j. nr. 57-02-00-02/72). Det fremgår heraf, at cand. mag.'er, der som  

 cand. phil.'er har gennemgået fuldt pædagogikum i hovedfaget, i hvert enkelt  

 tilfælde må forhandle med direktoratet om undervisningskompetencen i bifaget.
P.
D.
V.
