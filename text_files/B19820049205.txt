 I medfør af § 4, stk. 1, i lov nr. 280 af 10. juni 1981 om en kommunal  

 tjenestemandsret fastsættes følgende om det fælles udvalgs (påtaleudvalgets)  

 sammensætning og virksomhed:
§ 1.  Påtaleudvalget består af 7 repræsentanter for de  

 i § 1, stk. 3, i lov om en kommunal tjenestemandsret nævnte kommunale  

 sammenslutninger og kommunalbestyrelser.
Heraf udpeger Amtsrådsforeningen i  

 Danmark 2 repræsentanter, Kommunernes Landsforening 2 repræsentanter,  

 Foreningen af Kommuner i Københavns amt 1 repræsentant, Københavns og  

 Frederiksberg kommunalbestyrelser hver 1 repræsentant.
Der udpeges tillige en  

 stedfortræder for hvert medlem.
 Stk. 2.  Medlemmer og stedfortrædere udpeges for en 4  

 års periode med virkning første gang fra det tidspunkt, der er nævnt i § 5.
 Stk. 3.  Udvalgets beslutninger træffes ved  

 stemmeflerhed.
Stk. 4.  Påtaleudvalget vælger en formand og en  

 næstformand efter reglerne i § 6 i lov om kommunernes styrelse.
Formanden  

 drager omsorg for den sekretariatsmæssige betjening af udvalget.
Udvalget  

 fastsætter selv sin forretningsorden.
§ 2.  Kollektive overtrædelser som nævnt i lovens § 2,  

 stk. 1, der er begået af kommunale tjenestemænd eller kommunalt  

 reglementsansat personale, skal af kommunalbestyrelsen eller amtsrådet  

 indberettes til påtaleudvalget.
Indberetningen indsendes af  

 kommunalbestyrelser og amtsråd, der er tilsluttet en af de i lovens § 1, stk.  

 3, nævnte kommunale sammenslutninger, til den pågældende kommunale  

 sammenslutning, der videresender den til udvalget.
Hovedstadsrådet  

 indberetter gennem Amtsrådsforeningen i Danmark.
Stk. 2.  Overtrædelser som nævnt i lovens § 2, stk. 1,  

 der er begået af reglementsansat personale ved selvejende dag- og  

 døgninstitutioner, som kommunalbestyrelser og amtsråd har indgået  

 driftsoverenskomst med, skal indberettes af vedkommende institutions  

 bestyrelse til vedkommende kommunalbestyrelse eller amtsråd.
Indberetningen  

 videresendes af kommunalbestyrelsen eller amtsrådet og af den pågældende  

 kommunale sammenslutning efter reglerne i stk. 1.
Stk. 3.  Påtaleudvalget fastsætter regler om tidsfrister  

 for indberetningen og om dennes form.
Udvalget sender modtagne indberetninger  

 til orientering for vedkommende forhandlingsberettigede organisation.
§ 3.  På grundlag af de modtagne indberetninger  

 beslutter påtaleudvalget om der skal rejses sag ved den kommunale  

 tjenestemandsret eller ej.
Udvalget underretter den pågældende  

 forhandlingsberettigede organisation og gennem vedkommende kommunale  

 sammenslutning vedkommende kommunalbestyrelse eller amtsråd om dets  

 beslutning.
 § 4.  Udgifterne ved udvalgets virksomhed dækkes på  

 samme måde som udgifterne ved Kommunernes Lønningsnævn, jfr. § 67, stk. 3, i  

 lov om kommunernes styrelse.
§ 5.  Bekendtgørelsen træder i kraft ved  

 bekendtgørelsen i Lovtidende.
Påtaleudvalget kan rejse sager, der er opstået  

 efter ikrafttræden af loven om en kommunal tjenestemandsret, i henhold til  

 bestemmelserne i loven.
INDENRIGSMINISTERIET, DEN 2. SEPTEMBER  

 1982 HENNING RASMUSSEN /Steen Thorbek (* 1) Ved lov nr. 388 af 13. juni 1990 blev lov om en kommunal  

 tjenestemandsret, jf. lov nr. 280 af 10. juni 1981 ændret.
Ved ændringen blev  

 lovens § 4 omformuleret med henblik på nedlæggelsen af Påtaleudvalget og  

 overførsel af påtalekompetencen til Amtsrådsforeningen i Danmark, Kommunernes  

 Landsforening samt Københavns og Frederiksberg Kommunalbestyrelser.
Som  

 konsekvens ophævedes herved Indenrigsministerens adgang til at fastsætte  

 regler for Påtaleudvalget.
