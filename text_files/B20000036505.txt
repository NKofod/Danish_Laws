 Bekendtgørelse om ændring af  

 bekendtgørelse om registrering og syn af køretøjer  

 mv.
§ 1 I bekendtgørelse nr. 916 af 8. december 1997 om registrering og syn  

 af køretøjer mv., som ændret blandt andet ved  

 bekendtgørelse nr. 327 af 4. juni 1998, bekendtgørelse nr. 195  

 af 25. marts 1999, bekendtgørelse nr. 426 af 7. juni 1999 og senest  

 ved bekendtgørelse nr. 986 af 13. december 1999, foretages  

 følgende ændringer:
 1. § 71 affattes således:
»§ 71. Retten til at anvende  

 ønskenummerplader kan ikke overdrages, jf. dog § 21, stk. 3,  

 og gælder for en periode af 8 år fra nummerpladernes udlevering.  

 Retten kan forlænges mod betaling, jf. § 131, stk. 1.  

 Når gyldighedsperioden er udløbet, kan retten til  

 ønskenummerpladerne ikke forlænges.
Ansøgning om  

 forlængelse kan tidligst indgives til et motorkontor 3 måneder  

 før gyldighedsperiodens udløb.
Stk. 2. Senest 2 måneder før gyldighedsperiodens  

 udløb fremsender Centralregisteret ejere af retten til at anvende  

 ønskenummerplader meddelelse om tidspunktet for gyldighedsperiodens  

 udløb.
Er retten til at anvende ønskenummerplader ikke  

 forlænget senest 1 måned før gyldighedsperiodens  

 udløb, eller er ønskenummerpladerne ikke indleveret til et  

 motorkontor, erindrer Centralregisteret ejeren af retten til at anvende  

 ønskenummerplader om den tidligere fremsendte meddelelse.
Stk. 3. Ønskes retten til at anvende  

 ønskenummerplader ikke forlænget, skal  

 ønskenummerpladerne senest ved gyldighedsperiodens udløb  

 indleveres til et motorkontor.
Samtidig med indleveringen af  

 ønskenummerpladerne afmeldes det køretøj, hvorpå  

 ønskenummerpladerne senest har været anbragt.
 Stk. 4. Er retten til at anvende ønskenummerplader ikke  

 forlænget, og er ønskenummerpladerne ikke indleveret til et  

 motorkontor, kan politiet efter gyldighedsperiodens udløb inddrage  

 ønskenummerpladerne.
Stk. 5. Den, der har retten til en kombination, kan, når  

 ønskenummerpladerne er afmeldt, senest 1 år efter  

 nummerpladernes afmelding bestille kombinationen til registrering til samme  

 ejer.
Ved bestilling senere end 1 år efter nummerpladernes afmelding er  

 retten til kombinationen tabt.
Stk. 6. Ønskenummerplader, der er bestilt i  

 medfør af stk. 5, afhentes senest 6 måneder efter  

 bestillingen og inden gyldighedsperiodens udløb.
Ved bestillingen  

 indbetales beløbet for nummerpladen.
Det er en betingelse for  

 udlevering af bestilte ønskenummerplader, at det  

 køretøj, hvorpå ønskenummerpladerne ønskes  

 anbragt, anmeldes til registrering.«.
 2. § 129, stk. 1, nr. 3, affattes  

 således:
»3)	200 kr. for motorcykler, påhængsvogne eller  

 påhængsredskaber til motorcykler og for knallerter.
Det samme  

 gælder for knallerter, der er indkaldt til syn på baggrund af, at  

 det under politiets vejsyn, jf. færdselslovens § 77, er  

 fastslået, at kravene til en knallerts konstruktive maksimale hastighed  

 ikke er opfyldt, uanset om knallerten i mellemtiden er bragt i  

 forskriftsmæssig stand«.
 3. I § 129, stk. 2, udgår: »samt syn af  

 registreringspligtige knallerter«.
 4. I § 129, stk. 2, indsættes som 2.  

 pkt.: »Det samme gælder for syn af en knallert, såfremt den  

 er indkaldt til kontrol i medfør af færdselslovens § 78,  

 stk. 1, med henblik på at undersøge, om kravene i reglerne  

 om maksimal konstruktiv hastighed er opfyldt, og det ved synet konstateres,  

 at den opfylder disse krav.«.
 5. § 129, stk. 3, nr. 3, affattes  

 således:
 »3)	125 kr. for motorcykler, påhængsvogne eller  

 påhængsredskaber til motorcykler og for knallerter.«.
 6. § 129, stk. 5, nr. 3, affattes  

 således:
 »3)	350 kr. for motorcykler, påhængsvogne eller  

 påhængsredskaber til motorcykler og for knallerter.«.
 7. I § 140, stk. 1, nr. 1, indsættes efter  

 »§ 66, stk. 2,«: »§ 71, stk. 4, 1. pkt.,«.
§ 2 Bekendtgørelsen træder i kraft den 1. juni 2000.
