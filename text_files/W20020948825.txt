Kendelse fra Pressenævnet i sag nr.  

 89/2002 [Et ægtepar, K og B] har ved advokat  Lars  

  Kaasgaard klaget til Pressenævnet over en artikel bragt i Viborg  

 Stifts Folkeblad den 5. august 2002, idet de mener, at god presseskik er  

 tilsidesat.
 Artiklen den 5. august 2002 havde overskriften  

 "Så fik jeg ham" og underoverskriften:  

 "Lørdag scorede en af verdens bedste målvogtere, norske  

 på et langt udkast, da hun blev gift med sin landsmand og  

 kæreste gennem adskillige år, [B]".
Artiklen var en reportage fra et bryllup mellem  

 håndboldspilleren [K] og [B].
Brylluppet blev holdt på  

 Dronninglund Slot.
Artiklen var ledsaget af seks billeder, bl.a.:
Billede af de opdækkede middagsborde med  

 billedteksten: "De nyviede og bryllupsgæsterne indtog aftensmaden  

 i Den Blå Sal." Billede af hotelværelse med stor dobbeltseng med  

 billedteksten: "Intet slotsbryllup uden brudesuite." Billede af gavebord med billedteksten: "Nogle af  

 bryllupsgæsterne tillod sig at tage forskud på fremtids  

 glæder og forærede brudeparret en vugge." Klagerne har oplyst, at bladet den 1. august 2002  

 kontaktede [K] og forespurgte, om man måtte få lov til at tage  

 billeder i anledning af det forestående bryllup. [K] meddelte, at  

 brylluppet var et privat anliggende, hvorfor man ønskede dette  

 respekteret. [K] meddelte samtidig, at billederne kunne tages uden for kirken  

 i overensstemmelse med de regelsæt, der findes på området.  

 Samme besked blev givet til al anden presse med undtagelse af en enkelt  

 journalist fra et norsk blad.
Samtalen sluttede derfor med, at der ikke blev  

 givet nogen tilladelse til at fotografere i de områder, hvor det  

 kræver tilladelse, f.eks. inde i de dele af Dronninglund Slot, som  

 klagerne havde lejet.
Klagerne har videre oplyst, at journalist  Peter  Jervin  

 rettede henvendelse til receptionen på Dronninglund Slot og talte med  

 den ansvarlige for restaurationsdriften,  Kent  Stoltenberg.
Journalisten  

 forespurgte, om han måtte se lokalerne, og om der kunne tages billeder  

 heraf.  Kent  Stoltenberg   overhørt af to andre personer   meddelte,  

 at klagerne havde oplyst, at der ikke måtte ske fremvisning af  

 lokaler/tages billeder andet end til en journalist fra ovennævnte  

 norske blad.
Journalisten skulle herefter have meddelt, at han havde  

 fået tilladelse fra klagerne til at se stederne og fotografere lokaler  

 m.v.
Journalisten foreviste oven i købet sit pressekort.  

 Repræsentanten for Dronninglund Slot troede på denne forklaring,  

 og derefter blev journalisten vist rundt i slottet og har i den forbindelse  

 højst sandsynligt taget de omtalte tre billeder.
Efterfølgende  

 har journalisten og fotografen ikke rettet henvendelse til klagerne, inden  

 artiklen blev bragt den 5. august 2002.
Klagerne har anført, at bladet har handlet i strid  

 med god presseskik, idet bladet har taget billeder på slottet og  

 viderebragt tre af disse uden tilladelse fra klagerne.
Endvidere er  

 måden, hvorpå der er opnået adgang til at tage de  

 pågældende billeder samt måden, hvorpå der er  

 indhentet den nødvendige faktuelle viden for at kunne skrive selve  

 artiklen, i strid med god presseskik.
Klagerne har i den forbindelse henvist  

 til en redegørelse fra den ansvarlige for restaurationsdriften  

 på Dronninglund Slot,  Kent  Stoltenberg.
Klagerne har endelig i forhold til det af bladet  

 anførte gjort gældende, at den omstændighed, at en anden  

 journalist/fotograf har fået tilladelse til at bringe historien og tage  

 billeder fra brylluppet, ikke giver andre medier tilladelse til at tage  

 billeder og indhente informationer, der kræver samtykke fra  

 rettighedshaveren.
I øvrigt havde klagerne ikke anledning til at rette  

 henvendelse til bladet, da de ikke havde kendskab til, at billederne var  

 taget.
Bladet har anført, at advokat  Lars  Kaasgaards  

 påstande vedrørende ærekrænkelse og  

 offentliggørelse af helt private forhold står i skærende  

 kontrast til, at [K] selv havde godkendt bladets tilstedeværelse ved  

 kirken og dermed havde accepteret offentlighed om sagen.
Bladets reportage  

 afspejler således kun, at der har været et bryllup og angiver,  

 hvor festen er holdt.
Bladet har videre anført, at man ikke har taget  

 billeder af personer i forbindelse med nogen privat fest   kun  

 interiør.
De samme billeder kan   bortset fra ét   ses i  

 brochuren fra Dronninglund Slot.
Billeder fra såvel kirke som den  

 private fest er i øvrigt blevet delt med et par millioner læsere  

 af det norske Se og Hør. [K] kunne have henvendt sig søndag  

 eller mandag for at få avisen til droppe disse for artiklen  

 sekundære billeder, hvilket man selvfølgelig ville have  

 gjort.
Bladet har endelig anført, at  Kent  Stoltenberg  

 har taget imod avisens medarbejdere med åbne arme.
Bladets medarbejdere  

 står helt uforstående over for den fremstilling af sagen, som  

  Kent  Stoltenberg angiver.
På flere punkter er fremstillingen  

 fuldstændig i strid med journalist  Peter  Jervin og fotograf  Lars  

  Frandsens opfattelse.
Bladet har i den forbindelse henvist til en  

 redegørelse fra  Lars  Frandsen.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Pressenævnet bemærker, at nævnet  

 på baggrund af parternes forskellige forklaringer ikke har mulighed for  

 at vurdere, under hvilke omstændigheder bladets journalist og fotograf  

 har fået adgang til at tage billederne af brudesuiten, gavebordet og  

 middagsbordet.
Nævnet har derfor ikke mulighed for at vurdere, om  

 bladets fremgangsmåde i forbindelse med indsamling af billedmaterialet  

 måtte have været i strid med god presseskik.
 Nævnet finder ud fra sagens oplysninger at kunne  

 lægge til grund, at bladet inden brylluppet af klagerne var blevet  

 gjort bekendt med, at klagerne ikke ønskede fotografering   og dermed  

 efterfølgende offentliggørelse   i de områder af  

 Dronninglund Slot, som klagerne havde lejet i forbindelse med brylluppet.  

 Nævnet finder derfor, at bladet   uanset måden, hvorpå  

 bladets journalist og fotograf havde fået adgang til områderne  

 har handlet i strid med god presseskik ved desuagtet at fotografere i  

 områderne og efterfølgende offentliggøre billederne, og  

 nævnet udtaler sin kritik.
 I medfør af medieansvarslovens § 49  

 pålægges der herefter den ansvarshavende redaktør af  

 Viborg Stifts Folkeblad at offentliggøre følgende:
 "Kendelse fra Pressenævnet:
Den 5. august 2002 bragte Viborg Stifts Folkeblad en  

 omtale af et bryllup mellem [K] og [B].
I den forbindelse bragte bladet tre  

 billeder af et gavebord, middagsbord og en brudesuite.
Billederne var taget  

 på Dronninglund Slot, hvor brylluppet blev holdt.
 [K] og [B] har klaget til Pressenævnet, idet de  

 finder, at god presseskik er tilsidesat.
 Pressenævnet finder ud fra sagens oplysninger at  

 kunne lægge til grund, at bladet inden brylluppet af klagerne var  

 blevet gjort bekendt med, at klagerne ikke ønskede fotografering   og  

 dermed efterfølgende offentliggørelse   i de områder af  

 Dronninglund Slot, som klagerne havde lejet i forbindelse med brylluppet.  

 Nævnet finder derfor, at bladet   uanset måden, hvorpå  

 bladets journalist og fotograf havde fået adgang til områderne  

 har handlet i strid med god presseskik ved desuagtet at fotografere i  

 områderne og efterfølgende offentliggøre billederne, og  

 nævnet udtaler sin kritik.
 København den 23. oktober 2002.
Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 23. oktober 2002.
