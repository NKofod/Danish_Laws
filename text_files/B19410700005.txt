 I.
 REGULATIVETS OMRAADE:
§ 1 Regulativet omfatter Fiskbæk Aa fra Bredsgaard Sø (i Raunstrup Sogn) til  

 Aaens Udløb i Limfjorden.
Den ved Regulativets Vedtagelse opstaaede Fiskeriforening kaldes  

 »Fiskeriforeningen for Fiskbæk Aa«.
Medlem af Foreningen er enhver  

 Lodsejer ved det paagældende Vandomraade, og ingen anden kan være Medlem,  

 d.v.s. udøve Stemmeret i Foreningens Anliggender.
 Det er Foreningens Opgave at arbejde for Bevarelsen og Udviklingen af  

 Fiskeriet i Fiskbæk Aa.
 II.
 BESTEMMELSER OM FISKERIET:
§ 2 Fiskeri maa til enhver Tid kun drives under Hensyn til Bestemmelserne i  

 den gældende Lov om Ferskvandsfiskeri og nærværende Regulativ.
§ 3 Paa Regulativomraadet maa der kun drives Fiskeri med Medestang.
 Alle andre Fiskeredskaber og Fangstmaader - saasom Ruser, Sættekroge,  

 Sættegarn, Vaad af enhver Art, Stangredskab af en hver Art, Blus, Risknipper,  

 faste Fangstredskaber af enhver Art m.m. - skal være forbudt.
Dette Forbud omfatter dog ikke Fiskeri til Forsyning af en  

 Udklækningsanstalt med Moderfisk eller Fiskeri i videnskabeligt Øjemed.
Et  

 saadant Fiskeri maa dog først finde Sted efter forud indhentet Tilladelse af  

 Bestyrelsen eller dennes Formand, og kun naar der foreligger Tilladelse  

 dertil af Ministeriet for Landbrug og Fiskeri, jfr.
Lov om Ferskvandsfiskeri  

 af 31. Marts 1931, §§ 16, 17 og 18.
I Maanederne August, September og Oktober skal det dog endvidere være  

 tilladt at anbringe Ruser bestemt til Fangst af Aal, hvis Munding og Fangarme  

 vender imod Strømmen.
Ruserne maa kun anbringes efter forudgaaende Anmeldelse  

 til Formanden for Regulativforeningens Bestyrelse.
Misbruges Ruserne til  

 Fangst af andre Fisk end Aal, kan Regulativforeningens Bestyrelse nægte den  

 paagældende Lodsejer Tilladelse til fremtidig Anbringelse af Aaleruser i  

 Aaen.
§ 4 Udkastning af Affald af enhver Art i eller Forurening af Fiskevandet er  

 til enhver Tid forbudt.
 III.
 OPSYN:
§ 5 Bestyrelsen kan vælge et Opsyn, der skal føre Tilsyn med Fiskeriets  

 Udøvelse paa Regulativomraadet.
§ 6 Opsynets Instruks skal forelægges Fiskeridirektøren til Godkendelse.  

 Valget af Opsyn skal stadfæstes af Fiskeridirektøren, der forsyner Opsynet  

 med Fiskeripolitiskilt.
Opsynet sorterer under Fiskeridirektøren.
 Det saaledes ansatte faste Opsyn har i sin Bestillings Udøvelse samme  

 Myndighed og nyder samme Beskyttelse som Politiets Betjente.
§ 7 Opsynet lønnes efter Overenskomst med Bestyrelsen.
§ 8 Det er Opsynets Pligt at overvaage, at Regulativets og  

 Ferskvandsfiskerilovens Bestemmelser nøje overholdes.
 IV.
 FORENINGENS INDRE FORHOLD:
§ 9 Foreningen ledes af en Bestyrelse, der bestaar af 1 Formand og 4  

 Medlemmer.
Formanden og Bestyrelsesmedlemmerne vælges af Generalforsamlingen  

 for 2 Aar ad Gangen ved simpel Stemmeflerhed uden Hensyn til de mødendes  

 Antal, saaledes at Formanden og 2 Bestyrelsesmedlemmer afgaar de lige Aar og  

 de 2 andre Bestyrelsesmedlemmer de ulige Aar.
Naar Bestyrelsen er valgt, skal der ske Indberetning til Ministeriet for  

 Landbrug og Fiskeri om, hvem der er valgt til Medlemmer af Bestyrelsen,  

 ligesom der skal gives Indberetning til Ministeriet om senere stedfundne  

 Ændringer i Bestyrelsens Sammensætning.
Dersom Regulativets Bestemmelser om  

 Valg af Bestyrelse ikke overholdes, kan Ministeren for Landbrug og Fiskeri,  

 hvis der ikke inden 6 Maaneder efter derom fremsat henstilling fra  

 Ministeriet vælges en Bestyrelse, efter Fristens Udløb ophæve Regulativet,  

 Hvilket ved Ministeriets Foranstaltning bringes til almindelig Kundskab for  

 alle Vedkommende.
 Bestyrelsen vælger for 1 Aar ad Gangen ved simpel Stemmeflerhed af sin  

 Midte en Næstformand og en Kasserer.
Af Foreningens Penge udbetaler Kassereren Opsynets Lønning og andre  

 nødvendige Udgifter.
Hvert Aar inden 1. November aflægger Kassereren  

 Regnskabet for det forløbne Aar til Bestyrelsen, af hvem Regnskabet  

 forelægges den først paafølgende ordinære Generalforsamling til Godkendelse.
§ 10 Det er Bestyrelsens Opgave at administrere Foreningen og Fiskeriet i  

 Regulativomraadet samt søge Medlemmernes Tarv varetaget paa bedste maade.
Bestyrelsen er ulønnet.
Eventuelle Udgifter i Foreningens Tjeneste  

 refunderes efter Regning.
§ 11 Ordinær Generalforsamling afholdes hvert Aar inden 1. December og  

 indkaldes med mindst 8 Dages Varsel ved Bekendtgørelse om Mødetid og Sted  

 samt Dagsorden i lokale Blade eller ved skriftlig Meddelelse til samtlige  

 Medlemmer.
 Stemmeberettigede er samtlige Medlemmer (jfr. § 1) og kun disse.
Afstemning ved Fuldmagt skal være tilladt, naar Repræsentationen sker ved  

 et Medlem; dog kan ingen afgive mere end 6 Stemmer (jfr.
Lov om  

 Ferskvandsfiskeri af 31. Marts 1931 § 20).
 Paa den ordinære Generalforsamling aflægger Formanden Beretning om  

 Foreningens Virksomhed i det forløbne Aar, og Regnskabet fremlægges til  

 Godkendelse.
 Bestyrelsen bestemmer Stedet for Generalforsamlingens Afholdelse.
§ 12 Ekstraordinær Generalforsamling skal afholdes, naar Bestyrelsen eller  

 mindst 10 Medlemmer begærer det. - Begæring herom tilstilles Formanden med  

 Angivelse af, hvilke Emner der ønskes behandlet. - Ekstraordinær  

 Generalforsamling indvarsles paa samme Maade som de ordinære  

 Generalforsamlinger, og Dagsorden bekendtgøres samtidig med Indvarslingen.
§ 13 Overtrædelse af de i dette Regulativ optagne Bestemmelser straffes efter  

 Bestemmelserne i Lov om Ferskvandsfiskeri af 31. Marts 1931.
§ 14 For alle Forhold, hvorom der ikke i dette Regulativ er givet særlige  

 Bestemmelser, gælder Bestemmelserne i Lov om Ferskvandsfiskeri af 31. Marts  

 1931.
--------- Foranstaaende i Henhold til § 20 i Lov Nr. 94 af 31. Marts 1931 om  

 Ferskvandsfiskeri udarbejdede og vedtagne Regulativ stadfæstes herved.
 Regulativet træder i Kraft den 1. December 1941.
 MINISTERIET FOR LANDBRUG OG FISKERI, DEN  

 15. NOVEMBER 1941.
P.
M.
V.
C.
TROLLE THOMSEN.
/B.
Dinesen.
