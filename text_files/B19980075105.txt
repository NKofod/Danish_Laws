Bekendtgørelse om ændring af  

 bekendtgørelse om  

 tillægsafgift for mælk og mejeriprodukter (Mælkekvoter) § 1 I bekendtgørelse nr. 779 af 14. oktober 1997 om tillægsafgift  

 for mælk og mejeriprodukter, som senest ændret ved  

 bekendtgørelse nr. 494 af 26. juni 1998, foretages følgende  

 ændringer:
 1. § 15, stk. 3, affattes således:
»Stk. 3. Etablering i henhold til §§ 13 og 14 kan ikke  

 foretages på en bedrift, hvortil der inden for de to sidste  

 afgiftsår er accepteret godtgørelse for ophør med  

 levering af mælk.
Etablering kan heller ikke foretages på en  

 bedrift, hvor samme producent tidligere er tildelt mælkekvote på  

 grundlag af etablering.« 2. § 16, stk. 2, affattes således:
»Stk. 2. Ansøgning om etablering i det følgende  

 afgiftsår indsendes til opkøber på en formular, der  

 rekvireres hos denne, og skal være opkøber i hænde senest  

 den 9. november.
Er den 9. november en søndag eller helligdag, er  

 fristen den følgende hverdag.« 3. § 17, stk. 4, affattes således:
»Stk. 4. Ved salg på baggrund af bud pr. 1. juni  

 udbetales ligevægtsprisen til sælger med halvdelen i december  

 måned samme år og resten i juni måned året efter.
Ved  

 salg på baggrund af bud pr. 1. december udbetales ligevægtsprisen  

 til sælger i juni måned året efter.« 4. § 31, stk. 1, affattes således:
»Stk. 1. Afgørelser truffet af opkøber i henhold  

 til denne bekendtgørelse kan af vedkommende producent påklages  

 til EU-direktoratet inden 4 uger efter, at afgørelsen er meddelt  

 klageren.
Klager over opkøbers afgørelser skal indsendes til  

 opkøber.
EU-direktoratets afgørelser i klagesager kan ikke  

 indbringes for anden administrativ myndighed.« § 2 Bekendtgørelsen træder i kraft den 24. oktober 1998.
