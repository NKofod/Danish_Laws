 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Det ministre tilkommende årlige vederlag udgør  

 45 000 kr., der forhøjes eller nedsættes efter bestemmelserne i §§ 87 og 88 i  

 lov nr. 154 af 7. juni 1958 om lønninger og pensioner m.v. til statens  

 tjenestemænd.
 Vederlaget udbetales med 1/12 månedlig forud fra den første dag i den  

 efter udnævnelsen følgende måned og til udgangen af den måned, i hvilken  

 afgangen fra ministerstillingen finder sted.
 § 2.  Som repræsentationstillæg ydes der  

 statsministeren 13 500 kr. og udenrigsministeren 18 000 kr. årlig som  

 grundbeløb, hvortil kommer et tillæg svarende til det til enhver tid gældende  

 procenttillæg til de på finansloven opførte honorarer.
 Ingen minister kan oppebære mere end eet repræsentationstillæg.
 Til ministre, der ikke er medlemmer af folketinget, ydes et tillæg til  

 lønnen på 9 000 kr. årlig, hvortil kommer procenttillæg som til de på  

 finansloven opførte honorarer.
 Med hensyn til udbetalingen gælder reglerne i § 1, stk. 2.
 § 3.  Ved afgang fra ministerstilling har en minister  

 ret til i 2 år at oppebære ventepenge svarende til højeste ministerpension.
 Ansættes en afgået minister i tjenestemandsstilling inden for det tidsrum,  

 hvori der udbetales ham ventepenge, bortfalder disse, hvis den med  

 tjenestemandsstillingen følgende lønning overstiger ventepengene; hvis  

 lønningen er mindre end ventepengene, udbetales forskellen ham som personligt  

 tillæg i restperioden.
 § 4.  Har en minister fungeret i mere end et år, har  

 han efter udløbet af det tidsrum, hvori der udbetales ham ventepenge, ret til  

 pension.
 Denne udgør af det i § 1 nævnte beløb på 45 000 kr., hvis han har fungeret  

 som minister i:
 Pensionen forhøjes eller nedsættes efter bestemmelsen i § 89 i loven om  

 lønninger og pensioner m.v. til statens tjenestemænd.
 En ministers pensionsalder er hans hele tjenestetid som minister, regnet  

 fra den første udnævnelse.
§ 5.  Er en tjenestemand overgået til ministertillæg,  

 har han ved sin afgang fra denne ret til den ham ved afgangen fra  

 tjenestemandsstillingen tilkommende pension, forøget med den ham ifølge § 4  

 som minister tilkommende pension; det samlede pensionsbeløb kan dog ikke  

 overstige højeste ordinære egenpension efter loven om lønninger og pensioner  

 m.v. til statens tjenestemænd.
Ansættes en pensionsnydende minister i  

 tjenestemandsstilling, hvis lønning er større end den ham i alt tillagte  

 pension, bortfalder denne; er lønningen mindre end pensionen, udbetales  

 forskellen ham som personligt tillæg.
Ved afgang fra tjenestemandsstilling,  

 som en afgået minister beklæder, har han ret til den samlede pension, der som  

 afgået minister tilkom ham, hvis denne er større end den pension, hvortil  

 tjenestemandsstillingen berettiger ham, idet det tidsrum, hvori han har  

 fungeret som minister og eventuelt i tidligere tjenestemandsstilling,  

 medregnes i pensionsalderen.
 Ventepengeperiode medregnes ikke i pensionsalder.
 § 6.  Den, der bliver enke efter en minister, som ved  

 dødsfaldet endnu fungerede som sådan eller var pensioneret eller oppebar  

 ventepenge, har - med de i § 67 i lov om lønninger og pensioner m.v. til  

 statens tjenestemænd anførte undtagelser - ret til enkepension.
 Denne udgør af det i § 1 nævnte beløb på 45 000 kr., hvis manden har  

 fungeret som minister i:
Enkepensionen forhøjes eller nedsættes efter bestemmelsen i § 89 i  

 forannævnte lov om lønninger og pensioner m.v. til statens tjenestemænd.
I  

 øvrigt gælder de i §§ 64, stk. 4, 66-68, 69, stk. 1, og 75-82 fastsatte  

 regler for enke- og børnepension samt efterindtægt også for ministre, ligesom  

 også §§ 60, 61 og 62, stk. 2, i nævnte lov har gyldighed for dem.
§ 7.  Besidder en minister ved sin tiltræden hverv i  

 offentlige eller private virksomheders, foretagenders eller institutioners  

 tjeneste, vil disse være at fratræde.
Dog kan han undtagelsesvis med  

 foreløbig billigelse af statsministeren bevare sådanne hverv, hvis  

 varetagelse efter dennes skøn ikke kan berede vanskeligheder i udførelsen af  

 hans embedspligt som minister eller i hans forhold til de forskellige  

 statsforvaltningsgrene.
Statsministeren skal i så fald straks skriftligt  

 tilstille et af folketinget nedsat udvalg meddelelse herom.
Udvalget kan  

 inden forløbet af 14 dage efter meddelelsens modtagelse nægte vedkommende  

 minister tilladelse til at bevare sådanne hverv.
Efter forløbet af dette  

 tidsrum meddeler statsministeren folketingets formand, hvilke hverv den  

 vedkommende minister har tilladelse til at varetage.
Har det i stk. 1 nævnte udvalg endnu ikke konstitueret sig, når  

 statsministerens foreløbige billigelse indhentes, har denne gyldighed, indtil  

 konstitutionen har fundet sted.
Sagen vil derefter være at behandle som  

 forannævnt.
 Ingen minister må i sin ministertid overtage noget nyt hverv af den i stk.  

 1 nævnte art.
 Besidder statsministeren ved et ministeriums tiltræden hverv af den  

 heromhandlede art, skal meddelelse til udvalget finde sted derom, hvis han  

 ønsker at bevare noget af disse, hvorefter der forholdes i overensstemmelse  

 med stk. 1.
 Folketingsvirksomhed er undtaget fra bestemmelserne i denne paragraf.
§ 8.  Udnævnes en tjenestemand til minister, kan den  

 af ham hidtil beklædte tjenestemandsstilling holdes besat ved konstitution  

 for hans funktionstid, hvis det skønnes forsvarligt af hensyn til stillingens  

 tarv, og for så vidt og så længe konstitution i stillingen overhovedet er  

 tilladt.
Statsministeren skal herom give meddelelse til det i § 7 nævnte  

 udvalg, hvorefter der forholdes i overensstemmelse med § 7, stk. 1.
 § 9.  De i denne lov indeholdte lønnings- og  

 pensionsbestemmelser har virkning fra 1. april 1959.
For de i henhold til de hidtil gældende bestemmelser ydede pensioner  

 finder bestemmelserne i § 1 i lov nr. 81 af 21. marts 1959 om pensioner, der  

 er fastsat i henhold til de før 1. april 1958 inden for staten gældende  

 lønnings- og pensionslove, tilsvarende anvendelse.
I øvrigt omfattes  

 ministre, der er afgået før 1. april 1959, samt sådanne ministres efterladte  

 ikke af nærværende lov.
 Givet på Christiansborg slot, den 5.  

 juni 1959.
 Under Vor Kongelige Hånd og Segl.
 FREDERIK R.
