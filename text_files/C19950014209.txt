 Finansministeriet og tjenestemændenes centralorganisationer har den 7.  

 september 1995 indgået aftale om natpenge mv., der har virkning fra 1. april  

 1995. Aftalen er optaget som bilag til cirkulæret.
 Ændringerne, der i aftalen er markeret ved indstregninger i margenen, er  

 en følge af de i forbindelse med aftaleforhandlingerne i 1995 aftalte  

 forhøjelser af de arbejdstidsbestemte tillæg.
 De i aftalens §§ 1-4 anførte satser inkluderer samtlige hidtil udløste  

 dyrtidsportioner og udgør dermed de aktuelle satser pr. 1. april 1995.
Cirkulæret har virkning fra 1. april 1995. Samtidig ophæves  

 Finansministeriets cirkulære nr. 115/93 af 18. juni 1993 om natpenge mv. (APD  

 nr. 37/93). (* 3) Finansministeriet Den 13. september 1995 P.M.V.
 E.B.
Eva Hoff Sonne Bilag I henhold til § 45, stk. 1, i lov om tjenestemænd fastsættes følgende:
Natpenge § 1.  Til tjenestemænd i staten, der efter ordre eller  

 ifølge godkendt tjenestefordeling udfører tjeneste i tiden kl. 17-6, ydes  

 natpenge, der udgør 16,42 kr. pr. time.
 Pr. 1. april 1996 forhøjes satsen med 0,12 kr.
 Pr. 1. oktober 1996 forhøjes satsen med 0,13 kr.
 Natpengebeløbet dyrtidsreguleres i henhold til § 5.
 Stk. 2. Tjenestemænd, der har kostforplejning, oppebærer natpenge med  

 halvdelen af den i stk. 1 anførte sats.
Stk. 3. For rådighedstjeneste på tjenestestedet, der indgår i  

 arbejdstiden med 3/4, jf. § 8, stk. 1, i aftale om de for statens  

 tjenestemænd gældende arbejdstidsregler, ydes der, når soverum ikke er  

 stillet til rådighed, ligeledes natpenge med halvdelen af den i stk. 1  

 anførte sats.
Ved soverum forstås værelse med seng (sovesofa e.l.) og  

 sengeklæder samt adgang til bad og toilet.
 Stk. 4. Endelig ydes natpenge med den i stk. 1 anførte sats for rejsetid  

 som passager, såfremt der ikke er stillet soveplads til rådighed for  

 tjenestemanden.
 Stk. 5. For arbejdsfri ophold uden for hjemstedet samt for  

 rådighedstjeneste i hjemmet ydes ikke natpenge.
 Stk. 6. Natpenge beregnes pr. påbegyndt halve time.
Godtgørelse for tjeneste på lørdage, søn- og helligdage, mandage, grundlovsdag og juleaftensdag § 2.  Tjenestemænd i staten, der efter ordre eller  

 ifølge godkendt tjenestefordeling udfører tjeneste på lørdage efter kl. 14 og  

 mandage kl. 00-04, oppebærer en særlig godtgørelse herfor på 19,85 kr. pr.  

 time.
Godtgørelsen beregnes pr. påbegyndt halve time.
 Sådan godtgørelse ydes endvidere ved tjeneste i tidsrummet kl. 00-04 på  

 hverdage efter følgende helligdage: nytårsdag, langfredag, 2. påskedag, store  

 bededag, Kristi himmelfartsdag, 2. pinsedag og 2. juledag.
 Pr. 1. oktober 1995 forhøjes satsen til 20,91 kr.
 Pr. 1. april 1996 forhøjes satsen til 21,06 kr.
 Pr. 1. oktober 1996 forhøjes satsen til 21,22 kr.
Stk. 2. Udføres sådan tjeneste på søn- og helligdage kl. 00-24,  

 juleaftensdag efter kl. 14 eller grundlovsdag efter kl. 12, ydes en særlig  

 godtgørelse herfor på 30,00 kr. pr. time.
Godtgørelsen beregnes pr. påbegyndt  

 halve time.
 Pr. 1. april 1996 forhøjes satsen til 30,22 kr.
 Pr. 1. oktober 1996 forhøjes satsen til 30,46 kr.
 Stk. 3. Såfremt tjenestemanden udfører tjeneste på lørdage før kl. 14 som  

 led i en forud tilrettelagt tjeneste, hvoraf halvdelen eller mere udføres  

 efter kl. 14, ydes den i stk. 1 angivne godtgørelse for hele tjenesten.
 Stk. 4. Såfremt tjenestemanden udfører tjeneste på mandage inden kl. 6  

 som led i en forud tilrettelagt tjeneste, der påbegyndes søndag kl. 24 eller  

 tidligere, ydes den i stk. 1 angivne godtgørelse for hele den del af  

 tjenesten, der ligger inden kl. 6. Tilsvarende gælder tjeneste på de i stk. 1  

 nævnte hverdage efter visse helligdage.
 Stk. 5. For rådighedstjeneste i hjemmet ydes ingen godtgørelse.
Godtgørelse for delt tjeneste § 3.  Tjenestemænd i staten, hvis tjeneste er opdelt i  

 3 dele, oppebærer herfor en godtgørelse på 46,00 kr.
 Pr. 1. april 1996 forhøjes satsen til 46,34 kr.
 Pr. 1. oktober 1996 forhøjes satsen til 46,71 kr.
Stk. 2. Tjenestemænd, hvis tjeneste er delt således, at den strækker sig  

 ud over 11 timer regnet fra første tjenesteafsnits påbegyndelse til sidste  

 tjenesteafsnits afslutning, oppebærer en godtgørelse på 4,95 kr. pr. time.  

 Godtgørelsen ydes for samtlige timer, der strækker sig ud over 11 timer,  

 således at også mellemliggende tjenestefri timer medregnes.
Godtgørelsen  

 beregnes pr. påbegyndt halve time.
 Pr. 1. april 1996 forhøjes satsen til 4,99 kr.
 Pr. 1. oktober 1996 forhøjes satsen til 5,03 kr.
 Stk. 3. Bestemmelserne i nærværende paragraf omfatter ikke  

 søfartspersonale, for hvilket der kan fastsættes særlige bestemmelser.
(Godtgørelse for indgreb i på forhånd fastlagte fridage § 4.  Såfremt der ved omlægning af tjenesten (i  

 modsætning til tilfældigt overarbejde) op til eller efter en fridag sker  

 afkortning af den på forhånd tilrettelagte frihedsperiode, men således at  

 betingelsen for at betragte fridagen som givet fortsat er opfyldt, ydes der  

 tjenestemanden en godtgørelse på 11,13 kr. for hver fulde time, afkortningen  

 af den på forhånd fastlagte frihedsperiode omfatter.
 Pr. 1. april 1996 forhøjes satsen til 11,21 kr.
 Pr. 1. oktober 1996 forhøjes satsen til 11,30 kr.
 Stk. 2. Reglen i stk. 1 gælder ikke, såfremt indgrebet er foranlediget af  

 funktion i højere stilling, for hvilken der ydes funktionsvederlag i henhold  

 til aftale indgået i medfør af § 2, stk. 3, i aftale af 7. juli 1979 om  

 midlertidig tjeneste i højere stilling.
Dyrtidsregulering § 5.  For hver fulde 7,2 points udsving i  

 nettoprisindekset ud over 291,5 (januar 1975 = 100) forhøjes eller nedsættes  

 den i § 1 anførte natpengesats med 0,18 kr.
 Stk. 2. Reguleringen finder sted pr. 1. april og 1. oktober på grundlag  

 af nettoprisindekset for henholdsvis januar og juli.
Specielle bestemmelser § 6.  Denne aftale gælder ikke for  

 tjenestemandsansatte sygeplejersker samt for tjenestemænd, for hvem der ved  

 aftale er fastsat særligt tillæg for de i §§ 1-4 omhandlede tjenester.
Ikrafttræden § 7.  Denne aftale er gældende fra 1. april 1995 og  

 kan opsiges med 3 måneders varsel, dog tidligst til 1. april 1997. Samtidig  

 ophæves aftale af 14. juni 1993 om natpenge mv.
