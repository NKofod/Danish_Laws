1. Oplysningsskema for fabrikanter Skibstilsynet har til fabrikanter af lystfartøjer udsendt et  

 oplysningsskema til brug for indsendelse af oplysninger om standardfartøjer  

 (dvs. fartøjer, der seriefremstilles i forme) med henblik på udfærdigelse af  

 standardmål for disse fartøjer.
Skemaet indeholder oplysning om skibstilsynets fortolkning af måling af  

 L1, B og D.
Disse fortolkninger er gengivet på side 2 i dette cirkulære.
2. Standardmålinger Et antal af de til fabrikanter udsendte skemaer vedlægges, idet man skal  

 anmode Dem om at udfylde skemaer med mål for de af Dem indtil nu foretagne  

 målinger af standardfartøjer og fremsende dem til direktoratet.
Når nye  

 målinger af standardfartøjer er udført bedes skema udfyldt og fremsendt til  

 direktoratet.
3. Måling af udenlandske lystfartøjer På given foranledning skal man meddele, at bemyndigelse til måling af  

 lystfartøjer kun gælder danske lystfartøjer.
 Lystfartøjer til udenlandske ejere må kun måles efter direkte anmodning  

 fra direktoratet i hvert enkelt tilfælde.
 DEFINITION AF L1, B OG D:
 L1 = Længden målt fra forkant af klædningen med oversiden af dækket ved  

 forstævnen til agterkant af klædningens skæring med dækket ved agterstævnen.  

 Fremragende stævn der ikke er dækket af klædningen, fenderliste, beslag for  

 udenbordsmotor, stag og lignende skal ikke indgå i længden.
B = Største bredde udvendig på klædningen ved dækkets overside eller  

 derunder.
Fenderlister, overhængende skandæk, røstjern og lignende indgår  

 ikke i bredden.
D = Dybden måles på halv langde (L1) fra oversiden af dækket i borde til  

 ydersiden af klædningen ved kølen.
På åbne fartøjer måles dybden fra  

 essingens overside til ydersiden af klædningen ved kølen.
Såfremt kølen er  

 dækket af klædningen indgår denne i dybden.
