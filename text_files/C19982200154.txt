Til alle frie grundskoler 31-3-1998 Overenskomstaftaler mv. vedrørende frie grundskoler Vedlagt følger Endvidere vedlægges Bemærkninger Opmærksomheden henledes bl.a på følgende:
 * Klassificeringsbestemmelserne for børnehaveklasseledere, lærere og  

 øvelsesskolelærere er ændret pr. 1. oktober 1997, jf. organisationsaftalens  

 §§ 3, 4 og 5.
 * Med virkning fra 1. oktober 1997 indføres der et nyt, decentralt  

 lønsystem for ledere ved de frie grundskoler.
 Undervisningsministeriet bemyndiger herved skolerne til at anvende  

 det nye intervallønssystem for ledere, herunder til at indgå aftaler efter  

 det nye lønsystem.
 Det nye intervallønssystem for ledere indebærer, at disse ikke er omfattet  

 af aftalen om lokalløn.
 * For ledere med ret til tjenestemandspension fastsættes den  

 pensionsgivende løn til lønnen på det statslige skalatrin, der er lig med  

 eller nærmest under den aftalte løn.
 Dette indebærer, at for så vidt angår ledere med ret til  

 tjenestemandspension skal kopi af lønaftalen sendes til Efterlønskassen /  

 Pensionskassen af 1925 til orientering.
 * Overenskomstens bestemmelser, herunder om løn og pension, kan efter  

 skolens beslutning herom også finde anvendelse for en børnehaveklasseleders  

 eventuelle arbejdstimer i skolens fritidsordning, hvis beskæftigelsesgraden  

 som børnehaveklasseleder udgør mindst 70 %. Arbejdstiden i  

 skolefritidsordningen opgøres efter de for skolefritidsordningen gældende  

 regler.
For så vidt angår børnehaveklasseledere, der som en personlig ordning har  

 pensionsdækning i en statsgaranteret pensionskasse eller anden lignende  

 statslig tjenestemandspensionsordning, er det en forudsætning for medregning  

 i pensionsalderen, - at børnehaveklasselederen er medlem af en statsgaranteret pensionskasse  

 i kraft af beskæftigelsen som børnehaveklasseleder, - at der foreligger et ansættelsesbrev for den samlede ansættelse ved  

 skolen og skolefritidsordningen, og - at der indbetales pensionsbidrag for den samlede beskæftigelse, jf.  

 Finansministeriets bekendtgørelse af 20. november 1996 om indbetaling af  

 pensionsbidrag til staten for personale ved tilskudsinstitutioner under  

 Undervisningsministeriet med tjenestemandspensionsret.
Der skal således til  

 den pågældende statsgaranterede pensionskasse indbetales  

 pensionsbidrag/pensionstilsvar på 15 % af den pensionsgivende løn ved  

 beskæftigelsen i skolens fritidsordning.
Idet der er tale om et  

 ansættelsesforhold, vil dette i praksis skulle ske ved en samlet indbetaling,  

 der tillige omfatter bidrag/tilsvar hidrørende fra beskæftigelsen som  

 børnehaveklasseleder.
