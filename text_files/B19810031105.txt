 I henhold til § 42, stk. 1, og § 61 i lov nr. 130 af 9. april 1980 om  

 beskyttelse af havmiljøet fastsættes:
 § 1.  Skibsføreren og platformschefen skal straks  

 indberette til de i § 3 nævnte myndigheder, såfremt der fra skibet eller  

 platformen sker udtømning, som er i strid med lov om beskyttelse af  

 havmiljøet kapitlerne 2-6, eller regler udstedt i medfør af bestemmelserne i  

 disse kapitler, eller som omfattes af lovens § 58. Endvidere skal der straks  

 ske indberetning ved enhver kollision eller grundstødning, eller såfremt der  

 som følge af brand, eksplosion, fejl på maskineri eller udstyr, der kan  

 påvirke skibets eller platformens manøvredygtighed, eller af andre grunde er  

 fare for udtømning.
 Stk. 2.  Skibsføreren, platformschefen og føreren af et  

 luftfartøj skal straks indberette til de i § 3 nævnte myndigheder, såfremt  

 der fra skibet, platformen eller luftfartøjet iagttages væsentligt spild af  

 olie eller skadelige flydende stoffer.
 Stk. 3.  Skibsføreren, platformschefen og føreren af et  

 luftfartøj skal straks indberette, såfremt der fra skibet, platformen eller  

 luftfartøjet uden tilladelse er foretaget dumpning eller afbrænding på havet.
 Stk. 4.  Såfremt der ikke sker indberetning fra  

 skibsføreren, platformschefen eller i de i stk. 3 nævnte tilfælde fra føreren  

 af luftfartøjet, eller såfremt indberetningen er ufuldstændig, jfr. §§ 5-8,  

 skal ejeren eller brugeren af skibet, platformen eller luftfartøjet straks  

 foretage indberetning.
 Stk. 5.  I de i stk. 1 og 2 nævnte tilfælde skal lodsen  

 på skibet eller platformen ligeledes straks indberette til de i § 3 nævnte  

 myndigheder.
§ 2.  Havnebestyrelsen skal straks indberette, såfremt  

 der i havnen iagttages væsentligt spild af olie eller skadelige flydende  

 stoffer, og der er fare for forurening af havet.
Ved væsentligt spild af olie  

 i havne forstås et spild, hvis mængde skønnes at udgøre 1 ton eller derover.
 § 3.  Indberetning skal ske til miljøstyrelsen.  

 Indberetning til miljøstyrelsen sker gennem søværnets operative kommando.
Stk. 2.  Uden for dansk søterritorium kan indberetning  

 ligeledes ske til de kompetente myndigheder i den nærmeste kyststat.  

 Indberetning fra skibe og platforme sker gennem den nærmeste  

 kystradiostation.
Indberetning fra luftfartøjer sker gennem den  

 lufttrafiktjenesteenhed, som luftfartøjet til enhver tid har forbindelse med.
 Stk. 3.  Såfremt der i de i § 1, stk. 3, nævnte tilfælde  

 er sket indberetning til udenlandske myndigheder, skal dumpningen eller  

 afbrændingen ligeledes indberettes til miljøstyrelsen senest en uge efter, at  

 dumpningen eller afbrændingen har fundet sted.
 § 4.  Indberetning skal ske over radio, telefonisk  

 eller ad den vej, som er hurtigst på tidspunktet for indberetningen.  

 Indberetningen i de i § 3, stk. 3, nævnte tilfælde kan dog ske skriftligt.
 Stk. 2.  Udgifterne til indberetning i de i § 1, stk. 2,  

 nævnte tilfælde afholdes af miljøstyrelsen.
§ 5.  Indberetning i de i § 1, stk. 1, nævnte tilfælde  

 skal indeholde alle oplysninger, der kan være af betydning for de i § 3  

 nævnte myndigheders bedømmelse af situationen, herunder oplysninger om 1)  

 skibets eller platformens navn, hjemsted og internationale radiokaldesignal,  

 2) skibets eller platformens type og tonnage, 3) lastens art, mængde og  

 placering, herunder mulighederne for at overføre last eller ballast til andre  

 skibe eller platforme, 4) brændstofbeholdningens art, mængde og placering, 5)  

 tidspunktet for hændelsen, 6) skibets eller platformens position, kurs og  

 hastighed, da hændelsen indtraf, 7) skibets eller platformens kurs og  

 hastighed efter hændelsen eller, såfremt skibet er grundstødt, amning for og  

 agter, 8) skibets eller platformens sidste afgang samt tid og sted for  

 forventet nærmeste destination, 9) de herskende vind-, sø- og strømforhold  

 samt sigtbarheden, Stk. 2.  Indberetning i de i § 1, stk. 1, nævnte  

 tilfælde skal endvidere indeholde udførlige oplysninger om de stoffer, der er  

 udtømt, eller som der er fare for vil blive udtømt, herunder 1) tydelig  

 angivelse eller beskrivelse af stofferne, herunder den korrekte tekniske  

 betegnelse, 2) angivelse af eller skøn over mængder, koncentrationer og  

 sandsynlige tilstande af stofferne, 3) beskrivelse af spildets udstrækning og  

 bevægelser, og 4) angivelse af navn på modtageren, afskiberen eller  

 producenterne af stofferne.
 Stk. 3.  Indberetningen skal suppleres, såfremt den  

 videre udvikling ændrer de forhold, der er indberettet.
 Stk. 4.  Indberetning fra lodsen skal indeholde de af de  

 i stk. 1-3 nævnte oplysninger, som lodsen er eller burde være bekendt med.
 § 6.  Indberetning i de i § 1, stk. 2, nævnte tilfælde  

 skal indeholde alle oplysninger, der kan være af betydning for de i § 3  

 nævnte myndigheders bedømmelse af situationen, herunder 1) skibets,  

 platformens eller luftfartøjets navn, hjemsted og internationale  

 radiokaldesignal, 2) tidspunktet for iagttagelsen, 3) positionen og  

 udstrækningen af det iagttagne spild, 4) hvilke stoffer, spildet består af og  

 den sandsynlige mængde, 5) hvor spildet stammer fra, og 6) de herskende  

 vind-, sø- og strømforhold samt sigtbarheden på tidspunktet for iagttagelsen.
 § 7.  Indberetning af dumpning uden tilladelse skal  

 indeholde oplysninger om 1) skibets, platformens eller luftfartøjets navn,  

 hjemsted og internationale radiokaldesignal, 2) tidspunktet for dumpningen,  

 3) skibets, platformens eller luftfartøjets position, da dumpningen fandt  

 sted, 4) arten og mængden af de dumpede stoffer og materialer, 5) de  

 herskende vind-, sø- og strømforhold samt sigtbarheden, 6) fremgangsmåden ved  

 dumpningen, og 7) de grunde, der førte til, at der foretoges dumpning uden  

 tilladelse.
 § 8.  Indberetning af afbrænding på havet uden  

 tilladelse skal indeholde oplysninger om 1) skibets eller platformens navn,  

 hjemsted og internationale radiokaldesignal, 2) tidspunktet for afbrændingen,  

 3) skibets eller platformens position, da afbrændingen fandt sted, 4) arten  

 og mængden af de afbrændte stoffer og materialer, 5) de herskende vind-, sø-  

 og strømforhold samt sigtbarheden, 6) fremgangsmåden ved afbrændingen, 7)  

 forbrændingseffekten, og 8) de grunde, der førte til, at der foretoges  

 afbrænding på havet uden tilladelse.
 § 9.  Indberetning i de i § 2 nævnte tilfælde skal  

 indeholde alle oplysninger, der kan være af betydning for miljøstyrelsens  

 bedømmelse af situationen, herunder 1) positionen og udstrækningen af det  

 iagttagne spild, 2) hvilke stoffer, spildet består af og den sandsynlige  

 mængde, 3) de herskende vind-, sø- og strømforhold, og 4) hvor spildet  

 stammer fra.
 § 10.  I de i §§ 1-2 nævnte tilfælde skal de nævnte  

 personer efter anmodning give miljøstyrelsen, forsvaret, civilforsvaret samt  

 de udenlandske myndigheder, der i medfør af § 3, stk. 2, har modtaget  

 indberetning, alle oplysninger, som har betydning for iværksættelse af  

 foranstaltninger for at forhindre eller bekæmpe forurening af havet.
 § 11.  Den, der overtræder bekendtgørelsens §§ 1 og 2  

 samt 4-10, straffes med bøde, hæfte eller fængsel i indtil 1 år, medmindre  

 højere straf er forskyldt efter den øvrige lovgivning.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 12.  Bekendtgørelsen træder i kraft den 1 juli 1981.
