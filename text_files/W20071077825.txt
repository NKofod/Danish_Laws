Klage over manglende information om sædafgang op i blæren inden kikkertoperation Nævnet fandt grundlag for at kritisere overlægen for informationen af patienten og indhentelse af samtykke.
 Nævnet lagde vægt på, at patienten før operationen alene havde givet informeret samtykke til operation af forsnævring i urinrøret, hvorfor overlægen burde have indhentet informeret samtykke til operationen for forsnævring i blærehalskirtlen, inden han udførte denne.
 Nævnet lagde vægt på, at patienten burde have været informeret om risikoen for retrograd ejakulation, da dette er en almindelig og alvorlig komplikation i forbindelse med snit i blærehalskirtlen.
