Det kommunale medlem af sandflugtskommissionen udpeges af  

 kommunalbestyrelsen efter hvert nyvalg til denne.
Medlemmet skal være bosat i  

 kommunen.
 Medlemmet skal deltage i afgørelser, der ifølge sandflugtsloven er henlagt  

 til sandflugtskommissionen, og så vidt muligt deltage i behandlingen af  

 kommissionens sager iøvrigt.
Medlemmet fører i sin kommune stadigt tilsyn med alle  

 sandflugtsstrækninger - fredede og ikke-fredede - og drager omsorg for, at de  

 af skovstyrelsen godkendte arbejdsplaner for sandflugtens dæmpning bringes  

 til udførelse.
Medlemmet bistås i dette arbejde af en eller flere af  

 kommissionen antagne klitfogeder.
Medlemmet giver klitfogeden nærmere  

 anvisninger vedrørende antagelsen af den nødvendige arbejdskraft til  

 dæmpningsarbejder.
 Dæmpningsarbejdet skal så vidt muligt være afsluttet inden 1. december.  

 Væsentlige overskridelser af budgettet må ikke finde sted uden tilladelse fra  

 statsskovdistriktet.
EFter statsskovdistriktets nærmere bestemmelser gælder enten eller Såfremt der konstateres sandflugt, der gør hurtig dæmpning nødvendig,  

 meddeles det statsskovdistriktet, uanset om det er i fredet eller ikke-fredet  

 klit.
 Større overtrædelser af sandflugtslovens bestemmelser (f.eks. gravning,  

 hegning, vejanlæg og lignende) indberettes omgående til statsskovdistriktet.  

 Hvis det ikke er muligt at komme i forbindelse med statsskovdistriktet, må  

 sådanne arbejder straks standses af det kommunale medlem, om fornødent med  

 bistand af politiet eller fogedretten.
 Medlemmet skal være behjælpelig med at klarlægge ejerforholdet til  

 sandflugtsstrækninger i tilfælde, hvor det er nødvendigt at pålægge private  

 at udføre dæmpningsarbejder.
 Såfremt en arbejder kommer til skade under arbejdet, skal dette straks  

 anmeldes til statsskovdistriktet, der foretager den videre anmeldelse.
 Nærværende instrukt træder i kraft den 1. maj 1984. Samtidigt ophæves  

 klitdirektoratets instruks af 1. juni 1962 for det kommunale medlem af  

 sandflugtskommissionen.
 SKOVSTYRELSEN, den 24. APR. 1984.
