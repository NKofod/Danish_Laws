Skriftlig fremsættelse (10. november  

 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsgivernes Elevrefusion og lov om erhvervsuddannelser. (Fremskaffelse af  

 flere uddannelsesaftaler).
(Lovforslag nr.
L 84).
 Lovforslaget har til formål at skaffe flere  

 uddannelsesaftaler til elever i erhvervsuddannelse, særligt til elever  

 i skolepraktik.
Som led i finanslovsaftalen mellem regeringen, SF og  

 Enhedslisten er der enighed om at indføre en AER-finansieret ordning,  

 hvor skoler præmieres i forhold til, hvor mange restuddannelsesaftaler,  

 skolen er i stand til at fremskaffe til elever, der er påbegyndt  

 skolepraktik.
Skolerne tildeles ligeledes en præmie for indgåelse  

 af delaftaler.
 Præmien vil være på 15.000 kr. pr.  

 aftale på 2 år eller derover, 7.500 kr. pr. aftale med varighed  

 mellem 1 og indtil 2 år og 4.000 kr. pr. aftale mellem 6 måneder  

 og indtil 1 år.
Som led i finanslovsaftalen foreslås det endvidere,  

 at der etableres forsøg med kombinationsforløb inden for  

 udvalgte uddannelsesområder efter lov om erhvervsuddannelser.  

 Formålet er, at virksomheder, der ikke kan godkendes fuldt ud som  

 praktiksteder i dag, aktiveres som praktiksteder i den udstrækning, det  

 kan lade sig gøre.
Aftalen formidles af skolen, som er forpligtet til  

 at sikre, at eleven kan afslutte en fuld uddannelse gennem  

 kombinationsforløb, evt. kombineret med skolepraktik.
Herudover foreslås en lempelse i AER s udgifter til  

 lønrefusion til elever under skoleophold med valgfri supplerende  

 undervisning, der er studieforberedende, i en erhvervsuddannelses  

 grundforløb og hovedforløb.
Staten yder tilskud til AER til  

 denne del af lønrefusionen med et beløb, der svarer til  

 SU-stipendiesatsen for udeboende fyldt, der er 20 år.
 Idet jeg i øvrigt henviser til forslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
