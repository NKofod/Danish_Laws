 Dette er hæfte nr. 26 i en serie på 28 om reglerne for fagene i gymnasiet.  

 Det indeholder de bestemmelser om spansk, som er fastsat i §27 i  

 bekendtgørelse af 4. november 1987 om fagene i gymnasiet. (*1) Desuden  

 indeholder hæftet de vejledende retningslinier for faget.
Vejledende retningslinier Spansk Formål Formålet med undervisningen i spansk er at opøve eleverne i spansk sprog  

 og give dem indblik i litteratur og kultur i Spanien og latinamerikanske  

 lande.
 Både de sproglige og indholdsmæssige sider af faget skal tilgodeses og  

 støtte hinanden på begge niveauer.
 Eleverne skal lære at forstå talt spansk og at indgå i samtalesituationer,  

 hvad enten disse udspringer af en hverdagsagtig situation eller tager  

 udgangspunkt i emner af almenkulturel og mere abstrakt art.
 De skal lære at læse og forstå spanske tekster, således at de også i det  

 livslange perspektiv vil kunne få udbytte af deres sproglige viden.
 De skal lære at skrive spansk dels som støtte for den mundtlige  

 udtryksfærdighed, dels for derigennem at få en dybere forståelse af det  

 spanske sprogs opbygning.
Gennem arbejdet med teksterne skal eleverne opnå kendskab til væsentlige  

 kulturelle forhold i Spanien og latinamerikanske lande.
På den måde får  

 eleverne indblik i en kulturkreds, der er fremmedartet for dem, og som derved  

 bidrager til at sætte deres egen i relief.
 Afhængig af elevernes niveau og teksternes art belyses de valgte emner på  

 en sådan måde, at de bidrager til elevernes forståelse af hovedtræk i den  

 kulturelle udvikling.
Undervisningen Obligatorisk niveau:
Begynderundervisning Ved undervisningens begyndelse må man være forberedt på, at eleverne møder  

 med forskellige faglige forudsætninger.
Der skal tages hensyn til, at nogle  

 elever kan være svagt funderede med hensyn til almen sproglig og grammatisk  

 viden.
Det vil her være nyttigt, evt. i samarbejde med andre sprogfag, at  

 indføre eleverne i grammatikkens grundbegreber og at skærpe deres sans for  

 sammenhængen mellem de forskellige sprog ved løbende at arbejde med  

 transparente ord, præfixers og suffixers form og betydning mm.
Eleverne vil  

 herigennem opdage, at de kender mange gloser fra dansk, engelsk, tysk, fransk  

 og latin.
 Ved valg af begyndersystem kan man opstille følgende ideelle krav:
 Systemet skal give:
I øvrigt må man være indstillet på at supplere med materiale af forskellig  

 art såsom grammatiske oversigter, billeder, ubearbejdet materiale i  

 tilknytning til begynderbogens tekststykker (f.eks. digte, sange, mindre  

 eventyr og fabler, reklamer, annoncer og notitser fra aviser og tidsskrifter,  

 TV-undervisningsprogrammer og lignende, hvis sprog er forholdsvis  

 lettilgængeligt). Eleverne vænnes på den måde fra starten til at behandle  

 forskelligartede tekster, og de får en fornemmelse af, at sproget fungerer i  

 en social og kulturel sammenhæng.
Hvis skolen holder en avis eller et blad,  

 kan eleverne arbejde med tekster, hvis indhold de kender i forvejen fra  

 danske medier.
Da forløbet på grundniveauet er ret kort, skal arbejdet med  

 begyndersystemet ikke vare for længe.
Undervisningen skal tilrettelægges  

 således, at der bruges ca. 60 timer herpå.
Det svarer til, at begynderbøgerne  

 lægges til side omkring jul, allersenest til februar.
Nogle af de nye begynderbogssystemer har en forholdsvis langsom  

 progression.
Derfor vil det oftest være nødvendigt at skære tekster væk og  

 evt. supplere med den nødvendige grammatik.
Det er ikke meningen, at man skal  

 være færdig med den elementære grammatik på de 60 timer.
Gennemgangen heraf  

 skal strække sig over hele den to-årige periode, da der er meget andet, der  

 også skal læres.
Indlæring af udtale kan i begyndelsen ske ved, at eleverne hører en tekst  

 læst af læreren eller på bånd, uden at lydreglerne er gennemgået.
Hvis man  

 gennemgår lydreglerne teoretisk først, vil udtalen ofte forekomme eleverne  

 langt mere kompliceret, end den er.
Efter at have hørt teksten et par gange  

 kan de som regel gengive udtalen på et acceptabelt niveau.
Små summegrupper  

 er her, såvel som senere, en god arbejdsform til indøvelse af udtale.
Den mundtlige udtryksfærdighed trænes ligeledes på basis af det ordforråd  

 og de grammatiske strukturer, der arbejdes med på det pågældende tidspunkt.  

 Ikke mindst i denne disciplin er det vigtigt, at eleverne har ordet så meget  

 som muligt.
Den lærerstyrede samtale skal derfor varieres f.eks. med små  

 situationsdialoger eller rollespil, hvor eleverne øver sig to og to eller i  

 små grupper.
Sådanne grupper er hurtige at sætte i gang og at opløse igen,  

 hvilket er vigtigt, da det i begynderfasen drejer sig om små indslag, evt.  

 to-tre gange i en time.
Lige fra starten af 1.g skal eleverne opøves i læseforståelse.
Det betyder  

 ikke, at omhyggelig og præcis oversættelse til dansk skal vige pladsen, men  

 eleverne skal lære på dansk at gengive hovedindholdet af en tekst uden at  

 oversætte rub og stub.
Eleverne skal ligeledes fra starten arbejde med skriftlig spansk.
Det vil  

 normalt dreje sig om små øvelser af 5-10 minutters varighed dagligt eller  

 jævnligt og lidt mere omfattende øvelser ved afslutningen af et emne.  

 Arbejdet skal normalt foregå i timen og må ikke øge elevernes samlede  

 arbejdsbyrde.
Overgangsperiode Efter begynderfasen kan man læse rigeligt glosserede ubearbejdede tekster:  

 foruden sange, digte, mindre eventyr og fabler også lette sagprosatekster,  

 korte noveller, lette skoleradio- og skole-TV- tekster.
Den sidstnævnte type  

 er meget velegnet, fordi forståelsen og gloseindlæringen støttes af  

 billedsiden.
På dette tidspunkt kan man også anvende let bearbejdede tekster,  

 f.eks. til ekstensiv læsning individuelt eller i grupper.
Det er endvidere en god ide at arbejde med mindre temaforløb for at  

 opbygge et ordforråd, der kan overføres fra den ene tekstil den anden for  

 dermed at øge elevernes talefærdighed.
Nogle af de moderne begyndersystemers  

 bog nr. 2 indeholder lette tekster, der kan bruges i den forbindelse.
Det  

 skriftlige arbejde skal løbende supplere og være tæt tilknyttet  

 tekstlæsningen.
De enkelte tekster og emner kan afsluttes med en opgave, der  

 resumerer tekstens handlingsgang og hovedemner.
En mere uddybende  

 tekstbehandling kan foretages på baggrund af nogle spørgsmål, som læreren har  

 udarbejdet til teksten.
2.g-undervisning Begyndelsen af 2.g kan være en vanskelig periode.
Eleverne synes ofte at  

 de har glemt meget og føler behov for at genopfriske både grammatik,  

 ordforråd og udtale.
Man kan derfor begynde med en lettere tekst eller egnet  

 lyttestof, samtidig med at man repeterer noget af stoffet fra 1.g.
Også på  

 dette tidspunkt kan eleverne læse lette tekster ekstensivt, således at de får  

 en fornemmelse af at kunne læse en længere tekst i sammenhæng.
 Når man derefter går over til den egentlige tekstlæsning, skal teksterne  

 vælges ud fra et præcist kendskab til, hvad klassen magter, og hvad eleverne  

 har lyst til at arbejde med.
Læsningen kan systematiseres og samtidig gøres varieret, hvis man  

 sammensætte tekster efter emner som f.eks. en regioni Spanien eller  

 Latinamerika, familie, uddannelse, den katolske kirke, Den spanske  

 Borgerkrig, aztekerne, opdagelsen af Amerika o.l.
Man kan naturligvis også  

 fordybe sig i en enkelt gen re, et forfatterskab eller et enkelt værk, der  

 hviler i sig selv.
I den uddybende del af tekstlæsningen kan dansksproget  

 materiale inddrages.
Behandlingen af teksterne sker gennem dialog, referater, oversættelse  

 begge veje, grammatiske øvelser m.v.
Man skal i alle tilfælde veksle mellem  

 at gå i dybden med hensyn til detaljerne og deres betydning for helheden og i  

 bredden, hvor man lægger mere vægt på større sammenhænge.
Ligeledes kan man  

 veksle mellem perioder, hvor man lægger vægt på den aktive sprogbeherskelse  

 (samtale), og perioder, hvor man især beskæftiger sig med den passive, dvs.  

 lytte- og læseforståelse.
Uanset hvordan man vælger at arbejde, skal eleverne have præcise  

 anvisninger på, hvad de skal forberede sig på, og hvordan de skal  

 tilrettelægge hjemmearbejdet.
Som hjemmeopgaver kan man give dem  

 hovedspørgsmål til teksten, lade dem finde nøgleord og -begreber, eksempler  

 på grammatiske fænomener eller gloser i teksten vedrørende et bestemt emne  

 eller en bestemt situation.
Man kan også lade dem stille spørgsmål til  

 teksten f.eks. efter systematiske spørgeskemaer.
Eksamenspensum Det anbefales at vælge de mere handlings- og/eller indholdsbetonede  

 tekster samt at undgå mange korte tekster til eksamen, med mindre disse er  

 knyttet til et tema, eller på anden måde belyser hinanden.
Ved hver ny tekst  

 skal eleven beherske bl.a. det relevante ordforråd og persongalleri.
Mange  

 korte tekster betyder derfor forholdsvis større arbejdsbyrde.
Korte tekster  

 kan desuden være af en art, der ikke i tilstrækkelig grad giver eleverne stof  

 til samtalen.
Eleverne kan vælge at lade teksterne ledsage af billeder.
Det betyder, at  

 nogle eksamensspørgsmål, ud over den halve side tekst, også vil omfatte et  

 billede.
Afslutning af undervisningen I den sidste tid før afslutningen af undervisningen vil det være en støtte  

 for eleverne med en hurtig repetition af de værker, der opgives til eksamen,  

 med mindre læsningen er afsluttet kort forinden.
En sådan repetition kan  

 f.eks. omfatte referater, punktoversættelse af væsentlige passager,  

 besvarelse af skriftlige spørgsmål (i store træk,f.eks. til 5 eller 10 sider  

 ad gangen) og øvelser over tekstens centrale ord og vendinger.
 Eksamenspensum kan også deles ud blandt eleverne, så hver får en del, som  

 han eller hun er ansvarlig for at fremlægge i form af et resume.
Man kan udlevere lister over de ord og vendinger, som erfaringsmæssigt  

 frembyder vanskeligheder.
Eleverne skal desuden trænes i identifikation af de  

 centrale verber.
 De skal have lejlighed til at prøve eksempler på nogle få  

 ekstemporaltekster, så de er bekendt med længde, sværhedsgrad og udseende.
De elever, der har valgt spansk i 3.g, skal til skriftlig årsprøve.
Den  

 opgave, de skal besvare, skal sammensættes af opgaver svarende til de typer,  

 holdet har været vant til at arbejde med.
Det er mest hensigtsmæssigt, at den  

 tager udgangspunkt i en af de tekster eller et af de temaer, som holdet har  

 arbejdet med.
Det vil være en støtte for eleverne at lade dem prøve den opgavetype, de  

 vil få til årsprøven.
Sådanne opgaver vil være nyttige såvel for de elever,  

 som skal til mundtlig eksamen eller årsprøve, som for dem der skal til  

 skriftlig årsprøve.
 Højt niveau:
Kravene til variation i undervisningen er de samme som på det  

 obligatoriske niveau, men forløbet er kort, kravene til indholdsmæssig  

 forståelse er strammet, skriftligt arbejde er en selvstændig disciplin og  

 læseforståelse indgår som en deldisciplin med krav om selvstændighed i  

 fremlæggelsen.
Samtidig skal eleverne videreudvikle deres mundtlige  

 udtryksfærdighed og forståelse af talt spansk.
Det er derfor vigtigt, at man  

 ikke overvurderer elevernes formåen på det sproglige område, og at man som  

 hovedregel undgår at give dem tekster, der kræver tæt glossering og som er  

 syntaktisk komplicerede.
Overgangsperiode Man må regne med, at et 3.g hold er sammensat af elever fra forskellige  

 klasser og evt. fra begge linier.
Man må derfor i en kortere periode efter  

 undervisningens start gøre en særlig indsats for at ryste eleverne sammen,  

 finde et fælles fagligt ståsted og opbygge fælles arbejdsmønstre.
Forløb a.
Mundtligt.
Elevernes faglige kunnen, som læreren har dannet sig et indtryk af i løbet  

 af overgangsperioden, er afgørende for den progression, der lægges i  

 tekstlæsningen, såvel sprogligt som indholdsmæssigt.
Det samme gælder kravene  

 til elevernes selvstændighed i mundtlig og skriftlig fremstilling.
 Samtidig med at eleverne fortsat trænes i at oversætte til et præcist og  

 flydende dansk, skal deres evne til at læse ekstensivt videreudvikles.  

 Eleverne på dette niveau kan klare romaner og andre længere tekster ved at  

 veksle mellem forskellige læsemetoder, evt. suppleret med lærerens eller  

 elevers resume på spansk af afsnit, som de ikke alle skal læse.
 Hvad udtaletræningen angår, skal eleverne jævnligt have mulighed for at  

 lytte til autentisk spansk, dels for at træne deres forståelse af talt  

 spansk, dels for at kunne forbedre deres egen udtale og intonation.
For at videreudvikle elevernes mundtlige udtryksfærdighed skal der  

 arbejdes systematisk med det ordforråd, der er karakteristisk for det emne,  

 der behandles på et givet tidspunkt.
Når arbejdet med emnet er færdigt, skal  

 eleverne kunne referere, analysere og diskutere det på spansk.
De skal derfor  

 fra starten vænnes til på spansk at give mundtlige referater, som de øvrige  

 elever eller læreren evt. stiller spørgsmål til.
De kan desuden med jævne  

 mellemrum overtage styringen af en del af samtalen på spansk, eller få  

 lejlighed til på skift at stille spørgsmål til holdet i dagens lektie.
Den frie mundtlige udtryksfærdighed skal stimuleres, bl.a. ved at samtalen  

 på spansk jævnligt får lov til at udvikle sig uden afbrydelser fra lærerens  

 side.
Efter samtalen kan der laves en opsamling af specielle sproglige emner,  

 som holdet arbejder med.
Spansk er også et litteraturfag, hvor der lægges vægt på det historiske og  

 kulturelle perspektiv.
Målet med den indholdsmæssige behandling af teksterne  

 på dette niveau er bl.a., at eleverne får kendskab til væsentlige sider af  

 den kulturelle udvikling i Spanien og latinamerikanske lande.
Udgangspunktet  

 kan være en hvilken som helst lødig tekst, f.eks. et værk eller en del af et  

 værk, en film, et maleri, et forfatterskab, en historisk eller litterær  

 periode eller en kulturel strømning.
Nogle ældre tekster kan læses isoleret.
Det gælder f.eks. anekdotiske  

 noveller af Baroja.
Men andre typer tekster som erindringer, digte og visse  

 dokumentariske tekster vil kunne volde eleverne store vanskeligheder, hvis de  

 læses alene.
Tekster, der belyser hinanden og evt. har et fælles basalt  

 ordforråd, letter forståelsen.
En gennemgang af opdagelsen af Amerika vil  

 således støtte læsningen af Bartolomee de Las Casas og kendskab til  

 opbygningen af imperiet vil lette læsningen af Cervantes eller Lope de Vega.  

 Ligeledes vil der i en temalæsning om æresbegreber kunne indgå tekster som  

 Lazarillo, Fuente Ovejuna, el Burlador de Sevilla, og linien vil kunne  

 trækkes til moderne tekster.
b.
Skriftligt.
Der arbejdes systematisk med skriftlige opgaver fra starten af skoleåret.  

 Arbejdet med skriftlig udtryksfærdighed tager udgangspunkt i de tekster, der  

 i øvrigt arbejdes med.
Principperne herfor er de samme som i 1. og 2.g, dvs.  

 at noget af arbejdet kan foregå i timerne.
Man nærmer sig gradvist den type  

 opgaver, der anvendes til studentereksamen.
I 2. semester arbejdes der  

 systematisk med denne opgavetype, som også anvendes til terminsprøven.
 Det skriftlige arbejde må ikke til daglig tage for megen undervisningstid,  

 og det er ikke nødvendigt at have decideret stiløvelse o.l. i hver time.  

 Derimod skal der bruges tid på en grundig gennemgang af opgaven, når den  

 leveres tilbage.
 Der skal veksles mellem bundne opgaver, f.eks. strukturøvelser og  

 oversættelsesøvelser, og opgaver, hvor den frie udtryksfærdighed trænes.  

 Disse to øvelsestyper kan udmærket kædes sammen, f.eks. sådan at eleverne,  

 efter at have øvet et grammatisk emne og et bestemt ordforråd, som ugens  

 aflevering får en opgave af friere art, hvor netop den grammatik og det  

 ordforråd skal anvendes.
Elevernes frie skriftlige udtryksfærdighed skal bygges gradvist op.  

 Eleverne skal først og fremmest lære at udtrykke sig præcist og i et enkelt  

 sprog.
For at undgå unødvendige fejl kan det være på sin plads at understrege  

 over for dem, at de ikke må skrive i lange, knudrede perioder.
Det kan  

 undertiden være en god ide at aftale med dem, at de i en periode kun skriver  

 i hovedsætninger eller højst hægter en enkelt bisætning på hver hovedsætning.  

 Først når de behersker denne grundlæggende struktur, er tiden moden til at  

 lave mere komplicerede sætningskæder.
Det er ligeledes vigtigt at lære  

 eleverne at forenkle typisk danske vendinger som »det jeg mener er  

 at«: »jeg mener at«, eller »det var en rød bil jeg troede  

 han ville have«: »jeg troede han ville have en rød bil«.
For at eleverne kan få udbytte af rettearbejdet er det væsentligt, at de  

 selv deltager aktivt i det.
I almindelighed skal læreren derfor ikke skrive  

 den rigtige løsning på elevens opgave, men henvise til paragraffer eller  

 noter.
Det er en god ide at samle elevernes almindeligst forekommende fejl på  

 retteark.
Disse gennemgås i klassen, inden eleverne går i gang med deres  

 individuelle rettelser.
Under arbejdet med eksamensstilene skal der arbejdes særlig grundigt med  

 de friere opgaver.
Hvad tekstforståelsesopgaven angår, skal eleverne vide, at  

 det korte, velovervejede og præcist formulerede svar bliver det bedste både  

 sprogligt og indholdsmæssigt.
Hvad det frie emne angår, skal eleverne vide,  

 at det ikke er positivt i sig selv at skrive løs på spansk, men at det er  

 mest fornuftigt at holde sig inden for det angivne antal ord.
 Eleverne skal desuden opøves i at disponere stoffet og udnytte emnet.  

 Læreren kan f.eks. lave modelbesvarelser, som danner udgangspunkt for en  

 diskussion.
Afslutning af undervisningen a.
Udvælgelse af eksamenspensum og forberedelse til mundtlig eksamen.
 Det frarådes at sammensætte pensum af mange små tekster, med mindre disse  

 belyser hinanden i et tema og har et fælles grund læggende ordforråd.
Der er ikke megen tid til egentlig eksamenslæsning.
Derfor er det  

 afgørende, at hver tekst/emne er blevet gennemgået og afsluttet på en sådan  

 måde, at eleverne kan hente den fornødne hjælp i deres noter.
Nogle få timer, hvor der dyrkes intensiv samtaletræning, evt. kædet sammen  

 med oplæsning, kan bruges til en hurtig gennemgang af eksamensteksterne.  

 Eleverne kan forberede sig ud fra arbejdsark, der angiver problemstillinger  

 og ordforråd.
De kan skiftes til at fremlægge et emne og til at besvare  

 kammeraternes spørgsmål i forbindelse hermed.
Eleverne skal være fortrolige med den type ekstemporaltekst, de vil få til  

 eksamen, og skal derfor have prøvet nogle få.
Det er vigtigt her at insistere  

 på selvstændighed i fremlæggelsen af referatet.
b.
Forberedelse til skriftlig eksamen Den egentlige eksamenstræning foregår ved arbejdet med eksamensstilene.  

 Dog er det væsentligt at få tid til en kort opsamling af de sproglige emner,  

 som holdet har haft sværest ved at klare.
Der kan anvendes oversættelser af  

 en sammenhængende tekst eller enkeltsætninger, udfyldningsøvelser,  

 strukturøvelser o.l., evt. med facitark og henvisninger til de relevante  

 paragraffer i grammatikken.
De enkelte discipliner Det følgende skal ses som en uddybning af forhold, der er berørt i  

 kapitlet »Undervisningen«.
Hvor intet andet er nævnt, tager  

 fremstillingen udgangspunkt i begynderniveauet, men kan også dække det høje  

 niveau.
Opdelingen er naturligvis mere eller mindre kunstig, idet de omtalte  

 enkeltdiscipliner hænger sammen.
Gennemgangen er tænkt som et idekatalog og  

 en »huskeseddel« over discipliner, der jævnligt arbejdes med i hele  

 forløbet, men som ikke alle kan nås i den enkelte time.
 Mundtlig udtryksfærdighed:
I arbejdet med talefærdigheden er det overordnede mål, at eleverne på  

 begynderniveauet kan udtrykke sig i et enkelt, rimeligt korrekt sprog.
De  

 skal bl.a. kunne gengive indholdet af et emne eller en tekst, samt - i dialog  

 med andre - give udtryk for egne holdninger og erfaringer, så det ikke giver  

 anledning til misforståelser.
Eleverne skal lære at anvende både dialog- og referatformen.
Det er  

 vigtigt at tilgodese begge behov og fra starten vænne eleverne til, at de  

 skal stille spørgsmål til hinanden, enten to og to, til hele klassen eller  

 til læreren.
I begyndelsen kan man, med udgangspunkt i forlægget, lade  

 eleverne stille spørgsmål til hinanden vedr. deres egen situation: alder,  

 familie, skoleforhold etc., kort sagt skik og brug hos os over for den  

 spanske eller latinamerikanske virkelighed, der fremstilles i teksterne.  

 Senere kan man give dem mere indholdsprægede mundtlige eller skriftlige  

 opgaver, herunder spørgsmål, der giver lejlighed til at udtrykke en personlig  

 holdning, hvis forlægget indbyder til det.
Der skal skelnes mellem aktiv og passiv viden.
Læreren må derfor gøre sig  

 klart, hvordan grammatikken og ordforrådet kan forenkles, så eleverne ved,  

 hvad de skal kunne genkende og forstå, men ikke selv anvende.
Der kan ikke  

 gives faste retningslinier, da valget af ordforråd og grammatik afhænger af  

 de tekster, der arbejdes med.
For hver tekst og hvert emne må man overveje, hvad eleverne skal kunne  

 udtrykke, når læsningen er afsluttet.
Dette er ikke kompliceret, så længe man  

 arbejder med egentligt begynderstof, men efter denne fase skal indlæringen  

 struktureres, så elevernes aktive viden m.h.t. morfologi, syntaks og  

 ordforråd vokser i takt med sprogligt sværere og indholdsmæssigt vægtigere  

 tekster og emner.
Samtidig må den planlægges efter, om man i den enkelte  

 situation vil satse på, at eleverne skal kunne give et referat, udtrykke egne  

 holdninger, stille spørgsmål til andre elever eller svare på lærerens  

 spørgsmål, og om de i behandlingen af teksten skal holde sig på det narrative  

 plan, tage stilling til tekstens udsagn eller gøre rede for forfatterens  

 overordnede holdning.
Det kan være vanskeligt at afgøre, hvor meget man skal rette elevernes  

 sprog.
I begynderfasen, hvor man kun kræver korte og nogenlunde enkle  

 konstruktioner, kan de fleste elever se hensigten med at blive rettet  

 konsekvent.
Problemet dukker først rigtigt op, når man i forbindelse med en  

 udvidet tekstlæsning starter på en friere samtale.
Her må man afveje  

 korrekthedskravet over for kravet om fluency og vurdere hensynet til den  

 enkelte elev over for hensynet til den øvrige del af holdet.
For at hjælpe  

 eleverne på gled kan læreren opgive relevante gloser og konstruktioner.
De  

 kan gives for som lektie og skrives op på tavlen eller OHP.
Eleverne må ikke  

 bremses af for mange rettelser fra lærerens side.
Væsentlige fejl kan noteres  

 af læreren med henblik på systematisk gennemgang efter samtalen.
Samtalen kan være lærerstyret, men skal afløses af andre former både for  

 variationens og effektivitetens skyld.
Samtale i grupper på 2 eller 3-4  

 elever fungerer godt, især hvis eleverne er vænnet til den arbejdsform fra  

 starten.
På store hold kan det virke befordrende på talelysten at dele holdet  

 i to, således at læreren træner den ene halvdel i samtale, mens den anden  

 halvdel arbejder med andre opgaver.
 Udtale:
Eleverne skal trænes i udtale og oplæsning.
De enkelte lyde og ord samt  

 syntaktiske og betydningsmæssige helheder skal fremstå tilstrækkeligt klart  

 til, at udtalen under samtale og oplæsning er forståelig.
Der skal lægges vægt på at arbejde med forståelseshæmmende faktorer,  

 således f.eks ordenes tryk, »g«, »c« og diftonger, og der  

 skal trænes i sammenhængende oplæsning med meningsfuld pausering.
Fejl i  

 enkelte lyde skal især i begynderundervisningen ikke tillægges for stor vægt  

 i forhold til helheden.
Den viden, eleverne får i begyndelsen, er det vigtigt at holde vedlige.  

 Det betyder ikke, at man skal øve udtale dagligt, men hvis man vælger at  

 inkludere oplæsning i timens forløb, skal hensigten med disciplinen stå  

 klart.
Man kan i perioder fokusere på enkelte lyde, tryk eller sammenhængende  

 oplæsning.
Oplæsning i grupper på to er en god variationsmulighed.
Det er  

 vigtigt, at læreren regelmæssigt læser op, f.eks. ved gennemgangen af ny  

 lektie.
I modsætning til båndet kan læreren variere sin oplæsning og fokusere  

 på de fænomener, der er relevante på det pågældende tidspunkt.
 Uanset hvilken sproglig norm læreren anvender, har eleverne lov til, ud  

 fra deres forudsætninger, at vælge mellem en højkastillansk og andre normer,  

 f.eks. en latinamerikansk.
 Oversættelse:
Oversættelsesdisciplinen har to formål.
Dels kan den sikre, at eleverne  

 har forstået teksten i detaljer, dels skal den tjene til at udbygge elevernes  

 sproglige bevidsthed både hvad spansk og dansk angår.
Oversættelse til dansk  

 er med til at give eleverne et reflekteret forhold til deres modersmål,  

 samtidig med at vanskelighederne ved at gengive en spansk tekst på et  

 dækkende dansk er et godt udgangspunkt for, hvilke emner af sproglig art der  

 skal tages op.
Eleverne skal lære at skimme en tekst, inden den oversættes i detaljer,  

 også i forbindelse med den intensive oversættelse.
Indføring i økonomisk brug  

 af ordbogen er her en vigtig faktor.
Alle tekster skal ikke oversættes i deres helhed.
Man kan dyrke den  

 præcise oversættelse i perioder, eller man kan i den enkelte time koncentrere  

 sig om vanskelige eller indholdsmæssigt betydningsfulde passager.
Det samme  

 gælder afsnit, som indeholder gode eksempler på sproglige problemstillinger,  

 der behandles på det pågældende tidspunkt.
 Ordforråd:
Arbejdet med ordforrådet foregår hele tiden, og der skal arbejdes meget  

 bevidst med at bygge det op.
I virkeligheden er et utilstrækkeligt ordforråd  

 den største hæmsko i enhver kommunikationssituation, også større end en  

 utilstrækkelig syntaks.
 I hele undervisningsforløbet må læreren og eleverne derfor nøje skelne  

 mellem det centrale ordforråd, som eleverne skal beherske aktivt, og det  

 større passive ordforråd, som de har brug for under tekstlæsning og i  

 kommunikationssituationer, hvor de skal forstå mere, end de behøver at kunne  

 udtrykke.
I begynderundervisningen skal eleverne aktivt tilegne sig et begrænset,  

 men centralt ordforråd.
Dette kan bygges op omkring dagligdags situationer  

 fra den spanske eller danske virkelighed.
I den forbindelse er verberne, både  

 de regelmæssige og de almindeligste uregelmæssige, vigtige, så eleverne  

 hurtigt vænnes til at arbejde med handlingsprægede situationer og ikke kun  

 beskrivelser af tilstande og fænomener.
I hvilken retning ordforrådet senere  

 skal udbygges afhænger af, hvilke tekster holdet vælger at læse.
Eleverne  

 skal dog sikres et ordforråd af en vis bredde, bl.a. med henblik på  

 ekstemporalteksten.
I de spørgsmål og opgaver, læreren stiller eleverne, skal  

 der lægges op til brug af det centrale, gennemgåede ordforråd i  

 besvarelserne.
 Læseforståelse og ekstensiv læsning:
Formålet er at lære eleverne at opfatte en spansk tekst i større helheder  

 og at fremdrage det væsentlige indhold af den.
Eleverne skal lære at  

 orientere sig hurtigt i en spansk tekst uden at være forpligtet på den  

 sproglige detalje.
De fleste elever er kun vant til at læse fremmedsprogede tekster lineært,  

 dvs. ord for ord.
Ofte slår de ureflekteret gloser op og har vanskeligt ved  

 at få overblik over en længere tekst.
Eleverne skal så hurtigt som muligt vænnes til at skimme en tekst, og  

 træning heri kan udmærket forenes med begynderundervisning.
Progressionen i  

 de fleste moderne begynderbogssystemer er langsom.
De stykker, der ikke  

 rummer væsentligt nyt, kan læses ekstensivt.
Nogle systemer har specielle  

 »læsestykker« efter gennemgangen af et bestemt ordforråd og en  

 bestemt grammatik.
Andre har en 2. del eller en sidste del, som ikke skal  

 gennemgås, og som dermed kan bruges til ekstensiv læsning.
Alle former for  

 lette tekster kan bruges som supplement, også tekster fra andre  

 begynderbøger.
Blot skal ordforrådet ligge i forlængelse af det, der er  

 arbejdet med intensivt.
Dette gælder også senere trin.
 Hvad tekstvalget angår er det en god ide at udnytte elevernes paratviden,  

 f.eks. om et aktuelt emne, de kender i forvejen fra de danske medier.  

 Imidlertid skal man på det obligatoriske niveau undgå tekster, der er alt for  

 informationsmættede, dialektprægede eller som udelukkende består af dialog  

 med mange personer.
Eleverne skal trænes i at læse en tekst igennem første gang uden  

 ordbogsopslag.
En sådan første gennemlæsning tjener til at give dem et  

 indtryk af tekstens emne, spare dem for gloseopslag, gøre dem bedre i stand  

 til at lave kvalificerede gæt og hjælpe dem i valg af oversættelse ved  

 gloseopslag under anden gennemlæsning.
Eleverne skal lære ikke at blokere  

 over for vanskelige passager, men at fokusere på, hvad de umiddelbart kan  

 genkende og forstå, for ved anden gennemlæsning at kunne danne sig et mere  

 præcist indtryk af tekstens indhold.
Eleverne skal vænne sig til, at denne  

 form for læsning skal gå hurtigt, og at læreren derfor sætter tidsgrænser.
 Træningen skal normalt foregå i timerne, så læreren kan sikre, at den  

 bliver effektiv.
 Kun undtagelsesvist skal eleverne have længere tekster for som lektie, og  

 først når de har lært teknikken.
 En velegnet fremgangsmåde til at træne referat af ekstemporalteksten til  

 eksamen på det høje niveau, består i at eleverne først skimmer teksten for at  

 orientere sig, derefter, ved anden gennemlæsning, foretager ordbogsopslag,  

 sætter streger under det væsentlige eller skriver nøgleord i margin og  

 endelig refererer ud fra understregningerne eller nøgleordene.
 Lytteforståelse:
For at kunne kommunikere med spansktalende personer skal eleverne trænes i  

 at forstå spansk i et rimeligt taletempo uden at have et tekstforlæg foran  

 sig.
Der findes velegnede lydbånd til diverse skolebogsmateriale, men det er  

 også givende at arbejde med lytteforståelse på baggrund af film og video,  

 ikke mindst fordi forståelsen støttes af billedsiden.
Lytteøvelser fungerer bedst, hvis de er korte og anvendes regelmæssigt i  

 en periode.
De skal kædes sammen med det øvrige arbejde på det pågældende  

 tidspunkt og tage udgangspunkt i relevante emner af sproglig og  

 indholdsmæssig art.
Det er for vanskeligt at indføre et ordforråd i  

 lytteøvelserne, som er uden sammenhæng med det ordforråd, der ligger til  

 grund for resten af timens eller periodens arbejde.
 Brug af ordbog og andre håndbøger:
For tidligt at vænne eleverne til at arbejde med håndbøger skal de fra  

 begyndelsen af 1.g have udleveret en spansk-dansk og en dansk- spansk ordbog.  

 Da de fleste begyndersystemer har en indbygget minigrammatik, kan man vente  

 med at udlevere en regulær grammatik, en oversigt over verber m.m., så  

 eleverne ikke overvældes.
Et passende tidspunkt vil være efter den egentlige  

 begynderfase.
Da de færreste elever er fortrolige med at bruge ordbogen, er det  

 nødvendigt at give dem en indføring heri.
Dels skal de vide, hvordan ord af  

 forskellige ordklasser slås op og kende ordbogens forkortelser, dels skal de  

 lære, at ordbogen skal bruges så lidt som muligt.
Læreren kan lave egentlige  

 ordbogsøvelser med ord eller udtryk, som er vanskelige for eleverne at finde,  

 eller give dem en lettere tekst uden opgivne gloser, så de også skal slå  

 tilsyneladende lette ord op.
Den dansk-spanske ordbog har eleverne først og fremmest brug for til det  

 skriftlige arbejde.
Ligesom ved anvendelsen af spanskdansk ordbog er kendskab  

 til ordklasserne nødvendig, så de undgår absurde forslag.
Dertil kommer, at  

 eleverne skal vænnes til at reflektere over, dels at samme ord kan have  

 forskellige betydninger, dels at ord kan indgå i udtryk, hvor de mister deres  

 grundbetydning.
Eleverne skal også være fortrolige med, at en lang række  

 udtryk ikke kan oversættes ord for ord.
På det høje niveau skal eleverne trænes i at bruge en spansk-spansk  

 ordbog, f.eks.
Diccionario Planeta de la lengua espanola usual eller  

 tilsvarende.
Den spansk-spanske ordbog anvendes til kontrol af gloseopslag.  

 Den er desuden velegnet til at finde idiomatiske udtryk, til  

 verbalkonstruktioner og til grammatiske opslag.
Inden man kræver af eleverne, at de skal bruge en grammatik, må man sikre  

 sig, at de både ved, hvordan de skal slå op i den, og kender den terminologi,  

 der anvendes.
De kan trænes i at bruge grammatikken ved, f.eks. i forbindelse  

 med repetition af et grammatisk problem at skulle løse en opgave udelukkende  

 ved hjælp af et eller flere bestemte afsnit i grammatikken.
 Grammatik:
 Indlæringen af den spanske grammatik har til formål at lette forståelsen  

 af talt og skrevet spansk og styrke tale- og skrivefærdigheden.
Gennemgangen af grammatikken skal strække sig over hele forløbet og skal  

 tilpasses undervisningen i de øvrige færdigheder.
Efter begynderfasen eller  

 overgangsperioden på det høje niveau må rækkefølgen af de grammatiske emner,  

 man tager op, bl.a. afhænge af, hvilke tekster klassen har valgt at læse.
Ligesom for ordforrådets vedkommende må man skelne mellem, hvad eleverne  

 skal beherske aktivt, og hvad de har brug for som passiv viden.
F.eks. skal  

 eleverne på obligatorisk niveau aktivt kunne præsens og perfektum, de  

 almindeligste verbalperifraser med infinitiv og gerundio, de personlige  

 pronominer og deres placering i forhold til verbalet samt de mest anvendte af  

 de øvrige pronominer.
Passivt skal de f.eks. kunne genkende og oversætte alle  

 verbets tider, ligesom de skal have kendskab til andre anvendelser af  

 gerundio og infinitiv end de nævnte.
Grammatikken kan indøves, dels ved hjælp af forskellige mundtlige og  

 skriftlige øvelser, dels i samtaledisciplinen.
Det er vigtigt at sørge for,  

 at den grammatik, der behandles teoretisk i en time eller i en periode, som  

 hovedregel bruges aktivt i samtaledisciplinen.
Læreren må stille nogle af  

 sine spørgsmål sådan, at eleverne får lejlighed til at anvende den  

 gennemgåede grammatik i samtalen på spansk, evt. sådan at nogle af  

 elevsvarene kan være gentagelser af sætninger, der blev anvendt i den  

 teoretiske gennemgang.
Med jævne mellemrum repeteres elementære grammatiske emner.
Samtidig  

 hermed kan eleverne trænes i brugen af den udleverede grammatik.
 På den enkelte skole benyttes ensartede grammatiske betegnelser i alle  

 sprogfag.
 Skriftligt arbejde:
Det skriftlige arbejde skal for det første være en støtte for den  

 mundtlige udtryksfærdighed i almindelighed.
For det andet skal skriftligt  

 arbejde lede frem til en vis beherskelse af skriftlig spansk, som  

 undervisningen i valgfaget kan bygge videre på.
Skriftlig spansk på det  

 obligatoriske niveau er ikke en disciplin i sig selv, sådan som det er  

 tilfældet i valgfaget, og det skriftlige arbejde skal ikke dyrkes for sin  

 egen skyld.
Eleverne skal hurtigt vænnes til at skrive spansk, men der skal ikke i 1.  

 og 2. g insisteres på, at eleverne lærer korrekt stavemåde.
Det er derfor  

 ikke nødvendigt at gøre mere ud af lydregler end sædvanligt for den mundtlige  

 udtryksfærdighed.
Eleverne vil blive ganske fortrolige med spansk stavemåde  

 uden egentlig undervisning heri.
Ved rettelse af elevernes opgaver er det emnet for opgaven, der skal  

 fokuseres på.
Der skal derfor i rettelserne skelnes mellem væsentligt og  

 uvæsentligt, men eleverne skal kunne føle sig sikre på, at alle fejl er  

 rettet, så de ikke i god tro gentager forkerte udtryk.
Normalt skal det skriftlige arbejde tage udgangspunkt i den  

 tekst/film/billede, der arbejdes med.
Dette skal selvfølgelig ikke opfattes  

 som et dogme, men det er væsentligt, at det skriftlige arbejde, hvad enten  

 emnet er af sproglig eller indholdsmæssig art, hænger sammen med den øvrige  

 undervisning.
I arbejdet med teksten/filmen/billedet skal elevernes viden inden for det  

 pågældende områdes syntaks og ordforråd opbygges, så de ved afslutningen af  

 forløbet har redskaber til at behandle indholdet.
Derfor må ikke kun det  

 formelle og det indholdsmæssige hele tiden samarbejdes, men også det  

 skriftlige og det mundtlige.
Læreren fastlægger, hvilket hovedindhold eleverne skal kunne udtrykke ved  

 emnets afslutning - naturligvis uden dermed at afskære dem fra undervejs at  

 bidrage med forslag til gennemgangen.
På baggrund af disse overvejelser  

 udvælges det grammatiske stof og det ordforråd, der skal arbejdes specielt  

 med, således at den almindelige elev, med støtte i de skriftlige opgaver,  

 bliver i stand til mundtligt at redegøre for det pågældende emne, når  

 arbejdet med det er afsluttet.
Lige fra starten af 1. g kan man benytte sig af en række små øvelser, der  

 som grundstamme har tekstens centrale ordforråd.
Det kan d reje sig om små  

 diktater fra et relevant sted i dagens lektie eller om minioversættelser med  

 brug af gloser fra lektien.
Der kan også anvendes oversættelsesdiktater, hvor  

 eleverne skriver direkte ned på spansk efter lærerens diktat på dansk.
Denne  

 kan bestå af den danske gengivelse af uddrag af dagens lektie.
Der er mange variationsmuligheder, herunder grammatiske øvelser af  

 forskellig art, resumeer, billedbeskrivelser og nedskrivning efter bånd.
Hvis  

 forlægget egner sig, kan man lade eleverne selv digte slutningen på en  

 historie, gøre et digt færdigt eller lave en parallel historie med det  

 indlærte ordforråd.
Mange af disse øvelser behøver kun at tage 5-10 minutter, men efterhånden  

 som man kommer hen i forløbet, skal eleverne have lejlighed til at aflevere  

 opgaver, der også giver mulighed for fri skriftlig udtryksfærdighed.
Der kan  

 være tale om personkarakteristikker, resumeer af længere passager og  

 besvarelse af bredere og mere overordnede spørgsmål til stoffet.
Det er oplagt at placere opgaverne ved afslutningen af et større værk  

 eller emne.
Meningen med dem er at få repeteret og samlet de emner op, som  

 har været centrale med hensyn til indhold, ordforråd og grundlæggende  

 sproglige strukturer.
Der kan udmærket indgå dele af tidligere øvelser heri.
 Ud over at være en øvelse i at skrive spansk kan de fungere som en slags  

 afrunding og oversigt over en periodes arbejde, og eleverne kan bruge dem ved  

 repetition til eksamen, hvis klassen vælger at opgive den pågældende tekst.
 Som forberedelse til den større skriftlige opgave kan trænes dels neutral  

 fremstilling af sagsforhold og analyse af problemstillinger, dels korrekt  

 anvendelse af citater og henvisninger.
 Formidling af kulturstof:
 Begrebet kultur skal forstås i bred betydning og indebærer ikke kun  

 litteratur og kunst, men også f.eks. historie og geografi, politik og  

 filosofi, sociale vilkår og dagliglivets vaner og forestillinger.
Undervisningen skal fra starten indeholde emner af kulturel art, og  

 eleverne skal arbejde med kulturstoffet på en sådan måde, at de bliver i  

 stand til at redegøre for deres viden på spansk.
Arbejdet med fagets  

 indholdsmæssige aspekter skal derfor være tæt forbundet med den mundtlige og  

 skriftlige sprogindlæring.
På det obligatoriske niveau vil elevernes spanskkundskaber være  

 begrænsede, således at de kan have vanskeligt ved at fremstille mere  

 komplicerede sammenhænge eller abstrakte forhold på spansk, som forklaringer  

 af historisk eller litterær art.
Imidlertid må elevernes nysgerrighed og  

 interesse for stoffet på begynderniveauet ikke bremses af deres begrænsede  

 sproglige viden.
I diskussionerne i klassen må man derfor acceptere, at der  

 lejlighedsvis slås over i dansk, når elevernes spanskkundskaber ikke længere  

 slår til.
Efter en diskussion eller perspektivering på dansk er det imidlertid  

 nødvendigt, at læreren og eleverne sammen prøver at formulere konklusionerne  

 på spansk i et enklere sprog, og at hovedpunkterne skrives op på tavlen på  

 spansk.
En afrunding kan også foretages, ved at læreren i den følgende time  

 udleverer en lille oversættelse til spansk, som i et enkelt sprog resumerer  

 det væsentlige indhold af diskussionen.
Der skal arbejdes med både tekst, film og billede.
Oplysende tekster m.m.  

 på dansk kan være et godt supplement.
Tekster og film af stor kunstnerisk  

 værdi giver ofte den bedste og mest nuancerede fremstilling af en periode, en  

 tænkemåde eller en politisk tildragelse i et land.
Ofte vil den kunstnerisk  

 lødige tekst eller film, ud over at give eleverne en umiddelbar oplevelse,  

 også være den, som de føler sig mest inspireret til at udtrykke sig om på  

 spansk.
Den slags materiale er undertiden af en sværhedsgrad, der gør det  

 vanskeligt at anvende før 2. g.
Efter begynderfasen i 1. g er det ofte  

 enklere at arbejde ud fra korte sagprosatekster, evt. fra begyndersystemets  

 bog nr. 2, eventyr, fabler, digte og sange.
De kan suppleres med film og  

 oplysende udsendelser, evt. radioforedrag på dansk.
Man kan lade eleverne  

 lave små foredrag om de enkelte lande i forbindelse med tekstlæsningen og  

 diskutere nationernes forestillinger om hinanden, hvorfor andre folks  

 handlingsmønstre kan være forskellige fra vores, og på hvilke områder vi er  

 ens.
For at undgå at det spanske sprog bliver en barriere for eleverne i deres  

 tilegnelse af kulturstoffet, kan læreren således benytte sig af andre  

 hjælpemidler end spansksproget undervisningsmateriale.
Læreren kan på  

 forskellig vis, f.eks. som et resume på spansk i et enkelt sprog, give  

 indblik i god tekster, som passer ind i den undervisnings mæssige sammenhæng,  

 men som enten er for svære at læse på spansk eller som af tidnød ikke kan  

 indpasses i pensum på sædvanlig vis.
Man kan også give et resume på dansk af  

 en roman, hvoraf der læses uddrag eller et enkelt kapitel på spansk, opridse  

 nogle tidstypiske træk fra en periode, eller fortælle nogle profilskabende  

 anekdoter om den kunstner, hvis værk man skal arbejde med.
Altsammen for at  

 gøre kulturstoffet levende og konkret også på begynderniveauet.
De sider af  

 kulturen, som eleverne får lejlighed til at arbejde med, skal bygge på  

 materiale, der også indeholder eksistentielle problemstillinger, der kan  

 engagere eleverne og medvirke til at udvikle deres personlighed.
 Notatteknik og hjemmeforberedelse:
Læreren skal lige fra starten af 1. g gøre eleverne klart, at aktiv  

 deltagelse i timerne, nedskrivning af notater og hjemmeforberedelse tilsammen  

 er afgørende for udbyttet af undervisningen.
Metoderne må imidlertid hele  

 tiden justeres i overensstemmelse med elevernes beherskelse af stoffet.
Eleverne skal således lære at tage brugbare noter både i klassen og  

 hjemme.
De skal lære at opstille dem efter emner og inddele dem i afsnit,  

 både når det drejer sig om relativt enkle sammenhænge i forbindelse med  

 systematisk grammatikgennemgang eller mere komplicerede sammenhænge i  

 forbindelse med læsning af tekster.
Det er lærerens opgave at give eleverne tid til at tage notater i timen og  

 hjælp til at strukturere dem ved en bevidst udnyttelse af tavle og/eller OHP,  

 ikke mindst når det drejer sig om samtaledisciplinen.
Her må læreren  

 undervejs eller efter samtalen skrive hovedpunkterne op.
Hjemmeforberedelsens effektivitet er bl.a. afhængig af, at læreren har  

 givet præcise opgaver til stoffet, herunder samtale disciplinen, samt af  

 elevernes færdighed i at tage notater, som de kan bruge i timen og senere til  

 eksamen.
Eleverne skal trænes i anskaffe sig et overblik dels over tekstens  

 indhold, dels over de stillede opgaver, inden opslagsbøgerne tages i brug, og  

 arbejdet med detailspørgsmål påbegyndes.
Arbejds- og undervisningsformer Klasseundervisning:
 Denne form egner sig til undervisning i alle de almindelige discipliner.  

 Specielt indlæring af udtale og intonation i begynderfasen, hvor læreren selv  

 skal være model for eleverne, kan med fordel foregå som klasseundervisning.  

 Formen er også effektiv til præsentation af nyt stof, konklusion på  

 gennemgået stof og opsamling af gruppearbejde.
Alle elever skal inddrages i undervisningen, så ikke kun de dygtigste og  

 mest aktive høres.
De meget målrettede elever vil ofte foretrække  

 klasseundervisning, fordi de får direkte respons fra læreren.
De  

 tilbageholdende elever behøver ofte mere tid til at formulere sig, samt lidt  

 hjælp og opmuntring for at komme igang.
Derfor må tempoet varieres, især i  

 samtaledisciplinen.
For at ingen skal brænde inde med noget, kan det være en  

 god ide at høre flere svarformuleringer på samme spørgsmål.
 Den traditionelle klasseundervisning har mange gode sider, men det er en  

 indlysende ulempe, at læreren er den mest aktive og den, der siger mest på  

 fremmedsproget.
 Elevernes evne til selvstændigt arbejde og færdighed i at komme med  

 længere redegørelser må derfor trænes gennem andre arbejdsformer.
 Gruppearbejde:
Pararbejde, hvor eleverne hjælper hinanden to og to, er velegnet til små  

 præcise opgaver.
Det er en smidig form, der er hurtig at sætte igang og  

 opløse igen.
Der kan uden vanskeligheder veksles mellem klasseundervisning og  

 pararbejde, evt. flere gange i timens løb.
Fremgangsmåden kan bruges til grammatiske øvelser, spørgsmål/svar-  

 øvelser, referater af tekster, oversættelse, oplæsning, indlæring af små  

 dialoger, træning af gloser og udtryk til samtale.
Det kan også dreje sig om  

 besvarelse af nogle spørgsmål på spansk, som skal bruges senere under  

 samtalen på klassen, hvor de tilbageholdende så vil have mere mod til at ytre  

 sig.
Parsamtalen kan støttes ved nøgleord på tavlen eller OHP.
 Ved pararbejde har læreren mulighed for at tage sig specielt af elever,  

 der måtte have behov for det, uden at det virker påfaldende, ikke mindst hvis  

 eleverne fra starten er vænnet til, at læreren er part i en eller flere  

 grupper, mens arbejdet står på.
Ved gruppearbejde er det vigtigt, at læreren ikke overvurderer elevernes  

 evne til at overskue et stof.
Der skal gives præcist formulerede opgaver og  

 instrukser om den form, det skal fremlægges i.
Alle gruppemedlemmerne tager  

 noter, så alle kan få gavn af den indlæringsmæssige effekt, der ligger i  

 nedskrivningen, og så alle kan deltage i fremlæggelsen.
Arbejdet kan strække  

 sig over en eller flere lektioner.
Ofte er en dobbelttime ideel til mind re  

 opgaver.
Formen er også anvendelig til præsentation af forskellige  

 tekster/emner, når klassen skal beslutte, hvad der fremover skal arbejdes  

 med.
 Ved længerevarende gruppearbejde kan det dreje sig om en mere dybtgående  

 behandling af en fælles tekst ud fra forskellige synsvinkler, forskellige  

 tekster om samme emne eller om ekstensiv læsning af forskellige tekster, som  

 hver gruppe skal gøre rede for.
Forløbet kan afsluttes med et plenum, hvor grupperne fremlægger for  

 hinanden på spansk eller dansk, eller med tværgrupper, hvor et medlem fra  

 hver gruppe indgår.
Drejer det sig om skriftlig besvarelse til forskellige  

 tekster/emner, kan resultaterne deles ud til holdet, der kan kommentere og  

 stille spørgsmål.
Her deles holdet i to.
Den ene del bliver i klassen og har f.eks. samtale  

 om teksten, mens den anden beskæftiger sig med andre opgaver, f.eks.  

 edb-arbejde, øvning af situationsspil, løsning af en skriftlig opgave.  

 Undertiden kan man samle de normalt mere tilbageholdende elever, så de får  

 lettere ved at komme til orde.
I en periode kan man også starte i klassen med  

 et fælles emne, hvorefter en del af eleverne forlader klassen for at arbejde  

 med de aftalte opgaver.
 Projektarbejde og tværfagligt arbejde:
Projektarbejde kan foregå inden for fagets egne rammer eller i samarbejde  

 med andre fag.
Det er velegnet i forbindelse med en studierejse.
Det kan  

 dreje sig om en dybtgående behandling af en fælles tekst eller et fælles  

 emne.
Der kan inddrages supplerende materiale af enhver slags, hvoraf en del  

 kan være på dansk.
Fordelen ved det tværfaglige arbejde er, dels at eleverne oplever, at  

 fagene supplerer hinanden, dels at de får en bredere viden og dybere indsigt  

 i et emne, end de kan få i spansk alene.
Ved samarbejde sprogfagene imellem  

 gælder dette også rent sproglige emner.
 Ved tilrettelæggelsen skal man på begge niveauer være opmærksom på, at et  

 hold under normale omstændigheder skal opgive samme pensum til eksamen.
Det tværfaglige arbejde kan også foregå som parallellæsning.
Det er en  

 fleksibel og nem løsning, der kan tilgodese alle fagets discipliner, men hvor  

 sammenhængen mellem fagene og overblikket kommer til at stå svagere.
 Kreative øvelser i undervisningen:
 Ved kreative øvelser forstås her rollespil, simulation, dramatisering,  

 produktion af lydbånd, videobånd og lignende, men også mindre krævende  

 øvelser som f.eks. samtale i små grupper, situationsdialoger, quizzer,  

 billed- og tallotteri og andre sproglege.
 Både ved den krævende og mindre krævende type øvelser kan eleverne bygge  

 videre på et kendt eller ukendt forlæg eller de kan selvstændigt frembringe  

 et produkt ud fra deres generelle sproglige indsigt.
 Sådanne øvelser er bl.a. velegnede til at lære eleverne i højere grad at  

 anvende autentisk sprog og opføre sig som en ægte samtalepartner med brug af  

 mimik, gestus og gambits, dvs. udbrud og indskud der viser, om man er  

 interesseret, overrasket, vil have ordet, ønsker at fortsætte elle r afslutte  

 samtalen f.eks.
En nem måde at starte på er at lade eleverne spille en bunden dialog fra  

 begynderbogen.
Derefter kan de ved hjælp af udleverede gloser og udtryk  

 udarbejde og spille en enkel situation af samme type for til sidst at  

 improvisere over temaet.
Læreren må sikre korrektheden i elevernes produkt.  

 Målet er, at elevernes præsentation bliver forståelig, præcis og kan engagere  

 resten af holdet.
Nogle øvelser egner sig til at optage på bånd.
De kan dermed bruges til  

 efterbehandling i klassen eller i gruppen.
 Studie- og udvekslingsrejser og andre udadrettede aktiviteter:
Studie- og udvekslingsrejser skal forberedes grundigt, både for at  

 elevernes faglige udbytte kan stå mål med deres forventninger og for at det  

 stof, der senere skal opgives til eksamen i forbindelse med rejsen, kan blive  

 tilstrækkeligt gennemarbejdet.
Det er vigtigt at tage med i overvejelserne,  

 at en del af stoffet skal være egnet til at opgive til eksamen.
 Hvis eleverne skal optage film og interviews, som skal bearbejdes efter  

 hjemkomsten, er det meget vigtigt for resultatet, at eleverne inden rejsen  

 behersker de tekniske færdigheder og har øvet interviewformen.
 Tværfaglige studierejser med f.eks. historie, geografi, religion,  

 samfundsfag og billedkunst kan føje nye aspekter også til mere traditionelle  

 rejsemål.
 På pensumskemaet skal rejsen nævnes under rubrikken »Skolens evt.  

 bemærkninger«, og program fra turen skal vedlægges.
Udadrettede aktiviteter i forbindelse med gennemgangen af et bestemt stof  

 kan være: en teaterforestilling, filmforevisning, evt. i den stedlige  

 biograf, udstilling eller deltagelse i praktikarrangementer i virksomheder,  

 institutioner eller organisationer af kommerciel, kulturel, humanitær eller  

 anden art.
Besøg i klassen af rejselektorer, gæstelærere og indfødte  

 spansktalende er betydningsfulde indslag i undervisningen.
Arrangementer af  

 denne art, der foregår i undervisningstiden, kan indgå i av-reduktionen.
Audiovisuelle hjælpemidler Der gives reduktion i læsepensum for brug af av-materiale.
Reglerne for  

 reduktion kan ses i fagbeskrivelsen af de to niveauer.
Samme omregningsfaktor  

 kan benyttes ved besøg i skoletiden på museer og udstillinger samt foredrag  

 o.l. på spansk i timen af indfødte gæstelærere eller spansksprogede elever.
 Film og video:
Film og video er velegnet til formidling af samfunds- og kulturstof og til  

 træning i forståelse af autentisk sprog.
Billedsiden støtter den sproglige  

 forståelse og virker ofte befordrende på elevernes frie sprogproduktion.
Flere forhold er afgørende for tilrettelæggelsen af undervisningen, bl.a.  

 om der skal arbejdes med eller uden drejebog eller filmdialog, om filmen skal  

 vises i sin helhed, inden det egentlige arbejde med den starter, eller i  

 afsnit, og om den skal behandles som et kunstværk for sig eller som led i en  

 større sammenhæng.
Endelig skal der tages højde for, hvor meget man ønsker at  

 gøre ud af det filmiske formsprog.
Dette må afhænge af den enkelte films  

 anvendelse af klipning, kameravinkler, billedbeskæring farver etc.
Dog skal  

 det understreges, at man kan nå udmærkede resultater uden speciel hensyntagen  

 hertil.
Vælger man at vise filmen i sin helhed, respekterer man filmens ide og  

 tillader samtidig eleverne at få en koncentreret helhedsoplevelse, som kun  

 filmmediet kan bibringe dem.
Det har desuden den fordel, at eleverne, under  

 den efterfølgende gennemgang, har et fælles stof at referere til, og at de er  

 i stand til sammen med læreren at udvælge de afsnit, de ønsker at studere  

 nærmere.
Efter forevisningen af filmen er det praktisk sammen med eleverne at lave  

 en oversigt over de vigtigste sekvenser, skitsere temaer, miljø og  

 hovedpersoner og diskutere, om der er særlige iagttagelser at gøre med hensyn  

 til billed- og lydside.
Dette kan lette valget af de afsnit, som skal danne  

 udgangspunkt for en nærmere analyse af filmens tematik og formsprog.
 Hvis man arbejder med tekstforlæg, er det naturligt at lade dialogen være  

 grundstammen i det ordforråd, der skal læres, men ofte vil det være  

 nødvendigt at supplere med et ordforråd af især beskrivende art.
Det letter elevernes hjemmearbejde, at de, inden de får teksten for  

 hjemme, ser det tilsvarende afsnit igen.
Samtidig er det nødvendigt at give  

 dem præcise anvisninger på, hvad de især skal forberede.
Hvis dialogen er  

 enkel, eller hvis afsnittet indeholder særligt stemningsskabende musik eller  

 effektlyde, kan man som optakt til næste time spille lydsiden alene.
Herudfra  

 skal eleverne prøve at huske situationer eller tableauer.
Nogle film egner sig til at blive delt op i afsnit, som gennemarbejdes et  

 efter et, inden filmen vises i sin helhed.
På den måde udnytter man  

 spændingseffekten.
Især psykologiske spændingsfilm med mange nærbilleder som  

 f.eks.
Viridiana, er velegnede hertil.
 Billedmateriale:
Billedmateriale kan benyttes som selvstændigt grundlag for undervisningen  

 eller som supplement til det øvrige undervisningsmateriale.
I begge tilfælde  

 spænder anvendelsesmulighederne vidt.
Afhængig af den konkrete  

 undervisningssituation kan billedet fungere som springbræt for fri  

 sprogproduktion, hvor sproglige emner er det væsentlige indhold, det kan  

 anvendes som illustration til et kendt emne, hvor det billedtekniske spiller  

 en mindre rolle, og det kan danne grundlag for en egentlig billedlæsning, der  

 inkluderer analyse og fortolkning.
For at støtte især samtalen på spansk om et billede skal eleverne have  

 udleveret en oversigt over gloser og udtryk, som skal anvendes.
Dette gælder  

 i særlig grad specielle billedtekniske udtryk, hvis der skal redegøres for  

 billedets komposition: planer, lysvirkning, motivernes form og størrelse,  

 farver, synsvinkler m.m.
Det er desuden nyttigt at give dem en disposition,  

 når de skal beskrive billedet: personerne, epoken, omgivelserne, situationen  

 f.eks. når de skal sortere iagttagelserne: forgrund/baggrund, stort/småt,  

 levende/dødt, lys/skygge, farvebrug, motivbrug f.eks., og når de skal  

 fortolke det: stemning, stil, symboler f.eks.
Et kunstbillede afviger undertiden radikalt fra samtidens smagsnorm.  

 Derfor kan specielt kunstbilledet være velegnet til at sætte en tekst eller  

 et emne i relief.
Som eksempel kan nævnes Picassos bevidste deformation af  

 virkeligheden.
Plakater, tegneserier og reklamer f.eks. kan i højere grad  

 anvendes som illustration af tidens tendenser eller mode.
At kunstbilledet  

 dog ofte har samme funktion kan illustreres ved at sammenligne Velazquez' og  

 Goyas forskellige syn på deres samtid eller El Grecos og Murillos opfattelse  

 af kunst og religion.
 Sproglaboratorium:
Sproglaboratoriet anvendes fortrinsvis som supplement til indøvelse og  

 træning at udtale, intonation, grammatik og lytteforståelse.
Det er velegnet  

 til differentieret undervisning, da eleverne kan arbejde i individuelt tempo  

 og evt. med individuelle opgaver.
For at arbejdet kan give udbytte, må det kædes sammen med det øvrige  

 arbejde på det pågældende tidspunkt, og læreren må tydeligt angive, hvad  

 indlæringsmålet er, med hvilke øvelser det ønskes nået, og hvordan resultatet  

 skal evalueres.
Programmerne kan forberedes hjemme af eleverne ud fra trykte  

 forlæg, og arbejdet følges op i den normale klasseundervisning, så det indgår  

 meningsfyldt i helheden.
 Edb:
Edb anvendes især som støtte for indlæringen af allerede gennemgåede  

 sproglige emner.
I den forbindelse skal edb vurderes som et redskab på linie  

 med andre i overvejelserne over, hvilken fremgangsmåde der er mest relevant i  

 den konkrete undervisningssituation.
Programtyperne kan spænde fra enkle træningsprogrammer til mere  

 komplicerede og varierede programmer med indbygget ordbog og grammatik og  

 mulighed for en vis selvstændighed i svarene.
Tekstbehandling vil med fordel  

 kunne inddrages i undervisningen på valgfagsniveauet.
En af fordelene ved anvendelse af edb består i, at elevernes tilegnelse  

 kan foregå i individuelt tempo.
Samtidig får eleverne øjeblikkelig respons på  

 deres svar og har evt. mulighed for at blive hjulpet med yderligere  

 oplysninger ved forkert svar.
Edb giver således mulighed for differentieret  

 undervisning og muliggør også, at læreren kan frigøres enten til individuel  

 hjælp eller til intensivt arbejde, f.eks. samtaletræning, med mindre  

 elevgrupper.
Tekster om teknologiske aspekter i almindelighed indpasses i den øvrige  

 tekstlæsning.
De kan medvirke til en bevidstgørelse af eleverne over for den  

 teknologiske udviklings betydning for samfundsudvikling og levevilkår.
Man  

 kan i den forbindelse læse tekster vedrørende spansktalende lande, bl.a. til  

 belysning af udviklingslandenes afhængighed af de industrialiserede landes  

 teknologi.
Der er her gode muligheder for samarbejde med andre fag.
Dette  

 gælder også en problemstilling som naturligt sprog over for kunstigt sprog,  

 f.eks. med udgangspunkt i maskinoversættelser.
 Det er vigtigt at være opmærksom på udviklingen inden for dette område, og  

 også hvad interaktiv video og telekommunikation angår.
 Hvis skolen råder over en videopladespiller, kan denne også bruges uden  

 tilslutning til en computer.
Særlige pædagogiske forhold vedrørende eleverne 1. Elevernes medbestemmelse:
 Samarbejdet mellem elever og lærer giver sig udslag i elevindflydelse på  

 tre hovedområder: 1. arbejdsform, 2. valg af undervisningsmaterialer og  

 hovedtemaer og 3. forløb, hvilket her vil sige hvordan og hvornår der skal  

 arbejdes med de enkelte discipliner.
1. Arbejdsformen bidrager væsentligt til elevernes  

 helhedsopfattelse af faget; det er derfor vigtigt at imødekomme elevønsker på  

 dette område.
Imødekommelse af mere utraditionelle ønsker, som f.eks.  

 dramatisering af læste tekster, højner ofte motivationen og forståelsen af  

 stoffet, og giver eleverne en følelse af, at de kan bruge sproget til noget.
2. Mens elevindflydelse på valg af emner kan lade sig  

 gøre også i begynderfasen, kan indflydelse på valg af tekstmateriale først  

 finde sted, når holdet har nået en vis læsefærdighed.
Indflydelsen kan stige  

 i takt med elevernes faglige viden, f.eks. ved at enkelte elever eller  

 elevgrupper skimmer tekstmulighederne og fremlægger dem for holdet.
 3. På senere trin kan eleverne være mere motiverede  

 for vanskeligere, ikke mindst grammatiske, emner, når de selv har ytret ønske  

 om at få dem gennemgået eller repeteret.
 2. Pædagogisk formidling og forskellige elevgrupper:
Læreren må tilstræbe, at undervisningstiden fordeles ligeligt på alle  

 elevtyper, piger og drenge, tilbageholdende og fremfarende, så det ikke er  

 den samme gruppe, dertil stadighed får lov til at præge undervisningen.
Ved  

 sine ord og sit kropssprog tilkendegiver læreren samtidig, at de forskellige  

 elementer i undervisningen har lige stor vægt, og at f.eks. sproglig  

 grundighed, talelyst, psykologisk indsigt og viden om samfundsforhold har  

 samme status.
Læreren må arbejde bevidst på en rimelig fordeling af sin opmærksomhed på  

 de forskellige typer elever.
De dominerende elever må indimellem ignoreres  

 eller bremses, og de tilbageholdende opmuntres til at ytre sig.
Dette kan ske  

 ved at alle har ansvaret for fremlæggelsen af et gruppearbejde eller ved  

 andre bundne småopgaver, hvor læreren har mulighed for at rose de  

 tilbageholdende elever for deres præstation.
Læreren kan understrege, at den  

 sproglige formulering af et stof og den form, det fremlægges i, har lige stor  

 vægt.
Det markeres derved, at det ikke er nok, at indholdet er godt, hvis det  

 frem lægges uinspireret, ligesom en underholdende fremlæggelse ikke kan  

 roses, hvis indholdet er overfladisk.
Undervisningsformen skal varieres.
Mange elever befinder sig godt ved  

 pararbejde og får, efter først at have diskuteret et spørgsmål med  

 sidekammeraten, mod til at ytre sig i klassen.
Hvad gruppearbejde angår, er  

 det ofte pigerne, der får mest ud af den arbejdsform, hvorimod drengene kan  

 have svært ved at udvise den fornødne selvdisciplin.
Det kan derfor være en  

 ide at lave kønsadskilte grupper, indtil drengene har vænnet sig til formen.
De tekster, der udvælges, skal ikke alene tilgodese forskellige  

 elevinteresser og honorere de faglige krav, men også rumme positive  

 identifikationsmuligheder for begge køn.
Tekster om det andet køn gøres ikke  

 til et projekt, men det indarbejdes som en naturlig ting, at  

 undervisningsmaterialet ligesom arbejdsformerne tilgodeser begge køn.
Læreren  

 må bruge sin faglige autoritet for også på dette felt at sikre en  

 undervisning, hvor det er et naturligt krav til eleverne på det gymnasiale  

 niveau, at de formår at sætte sig ind i andres vilkår, hvad enten det drejer  

 sig om fremmede kulturer eller det andet køn.
Den større skriftlige opgave i 3. g Formålet med den større skriftlige opgave i spansk er at give eleverne  

 mulighed for fordybelse i et om råde inden for faget ved selvstændigt arbejde  

 under lærerens vejledning.
 For at opgaven skal kunne henføres under spansk, må den hovedsageligt  

 bygge på spansksproget materiale, kunne sættes i forbindelse med Spanien  

 eller latinamerikanske lande med spansk som hovedsprog og lade sig gennemføre  

 på fagets præmisser.
Opgaven skrives normalt på dansk.
Hvis eleverne behersker spansk bedre end  

 dansk, kan den affattes på spansk.
Det indgår ikke positivt i bedømmelsen, at  

 opgaven er skrevet på spansk.
Citater fra det obligatoriske spansksprogede  

 materiale skal altid skrives på spansk.
Opgavens omfang er 10-15 maskinskrevne sider, eksklusive  

 indholdsfortegnelse litteraturliste og noter.
Vejledningsfasen længde er 4  

 uger.
 Opgaven er individuel, men der er mulighed for, at flere elever kan  

 arbejde inden for samme område.
 Forberedelsesfasen:
 Arbejdet med kildematerialet foregår i de fire uger, der ligger mellem  

 valget af område og modtagelsen af opgavetitlen.
Vejledningen af eleven begynder, så snart området er fastlagt.
Den består  

 bl.a. i rådgivning om, hvordan materialet opsøges, udvælges og begrænses til  

 det mest relevante, samt om hvordan der i det konkrete tilfælde kan skelnes  

 mellem primær og sekundær litteratur.
Eleven holder løbende læreren orienteret om arbejdsprocessen, så denne kan  

 yde en hensigtsmæssig vejledning.
Dette kan ske ved, at der afleveres en kort  

 skriftlig oversigt over det indsamlede materiale samt over de tanker, eleven  

 har gjort sig om afgrænsning, litteratur, problemstilling og disposition.
 Valg af område:
Området skal formuleres så bredt, at læreren har flere muligheder for valg  

 af titel, så der ikke sker sammenfald mellem titel og område.
Man må dog  

 heller ikke falde i den modsatte grøft, så det bliver uoverskueligt.
F.eks.  

 er »Chile« en alt for stor mundfuld, hvorimod »Allendes  

 Chile« er passende afgrænset.
 Det kan være en god ide at skrive opgaven i tilknytning til et af de  

 temaer, der er studeret grundigt i undervisningen, men i så fald må stoffet  

 belyses ud fra en ny vinkel, og der skal inddrages materiale i opgaven, der  

 ikke er gennemgået, og som kan danne basis for sammenligning og  

 perspektivering.
Den del af stoffet, der er blevet præsenteret for holdet ved en kort  

 omtale fra lærerens side eller ved elevforedrag, kan indeholde emner, der er  

 velegnede til fordybelse.
Disse emner kan også berøre andre fagområder.
En  

 styrke ved opgaven kan netop være, at eleverne kan inddrage viden fra andre  

 fag og se sammenhænge mellem fagene.
F.eks. kan et relativt afgrænset område  

 inden for malerkunst, filosofi, kulturhistorie eller samfundsforhold give  

 stof til gode områdeformuleringer.
 Opgavens titel:
 Titlen skal falde inden for væsentlige dele af det område, eleven har  

 valgt, og den må ikke inddrage stof uden for området.
Titlen må ikke være så bredt formuleret, at der bliver sammenfald mellem  

 området og titlen.
Titlen skal være en slags disposition, der klart giver  

 anvisning på, hvordan opgaven skal gribes an, og hvilken del af stoffet der  

 skal benyttes.
Den skal rumme en præcis arbejdsopgave, der giver mulighed for  

 at gå fra det enkle til det mere komplicerede.
Titlen skal normalt lægge op til en 3-deling af opgaven, der indbefatter  

 1. en præsentation, 2. en analyse og 3. en vurdering af stoffet.
Titlen skal  

 derfor både indeholde ord som 1. »beskrivelse«,  

 »redegørelse«, »fremstilling«, ord som 2.  

 »sammenligning« og »analyse« samt 3.  

 »diskussion« og »vurdering«.
 Opgavens udformning:
 Opgaven skal indeholde: 1. indholdsfortegnelse med sidetalsangivelse, 2.  

 indledning, 3. selve opgaven, 4. konklusion, 5. litteraturliste og 6. evt.  

 noter og henvisninger.
I indledningen præsenteres emnet, og der gøres rede for formålet med  

 opgaven.
Det skal med andre ord forklares, hvad der skrives om, og hvilke  

 spørgsmål der vil blive belyst.
 Efter indledningen skal eleven ved hjælp af materialet besvare den i  

 titlen stillede opgave.
 Konklusionen skal være en kort sammenfatning af de problemstillinger, der  

 er berørt, og de resultater, eleven er nået frem til.
Litteraturlisten skal indeholde alle de kilder, der er anvendt til  

 besvarelse af opgaven.
Kilden anføres med forfatter, nøjagtig titel,  

 udgivelsesår samt forlag.
Når passager i en bog citeres direkte eller bestemte sider refereres, skal  

 der i en note med sidetalshenvisning gøres rede for, hvorfra citatet eller  

 referatet stammer, så læseren kan finde frem til stedet i teksten.
Noten kan  

 anbringes umiddelbart efter citatet eller referatet, eller noterne kan  

 nummereres og samles på et særligt ark i forbindelse med litteraturlisten.  

 Noter kan også indeholde uddybende kommentarer til det, eleven selv eller  

 andre har skrevet.
Citater bruges til at fremhæve eller dokumentere et synspunkt, og det er  

 vigtigt for klarheden, at de præsenteres med et par indledende bemærkninger,  

 og at de ikke er for lange.
Når der citeres, skal det fremgå tydeligt, at der  

 er tale om et citat.
Dette skal være en nøjagtig gengivelse af ordlyden i  

 teksten, og hvis eleven udelader mindre centrale passager, skal det markeres,  

 f.eks. således (-).
 Bedømmelse af opgaven:
 Ved bedømmelse af opgaven tages der hensyn til følgende forhold:
a.
Om opgaven er besvaret, dvs. om det væsentligste i de spørgsmål og  

 problemstillinger, der nævnes i opgavens ordlyd, er fremdraget på en rimeligt  

 udtømmende måde, om det er belyst på materialets egne præmisser, og om eleven  

 har formået at holde sig til titlen.
b.
Om opgaven er hensigtsmæssigt struktureret, dvs. om der er nogenlunde  

 ligevægt i behandlingen af de forskellige dele af opgaven.
Endvidere om der  

 er sammenhæng mellem indledning og konklusion, dvs. om den linie, der lægges  

 i indledningen, er fulgt.
c.
Om de anvendte citater på spansk er centrale for det, der ønskes  

 belyst, og om der er et rimeligt forhold mellem citater og egne  

 betragtninger.
d.
Om der er foretaget en selvstændig vurdering og stillingtagen til  

 opgavens problemstilling.
e.
Om den litteratur, der er anvendt, bidrager til en rimelig belysning af  

 opgaven, og om den er benyttet loyalt og ikke blot har været springbræt for  

 egne meninger.
f.
Om den formelle side af opgaven, noteapparatet og litteraturlisten er i  

 orden, så det klart fremgår, hvilket materiale opgaven bygger på.
g.
Om eleven er i stand til at formulere sig selvstændigt i et klart  

 sprog, der passer til opgavens emne.
Væsentlige sproglige mangler indgår  

 negativt i helhedsbedømmelsen.
 Alle disse punkter er vigtige for bedømmelsen, men det skal understreges,  

 at den altid beror på en helhedsvurdering af opgaven.
Mundtlig eksamen Eksamensinstruktion:
 Eleverne skal være klar over, at oversættelse/oversættelse + referat højst  

 må beslaglægge halvdelen af eksaminationstiden.
Hvad samtaledisciplinen angår, skal eleverne vide, at de skal tage  

 udgangspunkt i det opgivne tekststykke.
Det er naturligt, at de selv  

 indleder, men på det obligatoriske niveau er det ikke et krav.
Det skal  

 understreges over for dem, at de under samtalen på spansk gerne må støtte sig  

 til notater foretaget i forberedelsestiden, men ikke må læse op af en  

 sammenhængende tekst.
På det obligatoriske niveau får eleverne ved en usikker præstation i  

 samtaledisciplinen mulighed for en kort kommentar på dansk.
De skal vide, at  

 en sådan afrunding på dansk er ment som en hjælp og ikke trækker ned.
 Censors særlige opgave:
Censor skal sørge for, at der ved eksamens start foreligger 3 eksemplarer  

 af hver ekstemporaltekst.
Teksterne må ikke udleveres til eleverne efter  

 eksaminationen.
En ekstemporaltekst må kun anvendes een gang under  

 eksaminationen af et hold.
 På det obligatoriske niveau skal censor sikre, at der ved en usikker  

 præstation i samtale gives eleven mulighed for at afrunde på dansk med en  

 replik eller to.
 Eksamenspensum:
 Der kan kun opgives ubearbejdet stof til eksamen, dvs. tekster der ikke er  

 oversat til spansk eller gjort lettere i pædagogisk øjemed.
 Når læreren sammen med holdet skal afgøre, hvad der skal opgives til  

 eksamen, vil det være formålstjenligt at vælge de mere handlings- eller  

 indholdsbetonede tekster.
 Desuden anbefales det at undgå mange korte tekster til eksamen, med mindre  

 disse hvad indhold og ordforråd angår er knyttet til et tema eller til en  

 anden tekst.
 Ekstensivt læst stof kan indgå i eksamenspensum.
Eleverne kan vælge at lade teksterne ledsage af billeder.
Det betyder, at  

 nogle eksamensspørgsmål, ud over den halve side tekst, også vil omfatte et  

 billede.
 Ekstemporalteksten:
Et sæt ekstemporaltekster kan tages fra forskellige værker.
Hvis der i en  

 i øvrigt velegnet tekst forekommer enkelte for svære ord eller sætninger, kan  

 disse stryges.
Ekstemporalteksten skal være en spansk prosatekst, der - afhængig af  

 niveau - ikke rummer særlige sproglige vanskeligheder.
På det obligatoriske  

 niveau kan det være en bearbejdet tekst, dog af en sværhedsgrad på mindst  

 2500 ord.
Teksten skal danne et afsluttet hele og være af en art, der gør det  

 let at sætte sig ind i situationen.
Man skal undgå tekster, der er for  

 informationsmættede, abstrakte eller dialektprægede.
Ved tekster, der  

 indeholder dialog, skal denne være overskuelig og kun omfatte få personer.
Teksten skal fremtræde med passende luftig typografi og tydelige, ikke for  

 små bogstaver.
Den skal være forsynet med linietælling og en indledning på  

 dansk.
I indledningen medtages kun oplysninger, der er nødvendige for  

 forståelsen af det pågældende tekststed.
Oversættelsesdelen kan være forsynet med gloser.
En opgiven glose skal  

 være understreget hver gang, den forekommer.
Substantivernes køn og evt. tal  

 angives.
Ved opgivelse af en glose anføres kun den for sammenhængen relevante  

 betydning.
En tekst skal afvises, hvis det er nødvendigt at opgive mere end  

 7-8 gloser på det obligatoriske niveau og mere end 4-5 gloser på det høje  

 niveau.
Den del, der skal refereres på dansk, glosseres ikke, med mindre det  

 drejer sig om nødvendige realkommentarer eller specielle gloser.
Teksternes  

 sværhedsgrad afpasses efter dette.
 Eksaminationen:
a.
Oversættelse Denne disciplin er en prøve i sproglig nøjagtighed og præcis forståelse.  

 Tekststykket skal oversættes i sin helhed, dog må højst halvdelen af  

 eksaminationstiden anvendes på oversættelse/oversættelse + referat på dansk.
Eksaminationen foregår udelukkende på dansk.
Ordforklaringer på spansk må  

 ikke finde sted.
Hvis eleven oversætter ubesværet, men med enkelte fejl, skal  

 eleven ikke afbrydes, men have mulighed fo r at rette fejlene, når  

 oversættelsen er afsluttet.
Hvis eleven ikke kan komme igennem oversættelsen  

 uden hjælp, skal hjælpen gives i form af præcise oplysninger.
b.
Referat I den del af ekstemporalteksten, der skal refereres på dansk, prøves  

 elevens læseforståelse.
Der skal derfor gives et kvalificeret referat, dvs.  

 at hovedindholdet og de væsentlige informationer skal medtages.
Derimod  

 ønskes der ikke en tolkning og ikke en detaljeret gengivelse af teksten.  

 Eleven skal så vidt muligt selv frem lægge referatet.
Eksaminator kan stille  

 supplerende eller korrigerende spørgsmål, efter at eleven har afsluttet sit  

 referat.
Det kan ligeledes være nødvendigt for eksaminator at sørge for, at  

 eleven ikke fortaber sig i detaljer eller fortolkning.
c.
Udtale Der prøves i oplæsning i det opgivne tekststykke i det omfang, det er  

 nødvendigt for at give censor et indtryk af elevens færdigheder.
Eksaminator  

 skal normalt ikke afbryde eleven under oplæsningen.
Eventuelle rettelser  

 placeres efter endt oplæsning.
d.
Samtale Vedrørende obligatorisk niveau:
Eleven kan selv indlede samtalen med udgangspunkt i den halve side opgivne  

 tekst.
Hvis eleven ikke ønsker dette, skal eksaminator begynde med spørgsmål  

 i tekststykket.
Eksaminationen skal have karakter af samtale på spansk, så  

 elevens forståelse af talt spansk og evne til at indgå i en samtalesituation  

 prøves.
Eleven skal vise kendskab til andre dele af teksten eller temaet, som  

 opgives.
I den uddybende del af samtalen stilles der spørgsmål, som, afhængig  

 af tekstens art og behandlingen af den i undervisningen, går ud over det  

 handlingsrefererende plan og giver anledning til at komme ind på relevante  

 problemstillinger.
 Ved en usikker præstation i samtale, skal eleven, ved eksaminationens  

 afslutning, have mulighed for en kort kommentar på dansk til tekstens emne  

 eller kulturelle sammenhæng.
 Vedrørende det høje niveau:
Eleven indleder med et oplæg til samtale ud fra det opgivne tekststykke.  

 Derefter former eksaminationen sig som en samtale på spansk.
Under samtalen  

 skal eleven dokumentere kendskab til andre dele af teksten el ler temaet.  

 Afhængig af tekstens art og behandlingen af den i undervisningen skal eleven  

 ligeledes gøre rede for relevante tematiske, kulturelle eller historiske  

 forhold.
Ved ordet tematisk forstås her teksttematisk.
 Fælles for begge niveauer:
Hvis der til det opgivne tekststed hører et billede, skal eleven komme ind  

 på sammenhængen mellem tekst og billede.
Det er således ikke tilstrækkeligt  

 blot at beskrive billedet.
Der må kun stilles spørgsmål i den del af pensum, der opgives til eksamen.  

 Til eksamenspensum hører også de emner af perspektiverende art, som er  

 behandlet i undervisningen.
Eleven må naturligvis gerne selv tage initiativ  

 til at komme ind på andre dele af læsepensum.
 Bedømmelse:
 Ved fastsættelse af karakteren anlægges en helhedsvurdering.
a.
Oversættelse Her vurderes elevens evne til at oversætte teksten til et præcist og  

 dækkende dansk.
En oversættelse til et flydende og mundret dansk, der samtidig nøje følger  

 det spanske forlæg, vurderes højt.
Hvis eleven kan klare vanskeligere  

 passager, indgår dette ligeledes positivt i bedømmelsen.
Kræver oversættelsen  

 derimod megen assistance fra eksaminator, tæller dette negativt.
Det samme  

 gælder, hvis der ikke er tid til at gøre oversættelsen færdig.
 Der tages desuden hensyn til følgende: 1. obligatorisk niveau: elevens  

 forståelse af ordforråd, syntaks og morfologi, og 2. højt niveau: elevens  

 sikkerhed i grundlæggende morfosyntaktiske strukturer, herunder  

 verbalperifraser og almindelige faste udtryk.
b.
Referat Her vurderes elevens evne til at overskue, forstå og på dansk gengive  

 hovedindholdet af en ukendt spansk tekst.
 Eleven skal på den tilmålte tid kunne disponere og selvstændigt fremdrage  

 de væsentlige informationer i teksten.
Ved vurderingen tæller det positivt, hvis eleven uden at fortabe sig i  

 detaljer kan give et udtømmende referat.
Der kan stilles enkelte supplerende  

 spørgsmål til et godt referat, uden at dette i sig selv trækker ned.
Et svar,  

 der viser forståelse for indholdsmæssige nuancer, kan trække op.
Kan referatet kun gennemføres med megen hjælp fra eksaminator, indgår  

 dette negativt i bedømmelsen.
Det samme gælder, hvis eleven ikke har læst  

 hele teksten.
 Ved bedømmelsen indgår oversættelse og referat med lige stor vægt.
c.
Udtale Udtalen skal bedømmes under både oplæsning og samtale.
 På det obligatoriske niveau skal eleven kunne læse op og tale på spansk,  

 således at de enkelte lyde og ord samt grammatiske og betydningsmæssige  

 helheder fremtræder tilstrækkeligt klart til, at sproget er forståeligt.
 På det høje niveau skal eleven kunne læse op og tale på spansk uden  

 meningsforstyrrende fejl.
For begge niveauer gælder det, at en flydende oplæsning med meningsfuld  

 pausering vurderes positivt.
En dansk sprogtone trækker ikke ned, hvorimod en  

 god spansk udtale og intonation indgår positivt i bedømmelsen.
d.
Samtale Her vurderes elevens mundtlige sprogfærdighed og evne til i dialog med  

 eksaminator at redegøre for tekstens indhold.
For 1. det obligatoriske niveau gælder, at vægten i samtaledisciplinen  

 især lægges på elevens evne til på et forståeligt spansk at tale om relevante  

 indholdsmæssige sammenhænge i forbindelse med den opgivne tekst.
En samtale  

 betragtes som god, hvis eleven forstår tydeligt talt spansk og udtrykker sig  

 i et enkelt sprog.
En nogenlunde flydende samtale, hvori der forekommer fejl,  

 der ikke kan betragtes som meningsforstyrrende, vurderes højere end en  

 samtale, der indeholder færre fejl, men som er tøvende og usammenhængende.
Hvis eleven kan fremdrage væsentlige sider af teksten, formulere en  

 perspektivering eller en selvstændig stillingtagen, skal dette medtages  

 positivt i bedømmelsen.
Det samme gælder, hvis eleven, trods åbenbare  

 sproglige vanskeligheder, viser talelyst, kendskab til teksten og evne til at  

 få sin mening frem.
Det bedømmes negativt, hvis eleven ikke er hjemme i det opgivne stof.  

 Eksaminationen foregår normalt fuldt ud på spansk.
Ved en usikker præstation  

 i samtale, hvor en elev har svært ved at formulere sig på spansk, skal eleven  

 dog, ved eksaminationens afslutning, have mulighed for en kort kommentar på  

 dansk til tekstens emne eller kulturelle sammenhæng.
Tilføjelserne på dansk  

 vurderes på deres indhold og kan indgå positivt i helhedsbedømmelsen.
 For 2. det høje niveau gælder, at eleven, på et flydende og enkelt spansk,  

 skal gøre rede for væsentlige sider af teksten og, afhængig af dens art og  

 arbejdet med den i undervisningen, indsætte den i en tematisk, kulturel  

 og/eller historisk sammenhæng.
En samtale betragtes som god, hvis eleven i dialog med eksaminator  

 udtrykker sig flydende og med et ordforråd, der er relevant i forhold til  

 emnet.
En flydende samtale, hvori der forekommer visse elementære fejl, som  

 ikke kan betragtes som meningsforstyrrende, vurderes højere end en samtale,  

 der indeholder færre elementære fejl, men som er tøvende og ordknap.
 Hvis eleven kan formulere en selvstændig perspektivering eller en  

 personlig stillingtagen på et rimeligt abstraktionsniveau, medtages dette  

 positivt i bedømmelsen.
Skriftlig eksamen Højt niveau 1. I forbindelse med teksten stilles følgende opgaver a.
Oversættelse fra dansk til spansk af en sammenhængende tekst på 5- 6  

 linier.
Indhold og ordforråd skal have en vis tilknytning til den udleverede  

 spanske tekst.
b.
Besvarelse på spansk af 2 ud af 4 spørgsmål med sigte på en  

 tekstforståelse eller en fortolkning af dele af teksten.
Hver besvarelse skal  

 være på 40-60 ord exclusive spørgsmålformuleringen.
c.
Fri fremstilling på spansk om et ud af 4-5 forskelligartede emner med  

 tilknytning til teksten.
Besvarelsen skal være på ca. 150 ord.
Bedømmelseskriterier a.
Oversættelse.
 Der lægges vægt på, at eleven behersker de almindelige sproglige emner.
b.
Tekstforståelse.
 Der lægges vægt på, at teksten som helhed er forstået, og at eleven kan  

 udtrykke sig enkelt og præcist på spansk.
c.
Den frie opgave.
Der lægges vægt på, at eleven kan disponere og fremstille et indhold  

 klart.
Der lægges desuden vægt på, at basale grammatiske færdigheder er i  

 orden, samt at ordforrådet er relevant.
Der lægges kun ringe vægt på stavefejl, med mindre disse optræder hyppigt  

 og er meningsforstyrrende.
Både enkelte morfologiske, syntaktiske og  

 idiomatiske fejl kan accepteres.
Er der derimod tale om en bestemt type fejl,  

 der går igen og dermed præger elevens frie skriftlige udtryksfærdighed,  

 vurderes det negativt.
Karakteren fremkommer ved en helhedsvurdering, hvori både sproglige og  

 indholdsmæssige aspekter indgår.
Der er således ingen præcis vægtning af de  

 tre opgaver indbyrdes eller af det sproglige over for det indholdsmæssige.
