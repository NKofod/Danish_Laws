Indledning Indledning Bestemmelserne om udstedelse af faktura for leverancer af varer og  

 momspligtige ydelser står i lovens § 17. I § 18 står bestemmelserne om  

 regnskabsførelse.
 Pligten til at udstede faktura over leverancer af varer og momspligtige  

 ydelser er i princippet generel.
 Fakturaen danner dels grundlag for opgørelse og kontrol af den udgående  

 moms hos leverandørvirksomheden, dels dokumentation for den indgående moms  

 hos modtagervirksomheden.
 Efter regnskabsbestemmelserne skal enhver registreret virksomhed føre et  

 regnskab over køb og salg af varer og momspligtige ydelser.
Regnskabet danner primært grundlag for opgørelse af virksomhedens  

 momstilsvar.
Det sikrer desuden, at virksomheden kan opfylde sin  

 oplysningspligt over for toldvæsenet efter lovens § 32. Regnskabet giver også  

 toldvæsenet mulighed for at kontrollere, at momsen bliver rigtig opkrævet og  

 indbetalt.
 De regler, der knytter sig til disse bestemmelser - herunder de udstedte  

 bekendtgørelser om fakturering af transportydelser mv og om regnskabsførelse  

 - er beskrevet i de følgende afsnit.
 Distriktstoldkamrene er bemyndiget til at træffe 1. instans-afgørelser i  

 alle spørgsmål om fakturering og regnskab på grundlag af loven,  

 bekendtgørelserne og de bestemmelser, der er optaget i kapitlet.
Faktureringsregler Generelt For enhver leverance af varer og momspligtige ydelser fra en registreret  

 virksomhed skal der udstedes faktura til modtageren.
 Der skal også udstedes faktura for leverancer, der i henhold til lovens §  

 12 kan holdes uden for den momspligtige omsætning.
 Hvis en del af en samlet leverance kræves betalt, inden leverancen er  

 afsluttet, skal der udstedes særskilt faktura for denne del.
 Ved senere returnering af varer eller ved prisafslag skal der udstedes  

 kreditnota, og ved senere efterbetaling skal der udstedes  

 efterbetalingsfaktura.
Pligten til at udstede faktura over leverancer af varer og momspligtige  

 ydelser er i princippet generel.
Af praktiske grunde - især hensynet til  

 detailhandelen - er der imidlertid åbnet mulighed for visse lempelser i denne  

 generelle faktureringspligt.
 Faktureringspligten påhviler leverandøren, men kan opfyldes af modtageren  

 ved, at denne til leverandøren udsteder afregningsbilag med samme indhold som  

 for fakturaer.
Fakturaen Fakturaen skal udstedes i mindst 2 eksemplarer og skal som minimum  

 indeholde oplysning om:
- udstedelsesdato - leverandørens navn og adresse - modtagerens navn og adresse - leverancens art og omfang - leverancens pris - deklaration af momsen.
Begge eksemplarer af fakturaen skal nummereres fortløbende.
Der stilles  

 ikke krav om, at nummeret skal være fortrykt på blanketterne.
Det er  

 tilstrækkeligt, at nummereringen sker i forbindelse med udstedelsen.
Udstedelsesdatoen skal være identisk med den dato, hvor fakturaen  

 udskrives.
Det er fx ikke tilladt at »tilbagedatere« fakturaen til  

 leveringstidspunktet, selv om dette kunne synes bedre overensstemmende med  

 lovens hovedprincip om, at beskatning sker ved leveringen.
Det er ikke tilladt på fakturaer og afregninsbilag at anvende et andet  

 navn end det, der er anmeldt over for toldvæsenet.
Fakturaer og  

 afregningsbilag skal være forsynet med både sælgerens og køberens navn og  

 adresse, ligesom det klart skal fremgå af bilaget, om der er tale om en  

 faktura/afregningsbilag eller en kreditnota.
Hvis en faktura omfatter både momspligtige og momsfri leverancer, skal det  

 af fakturaen fremgå, hvilke leverancer der er momspligtige.
Leverancerne skal  

 opføres hver for sig med særskilt sammentælling.
 Der stilles derimod ikke krav om, at fakturaer vedrørende leverancer, der  

 samtidig omfatter materialer og arbejdsydelser, skal indeholde særskilt  

 angivelse af materialesum og arbejdsløn, når fakturaen i øvrigt indeholder  

 fornøden oplysning om leverancens art og omfang.
 Momsen deklareres enten ved, at momsbeløbets størrelse anføres i  

 fakturaen, eller at det af fakturaen fremgår, at momsen udgør 18,03% af det  

 samlede beløb for den momspligtige leverance.
 Leverandøren skal dog altid efterkomme en registreret modtagers anmodning  

 om angivelse af momsbeløbets størrelse i fakturaen.
 Leverandøren har også efter anmodning fra en registreret modtager pligt  

 til at angive prisen uden moms for de enkelte poster i fakturaen.
Delleverancer Betales en leverance helt eller delvis inden leverancen har fundet sted,  

 inden leverancens afslutning eller inden fakturaens udstedelse, skal det  

 modtagne beløb medregnes til den momspligtige omsætning for det kvartal, i  

 hvilket betalingen modtages.
 Hvis en begæring om udbetaling af ratebeløb, acontobeløb eller lignende  

 udformes som en faktura, skal beløbet momses ved udstedelsen.
 En acontobegæring må således ikke indeholde oplysning om momsberegning mv,  

 hvis virksomheden først vil betale moms ved beløbets modtagelse.Hvis en  

 begæring om udbetaling af ratebeløb eller lignende ikke udformes som en  

 faktura, skal der efter beløbets modtagelse udstedes særskilt faktura,  

 medmindre modtageren er en privat forbruger, jf lovens § 17, stk 8.
Kreditnota og efterbetalingsfaktura Hvis der efter fakturaens udstedelse sker returnering af varer eller gives  

 afslag i prisen på leverancen, skal der udstedes kreditnota.
Det samme  

 gælder, hvis der mellem registrerede virksomheder ydes rabatter, som kan  

 fradrages ved opgørelsen af den momspligtige omsætning, jf lovens § 13, stk  

 7.
 Hvis der efter fakturaens udstedelse sker efterbetaling som følge af en  

 forhøjelse af prisen eller som led i særlige leveringsaftaler (som fx i  

 mejeri- og slagteribranchen), skal der udstedes efterbetalingsfaktura.
 Kreditnotaer og efterbetalingsfakturaer skal indeholde tilsvarende  

 oplysninger som foreskrevet for fakturaer.
Afregningsbilag Leverandøren kan undlade at udstede faktura, hvis modtageren udsteder  

 afregningsbilag, som opfylder de krav, der stilles til fakturaer.
 Afregningsbilag skal således være udstedt i mindst 2 eksemplarer, være  

 fortløbende nummereret og indeholde de for fakturaer krævede oplysninger.
 I øvrigt gælder for afregningsbilag helt de samme regler med hensyn til  

 udstedelse og indhold mv som for fakturaer.
 Afregningsbilag kan også udstedes af ikke-registrerede virksomheder.
 Ansvaret for fakturaudstedelse ligger hos leverandøren, der kun er  

 fritaget for faktureringspligten, såfremt køberen udsteder et  korrekt  

 afregningsbilag.
Køberen må kun udstede afregningsbilag med moms, hvis sælgeren er  

 momsregistreret.
Ved udbetaling af moms skal den momsregistrerede køber  

 derfor sikre sig, at sælgeren er momsregistreret og kræve kvittering for  

 beløbets modtagelse.
 Hvis køber ikke kender sælger og ikke har kendskab til, om vedkommende er  

 momsregistreret, har køberen pligt til at få forholdene nærmere undersøgt,  

 inden afregningsbilag med moms udstedes.
Opbevaring Kopier af fakturaer og kreditnotaer samt modtagne afregningsbilag skal  

 opbevares af leverandøren.
 I virksomheder, der anvender edb-anlæg ved faktureringen, kan samlelister  

 med oplysning om indholdet af hver enkelt faktura træde i stedet for  

 kopifakturaer.
 Det kan godkendes, at registrerede virksomheder opbevarer fakturakopier  

 som mikrofilm, hvis den pågældende virksomheds arkivsystem i øvrigt er  

 tilrettelagt på en sådan måde, at der sikres toldvæsenet mulighed for at  

 udøve en betryggende kontrol.
Byttehandel Ved byttehandel forstås det forhold, at betalingen for leverede varer og  

 ydelser helt eller delvis består af andre varer eller ydelser.
Er begge parter i en byttehandel registrerede virksomheder, er det  

 tilstrækkeligt, at den ene part udsteder faktura, hvis denne også indeholder  

 oplysning om art, omfang og pris for det, der er modtaget i bytte.
Fakturaen  

 virker altså her både som faktura og som afregningsbilag.
Hvis begge parter har fuld fradragsret for momsen af de modtagne varer  

 eller ydelser, kan momsen beregnes på grundlag af forskelsbeløbet.
Det vil  

 således være tilstrækkeligt, at det af fakturaen fremgår, at momsen udgør  

 18,03% af forskelsbeløbet.
Reglen gælder også i tilfælde, hvor den ene parts leverance er omfattet af  

 lovens § 12, fx ved installation af en ny motor i en fiskekutter mod delvis  

 betaling med den brugte motor.
Der skal således ikke beregnes moms, hvis  

 værdien af den momsfri leverance er større end værdien af den momspligtige  

 leverance.
Undtagelser Fra denne hovedregel er der efter lovens § 17, stk 7 og 8, samt § 10 visse  

 undtagelser.
Private m fl I henhold til lovens § 17, stk 8, kan udstedelse af faktura undlades ved  

 salg til private forbrugere.
 Hjemmeslagteres salg af ydelser anses normalt for at være omfattet af  

 denne bestemmelse.
Detailhandlere og andre virksomheder, hvis afsætning overvejende sker til  

 private forbrugere, kan også undlade at udstede faktura for salg til andre  

 end private forbrugere.
Registrerede modtagere, der har fradragsret for  

 momsen på indkøbet, kan dog altid kræve, at der udstedes faktura.
 Hvis der ved salg til private forbrugere m fl alligevel udstedes faktura,  

 nota eller lignende, kan det ikke kræves, at disse opfylder bestemmelserne i  

 lovens § 17, stk. 1.
Transportydelser, torvesalg mv Efter lovens § 17, stk 7, kan reglerne om fakturaernes indhold fraviges  

 for transportydelser samt for salg fra selvbetjeningslagre, torvesalg o  

 lign., se kap 2.
Transportydelser Transportvirksomheder kan på de udstedte forsendelsesbilag (post- og  

 banekvitteringer, fragtbreve mv), der anses som fakturaer, undlade kundens  

 navn og adresse, hvis bilagene ikke er indrettet med rubrikker til denne  

 oplysning.
 Der kan også ses bort fra kravet om fortløbende nummerering af sådanne  

 bilag.
 Bestemmelsen om, at leverandøren skal efterkomme en registreret modtagers  

 anmodning om angivelse af momsbeløbets størrelse, skal ikke anvendes på  

 fakturaer vedrørende transport af varer.
 Postpakkekvitteringer skal af afsenderen forsynes med oplysning om  

 portobeløbets størrelse.
Selvbetjeningslagre Selvbetjeningsgrossister kan undlade at påføre specificeret oplysning om  

 leverancens art og mængde, når fakturaen i stedet indeholder en summarisk  

 angivelse af leverancens art.
Køberens navn og adresse kan også erstattes med  

 den pågældendes kontonummer i virksomhedens kundekartotek.
Torvesalg For fakturaer over torvesalg engros kan udstedelsesdato udelades, hvis  

 sælgeren for hver dag i regnskabet noterer numrene på de udstedte fakturaer.  

 Endvidere kan en specificeret angivelse af leverancens art og mængde  

 erstattes af en summarisk angivelse af leverancens art - fx  

 »grønttorvsvarer«.
 Hvis det enkelte engrostorv har en ordning, hvorefter der tildeles de  

 faste købere og sælgere særlige kontrolnumre, kan toldkamret tillade, at  

 disse numre anføres på fakturaerne i stedet for købers og sælgers navn og  

 adresse.
Kvægmarkeder, samlestalde o lign Kvægmarkeder, samlestalde og lignende, der tildeler købere og sælgere  

 faste kodenumre, og hvor afregning af de foretagne handeler sker gennem et  

 markedskontor eller et særligt udbetalingskontor under et pengeinstitut, kan  

 meddeles tilladelse til at anvende de nævnte kodenumre i stedet for købers og  

 sælgers navn og adresse på de udstedte afregningsbilag.
 Ajourførte fortegnelser over de tildelte kodenumre skal til stadighed være  

 tilgængelige for toldvæsenet.
Det kan i øvrigt tillades, at der for hver markedsdag kun udskrives et  

 bilag til hver sælger omfattende alle de dyr, den pågældende har solgt, når  

 dyrene opføres specificeret med prisen og køberens kodenummer.
Køberens bilag  

 kan udskrives på tilsvarende måde med anførsel af sælgerens kodenummer og  

 prisen for hvert enkelt dyr.
Automobiler Automobilforhandlere, automobiludlejere og køreskoler, der ved salg af  

 brugte motorkøretøjer beregner momsen efter reglerne i lovens § 10, må ikke  

 anføre momsbeløb i salgsfakturaen.
Der må heller ikke i fakturaen være  

 oplysninger, der muliggør en udregning af momsbeløbet, jf lovens § 10, stk 3.  

 Der henvises til kap SPEC AFG.
Urigtig fakturering Virksomheder, der ikke er registreret, må ikke på fakturaer anføre  

 momsbeløb eller anden angivelse af, at fakturabeløbet indbefatter moms, jf  

 lovens § 17, stk 9.
 Bestemmelsen skal dels forhindre, at sådanne virksomheder uden for  

 toldvæsenets kontrol opkræver moms, som ikke afregnes med det offentlige,  

 dels forhindre at registrerede købere hos sådanne virksomheder opnår grundlag  

 for et uberettiget fradrag for indgående moms.
 Hvis der i strid med denne bestemmelse er opkrævet moms, eller hvis en  

 registreret virksomhed har opkrævet moms med et for stort beløb eller  

 deklareret moms i en faktura over momsfri leverancer, skal det uretmæssigt  

 opkrævede momsbeløb indbetales til toldvæsenet, jf lovens § 17, stk 10.
 Indbetaling kan dog undlades, hvis fejlen berigtiges over for køberen ved,  

 at den oprindelige faktura tilbagekaldes og erstattes af en korrekt faktura,  

 eller ved at der udstedes kreditnota til berigtigelse af fejlen.
Toldvæsenet kan ikke efter disse bestemmelser pålægge en leverandør at  

 udstede kreditnota vedrørende uberettiget opkrævet moms.
Bestemmelserne åbner  

 en mulighed for, at parterne kan afgøre mellemværendet indbyrdes.
Såfremt  

 dette ikke sker, må leverandøren indbetale beløbet til toldvæsenet.
 Bestemmelserne kan bl a anvendes i tilfælde, hvor automobilforhandlere m  

 fl i strid med bestemmelsen i lovens § 10, stk 3, i salgsfakturaen anfører  

 momsbeløb eller anden angivelse, hvoraf momsbeløbets størrelse kan udregnes.
Bestemmelserne kan ikke anvendes i tilfælde, hvor der i strid med  

 bestemmelserne i lovens § 12, stk 5, er beregnet moms ved overdragelse af  

 varelager, maskiner og andre driftsmidler.
I sådanne tilfælde har køberen  

 ikke adgang til at foretage fradrag under indgående moms, jf lovens § 15, stk  

 3, og sælgeren (den for hvis regning salget sker) skal derfor berigtige  

 fejlen over for køberen ved, at der udstedes kreditnota til køberen på  

 momsbeløbet samtidig med, at der sker tilbagebetaling af det beregnede  

 momsbeløb.
Der henvises til kap OMSÆTNING.
 Bestemmelserne i § 17, stk. 9 og 10, kan i øvrigt bringes i anvendelse  

 over for såvel egentlige virksomheder som enkeltpersoner, der ikke er  

 registreret for salg af varer og momspligtige ydelser.
 Modtager en ikke-registreret virksomhed afregningsbilag, hvorpå der er  

 anført momsbeløb eller anden angivelse af, at afregningen indbefatter moms,  

 skal virksomheden gøre den, der har udstedt afregningsbilaget, opmærksom  

 herpå og tilbagebetale det eventuelt modtagne momsbeløb, jf lovens § 17, stk  

 9.
 Udbetales moms til en sælger, der har oplyst at være momsregistreret, og  

 det efterfølgende viser sig, at denne hverken er registreret eller  

 registreringspligtig, skal sælgeren tilbagebetale det modtagne momsbeløb til  

 køberen eller indbetale dette til toldvæsenet.
I nogle tilfælde, hvor der er konstateret beregning og udbetaling af moms  

 til ikke-registrerede sælgere, har disse senere nægtet kendskab til de  

 pågældende leverancer, hvorfor klarlæggelse af de nærmere omstændigheder ved  

 leverancerne har medført politimæssige undersøgelser.
For at imødegå sådanne  

 situationer bør køberen kræve, at afregningsbilag forsynes med leverandørens  

 kvittering for beløbets modtagelse.
 I tilfælde, hvor ikke-registrerede sælgere har modtaget afregningsbilag  

 med deklareret moms, følges normalt følgende retningslinier:
1. Toldkamret retter henvendelse til virksomheden  

 (personen) for at undersøge, om der foreligger overtrædelse af lovens § 5  

 vedrørende pligten til at lade sig registrere.
I givet fald opgøres  

 momsunddragelsens omfang.
 2. Ikke-registreringspligtige virksomheder (personer),  

 der fejlagtigt har modtaget moms, afkræves beløbet, medmindre der kan  

 fremlægges dokumentation for, at beløbet er tilbagebetalt til køberen.
Prisangivelser Ved prisangivelser for varer og momspligtige ydelser skal det tydeligt  

 tilkendegives, hvis prisen ikke indbefatter moms, jf lovens § 17, stk 11.  

 Bestemmelsen omfatter også mundtlige tilbud.
I lov om mærkning og skiltning med pris mv er indeholdt en bestemmelse om,  

 at prisskilte, annoncer, prislister o lign, der henvender sig til private  

 forbrugere, skal angive priser indbefattet moms.
Bestemmelsen forvaltes af  

 Monopoltilsynet Nørregade 49 1165 København K Tlf 01 12 19 08 Eventuelle henvendelser til distriktstoldkamrene vedrørende prisskiltning  

 mv, der henvender sig til private forbrugere, bedes derfor oversendt eller  

 henvist til Monopoltilsynet.
Dokumentation af indgående moms Registrerede virksomheder skal til dokumentation af den indgående moms  

 vedrørende indenlandske køb kunne fremlægge forskriftsmæssige fakturaer eller  

 afregningsbilag.
For importerede varer skal dokumentationen bestå af de enkelte debetnotaer  

 samt de månedlige kontouddrag fra toldvæsenet.
Fra 1 januar 1988 er  

 dokumentationen for importerede varer enhedsdokumentets eksemplar 8 samt de  

 månedlige importspecifikationer.
 Ved en faktura forstås her det dokument, der af leverandøren og modtageren  

 betragtes som anmodning om betaling af leverancen.
 For afregningsbilag udstedt efter 1 juli 1987 kan toldkamrene anvende en  

 skærpet praksis med hensyn til at nægte fradrag for købsmoms inden for  

 brugtvareområdet.
 På det tidspunkt blev en række brancheorganisationer mv indskærpet  

 køberens forpligtelse til at sikre sig, at sælgeren var momsregistreret,  

 inden der blev påført afregningsbilaget moms, jf lovens § 17, stk 1 og 3,  

 samt § 15, stk. 3.
 Køberen må afkræve sælgeren kvittering for beløbet, og det blev meddelt  

 brancheorganisationerne, at toldvæsenet fremover kun godkender fradrag for  

 bilag, hvor sælgeren klart kan identificeres.
 Købekontrakter og slutsedler kan ikke anerkendes som forskriftsmæssige  

 fakturaer og kan derfor ikke anvendes til dokumentation af købsmoms.
 Dette skyldes dels kontrolmæssige hensyn, dels at godkendelse af en  

 købekontrakt eller slutseddel som gyldig faktura i relation til momslovens  

 bestemmelser ville få den for erhvervslivet uønskede virkning, at den  

 pågældende leverance skulle medregnes til leverandørens momspligtige  

 omsætning på tidspunktet for udstedelsen af købekontrakten eller slutsedlen,  

 jf lovens § 13, stk 2.
 Fakturaer på højst 200 kr, der er udstedt af detailhandlere eller andre  

 virksomheder, hvis afsætning overvejende sker til private forbrugere, kan  

 fremlægges som dokumentation, selv om fakturaerne ikke indeholder oplysning  

 om modtagerens navn og adresse.
Ved indlevering af pakker til forsendelse afgiver postvæsenet på  

 postkvitteringer kun kvittering for forsendelsens modtagelse samt anførsel af  

 forsendelsens vægt.
Sådanne kvitteringer kan godkendes som dokumentation for  

 indgående moms, når de af afsenderen er forsynet med oplysning om  

 portobeløbets størrelse.
 Indkøb, der helt eller delvis vedrører et registreret interessentskabs  

 momspligtige aktiviteter, kan medregnes til den indgående moms efter de  

 almindelige regler, selv om udgiften er afholdt af (faktureret til) en af  

 interessenterne personligt.
 Der henvises i øvrigt til kap TILSVAR.
Regnskabsbestemmelser Generelt Ud over bestemmelserne i lovens § 18 står reglerne om virksomhedernes  

 regnskabsførelse efter momsloven i Finansministeriets bekendtgørelse nr 249  

 af 7 maj 1973 med senere ændringer, jf kap 2. Endvidere står visse af  

 reglerne i momsvejledningen og toldvæsenets regnskabshæfte.
 Regnskabsbestemmelserne har primært som forudsætning, at momsregnskabet  

 indgår som en integreret del af virksomhedens forretningsregnskab, og svarer  

 stort set til bogføringslovens bestemmelser.
Der er dog åbnet mulighed for, at momsregnskabet kan føres uafhængigt af  

 forretningsregnskabet i toldvæsenets regnskabshæfte.
Regnskabshæftets regler  

 for dettes førelse udgør efter loven en del af regnskabsbestemmelserne.
 Kravene til regnskabsførelsen er følgende:
 Virksomheden skal føre et regnskab over køb og salg af varer og  

 momspligtige ydelser, således at de beløb, som virksomheden ved udgangen af  

 hver momsperiode skal angive i momsangivelsen til toldvæsenet, fremgår af  

 regnskabet.
 Momsregnskabet kan enten føres i virksomhedens almindelige  

 forretningsregnskab eller i toldvæsenets regnskabshæfte.
 Føres regnskabet i det almindelige forretningsregnskab, skal dette  

 indeholde særlige konti for den indgående moms og den udgående moms samt  

 konto for eventuel eksportomsætning mv.
 På  konto for indgående moms føres momsen på køb af varer og  

 momspligtige ydelser til brug for virksomheden i det omfang, momsen på købene  

 kan medregnes til den indgående moms.
 Kontoen for indgående moms skal reduceres med momsen ifølge kreditnotaer,  

 der modtages fra indenlandske leverandører for returvarer og prisafslag for  

 tidligere købte varer eller momspligtige ydelser, herunder kreditnotaer med  

 angivelse af moms for dividende, bonus, kasserabatter og andre betingede  

 rabatter, der er blevet effektive efter leveringen.
 På  konto for udgående moms føres momsen af varer og momspligtige  

 ydelser, der sælges af virksomheden eller udtages til brug for virksomhedens  

 indehaver, personale, repræsentation mv.
 Momsberigtigelse af varer og ydelser til eget brug mv kan dog foretages  

 ved fradrag på konto for indgående moms.
Konto for eksport mv oprettes af virksomheder, der har eksport eller andet  

 salg af varer og momspligtige ydelser, hvoraf der ikke skal betales moms.
På  

 kontoen føres salgsprisen for de foretagne leverancer.
Momsbeløbene føres på momskontiene i forbindelse med posteringen af det  

 pågældende køb eller salg i forretningsregnskabet.
Momskontiene kan dog føres  

 med periodiske posteringer, når momsen kan beregnes direkte på grundlag af  

 saldoen på andre konti.
I så fald føres disse konti med værdien indbefattet  

 momsen.
Kontiene må kun omfatte enten køb, hvoraf momsen kan medregnes til  

 den indgående moms, eller salg, hvoraf der skal betales moms.
 Momsen ved import af varer skal altid føres direkte på konto for indgående  

 moms.
 Føres købs- og salgskonti med summariske posteringer, skal der foreligge  

 specifikationer (journaler, kladder, kassestrimler eller lignende), hvoraf  

 fremgår, hvorledes de summariske poster er sammensat af enkeltposter.
 Bruges toldvæsenets regnskabshæfte, føres regnskabet i overensstemmelse  

 med rubriceringen og hæftets vejledning.
 Virksomheder, der er bogføringspligtige efter bogføringsloven eller pålagt  

 regnskabspligt efter skattekontrolloven, skal endvidere føre et  

 kasseregnskab, og virksomhederne skal foretage effektive daglige - eller  

 efter virksomhedens art og omfang jævnlige - kasseafstemninger.
Regnskabet føres for købets vedkommende på grundlag af fakturaer, notaer,  

 afregningsbilag og modtagne kreditnotaer.
For importerede varer føres  

 regnskabet på grundlag af fortoldningsbegæringens debetnotaer eller de fra  

 toldvæsenet modtagne månedlige kontouddrag.
Fra 1 januar 1988 føres  

 regnskabet over importerede varer på grundlag af enhedsdokumentets eksemplar  

 8 samt de fra toldvæsenet modtagne månedlige kontouddrag eller  

 importspecifikationer.
 Regnskabet over salget føres på grundlag af kopier af udstedte salgsbilag  

 (eventuelt modtagne afregningsbilag).
 Den daglige bogførsel kan dog også ske på grundlag af kasseregnskabet.
Afslutning af momskontiene Momskontiene afsluttes ved hver momsperiodes udløb.
Saldoen på konto for  

 indgående moms overføres til kontoen for udgående moms, der herefter viser  

 det momsbeløb, der skal indbetales til toldvæsenet, eller det momsbeløb, der  

 skal godtgøres af toldvæsenet.
 Ved indbetalingen til (eller udbetalingen fra) toldvæsenet, føres det  

 betalte (eller godtgjorte) beløb på konto for udgående moms, der hermed  

 udlignes.
 I stedet for at overføre den indgående moms til konto for udgående moms  

 kan virksomheden oprette en konto for afregning med toldvæsenet og overføre  

 indgående og udgående moms hertil.
 Momsregnskabet for en momsperiode skal være ført inden angivelsens  

 indsendelse.
 I tilfælde, hvor angivelsen for en momsperiode ikke er indsendt, men hvor  

 fristen for indsendelse af den pågældende angivelse er udløbet, kan  

 toldvæsenet kræve, at virksomhedens bogføring for vedkommende periode efter  

 en frist på mindst 14 dage skal være ajourført.
 Se også AFGØRELSEN »Detailhandel«.
Specifikationer Regnskabet skal føres på klar og overskuelig måde og indeholde sådanne  

 specifikationer, at det kan danne grundlag for toldvæsenets kontrol med  

 momsens rigtige betaling.
 Det skal således være muligt at sammenholde alle posteringer i regnskabet  

 med de tilsvarende købs- og salgsbilag.
 Kravet om specifikation af summariske poster gælder også for  

 efterposteringer.
 Ifølge regnskabsbekendtgørelsen finder bogføringslovens bestemmelser om  

 bogføring ved hjælp af edb-maskiner også anvendelse på virksomhedernes  

 regnskabsførelse mv efter momsloven.
 Det vil bl a sige, at bogføringen skal omfatte specifikationer i  

 konventionel skrift, der viser, hvorledes saldiene på de enkelte konti er  

 sammensat af enkeltposteringer, således at sammenhængen mellem årsregnskabet  

 og de enkelte posteringer klart fremgår.
Specifikationerne for en periode skal foreligge udskrevet senest på det  

 tidspunkt, hvor angivelsen for den pågældende periode indsendes.
Det er ikke  

 tilstrækkeligt, at edb-systemerne er indrettet, så specifikationerne  kan  

 udskrives, men kun udskrives efter toldvæsenets anmodning.
Kasseregnskab I kasseregnskabet skal der så vidt muligt daglig optages alle ind- og  

 udbetalinger særskilt for hver enkelt post.
 Føres der særskilte specifikationer (kassestrimler, særskilt førte lister  

 eller lignende), der indeholder oplysning om de enkelte beløb, kan disse  

 optages i kasseregnskabet med en samlet sum for hver specifikation.
 Visse virksomheder er efter deres art og handelsform (fx detailsalg fra  

 vogn eller torvestade) afskåret fra at benytte kasseapparat eller føre lister  

 mv over de enkelte indbetalinger.
Sådanne virksomheder må i stedet opgøre afsætningen på grundlag af daglige  

 kasseopgørelser.
Disse skal foretages på særlige bilag eller i virksomhedens  

 kassekladde, og bilagene (kassekladden) skal opbevares som en del af  

 momsregnskabet.
Opgøres salget på grundlag af kasseopgørelsen, vil det almindeligvis være  

 nødvendigt at korrigere for særlige ind- og udbetalinger i dagens løb, fx  

 varekøb, omkostninger, beløb, der er indsat eller hævet i bank eller  

 sparekasse, og beløb udtaget til privat brug.
Der skal endvidere redegøres  

 for indbetalinger på 100 kr og derover fra kunder for tidligere kreditsalg.
Indgår der i kasseopgørelserne salg af aviser og frimærker, kan  

 virksomheden undlade daglig at tage hensyn til sådant salg og i stedet opgøre  

 og fratrække dette salg ved momsperiodens udløb.
Salget opgøres da på  

 grundlag af afregninger fra bladhuse og kvitteringer fra postvæsenet for køb  

 af frimærker.
Sådanne periodiske reguleringer skal fremgå af regnskabet eller  

 af særlige opstillinger, der opbevares sammen med regnskabet.
Debitor-/kreditorregulering Virksomheder, der opgør salget på grundlag af kasseregnskabet,  

skal af hensyn til momsregnskabet foretage regulering på grundlag af  

 udestående fordringer ved momsperiodens begyndelse og slutning.  

 Detailhandlere og andre, der afregner med kunderne ugentligt, kan dog undlade  

 at foretage regulering for udestående fordringer for sådant salg.
 De periodiske reguleringer vedrørende udestående fordringer skal fremgå af  

 regnskabet eller af særlige opstillinger, der opbevares sammen med  

 regnskabet.
 Virksomheder, der opgør den indgående moms på grundlag af de foretagne  

 betalinger,  kan foretage regulering på grundlag af en specificeret  

 opstilling over leverandørgælden ved momsperiodens begyndelse og slutning  

 således, at den indgående moms i en periode svarer til den i perioden  

 tilfakturerede moms.
Import Momsen af importerede varer kan i princippet medregnes til den indgående  

 moms i den periode, hvor varerne er blevet fortoldet.
 Virksomhederne skal bogføre den indgående moms på grundlag af de enkelte  

 debetnotaer, men periodiseringen skal ske i overensstemmelse med  

 kontouddragets udvisende.
Fra 1 januar 1988 skal regnskabet over importmomsen føres på grundlag af  

 enten de månedlige importspecifikationer fra toldkamret eller  

 enhedsdokumentets eksemplar 8 med eventuelle rettelsesmeddelelser.
Hvis  

 regnskabet føres på grundlag af enhedsdokumentets eksemplar 8, skal  

 bogføringen senere afstemmes med importspecifikationen, jf skatteministeriets  

 bekg. herom i kap 2.
 Se i øvrigt kap TILSVAR.
Privatforbrug mv Indehaverens udtagelse af varer og momspligtige ydelser til privat forbrug  

 skal fremgå af virksomhedens momsregnskab.
Det samme gælder varer og  

 momspligtige ydelser, der anvendes til formål, som ikke vedrører  

 virksomhedens omsætning af varer og momspligtige ydelser eller til formål,  

 som nævnt i lovens § 16, stk 3, (repræsentation, gaver mv).
 Virksomheder, der efter deres karakter (fx detailhandel med levnedsmidler  

 eller andre daglige forbrugsvarer), ikke har praktisk mulighed for at  

 foretage løbende notering af indehaverens eget forbrug af varer og  

 momspligtige ydelser, kan indføre dette forbrug i momsregnskabet med en  

 samlet postering for hver momsperiode.
Delvis fradragsret Momsbeløb, der kun delvis kan medregnes til den indgående moms, kan enten  

 opdeles straks ved bogførselen eller bogføres med hele beløbet på betingelse  

 af, at de for meget bogførte momsbeløb ved momsperiodens udløb opgøres og  

 fratrækkes kontoen for indgående moms.
Hvis konto for indgående moms ønskes ført med periodiske posteringer, skal  

 virksomheden oprette en konto for indkøb med delvis fradragsret.
Kontoen  

 føres incl moms, og ved periodens udløb modposteres momsen (18,03% af  

 periodens saldo gange fradragsprocenten) og overføres til konto for indgående  

 moms.
 Hvis virksomheden for samme periode har flere forskellige  

 fradragsprocenter (fx fordi virksomheden er sektorisk opdelt), må der  

 oprettes en konto for hver fradragsprocent.
Sektorisk opdeling Efter § 6 i bekendtgørelsen om delvis fradragsret kan toldvæsenet tillade  

 eller stille krav om, at den fradragsberettigede moms beregnes særskilt for  

 en eller flere af virksomhedens sektorer (sektorisk opdeling). De nærmere  

 regler herfor gælder indtil videre kun vognmandsvirksomheder.
Se kap TILSVAR.
Investeringsgoder Regnskabet skal indeholde sådanne oplysninger, at det kan danne grundlag  

 for toldvæsenets kontrol med, at der i påkommende tilfælde sker regulering i  

 overensstemmelse med reglerne om regulering af indgående moms for  

 investeringsgoder.
Det betyder, at der for hvert enkelt investeringsgode skal foreligge  

 oplysninger om investeringsgodets købspris excl moms samt det momsbeløb, der  

 er betalt ved købet.
Oplysningerne skal være tilgængelige i hele  

 reguleringsperioden (5 henholdsvis 10 år).
 Virksomheder, der har delvis fradragsret for investeringsgoder eller for  

 andre indkøb, skal opføre indkøbte investeringsgoder på en særlig konto,  

 benævnt »investeringsgoder« eller på en særlig opgørelse.
 På denne konto/opgørelse føres for hvert investeringsgode:
- nvesteringsgodets købspris excl moms - det momsbeløb, der er betalt ved købet - det momsbeløb, som virksomheden ved købet enten kan medregne til den  

 indgående moms eller har overtaget reguleringsforpligtelsen for - de reguleringer af den indgående moms, som foretages for det pågældende  

 investeringsgode.
 Regnskabet skal være tilrettelagt således, at posteringerne kan  

 sammenholdes med virksomhedens øvrige regnskabsmateriale.
Landbrug og fiskeri mv Virksomheder, der er registreret som landbrug og fiskeri mv, kan føre  

 momsregnskabet på grundlag af periodiske opgørelser (fx uge-, måneds- eller  

 halvårsopgørelser) fra leverandører og aftagere.
Opgørelserne skal indeholde  

 samme oplysninger som fakturaer/afregningsbilag.
Kørselsregnskab Turistbusvirksomheder skal for busser, der anvendes til udenlandsk  

 turistkørsel, føre et kilometerregnskab (kørebog). I regnskabet skal for hver  

 udlandstur gøres rede for det kørte antal kilometer, fordelt på henholdsvis  

 kørsel i Danmark, kørsel i udlandet og såkaldt »tomkørsel«.
 Der henvises til kap SPEC AFG.
Årlig lageropgørelse De registrerede virksomheder skal en gang årligt foretage en optælling af  

 virksomhedens varelager og opgøre lagerets værdi til kostpriser.
Opgørelsen  

 kan foretages i forbindelse med virksomhedens almindelige statusopgørelse.
 Lageropgørelsen skal opbevares sammen med det øvrige regnskabsmateriale i  

 5 år.
Opbevaring af regnskabsmateriale Registrerede virksomheder samt virksomheder, der i henhold til § 4, stk 1,  

 er fritaget for at betale moms, skal opbevare deres forretningsregnskaber  

 (herunder varekøbs- og varesalgsbøger, salgskladder, kontokort, journaler mv)  

 samt regnskabsbilag og andet regnskabsmateriale (herunder bestillingsbøger,  

 indkøbsfakturaer, afregningsbilag, kopier af salgsfakturaer, kreditnotaer,  

 regninger, notaer, fabrikationssedler, kassestrimler, lageroptællingslister o  

 lign) i 5 år efter udløbet af det pågældende regnskabsår.
 Opbevaringspligten gælder også efter evt. afmelding fra registrering.
Virksomhederne har ikke pligt til at anvende fx følgesedler, arbejdskort o  

 lign.
Men hvis de udarbejdes skal de opbevares sammen med det øvrige  

 regnskabsmateriale i 5 år.
 Toldkamrene kan meddele detailhandelsvirksomheder dispensation fra  

 bestemmelserne om 5 års opbevaringspligt for kassestrimler, således at disse  

 kun kræves opbevaret i 1 år efter udgangen af vedkommende regnskabsår.
 Det er en betingelse herfor, at det er virksomheder med intern  

 arbejdsdeling, og at virksomhedens interne kontrolforanstaltninger sikrer  

 betryggende registrering af kontantsalget, således at en egentlig kontrol af  

 kassestrimler af toldkamret skønnes unødvendig som kontrol af virksomhedens  

 omsætning.
 Virksomheden må i så fald gøres opmærksom på, at der i bekendtgørelse om  

 mindstekrav til årsregnskaber, der vedlægges selvangivelsen, og om krav til  

 det regnskabsmæssige grundlag ligeledes er fastsat en 5 årig opbevaringspligt  

 for bl a kassestrimler.
 Ansøgning om dispensation fra mindstekravsbekendtgørelsen fremsendes til  

 statsskattedirektoratet gennem det lokale ligningsråd.
 Regnskabsmaterialet skal som hovedregel opbevares her i landet på det  

 forretningssted, hvor virksomheden er registreret.
Hvis regnskabsmaterialet efter toldkamrets anmodning med kort varsel kan  

 være tilgængeligt for kontrollen på registreringsadressen, og de dermed  

 forbundne omkostninger afholdes af virksomheden, kan materialet dog opbevares  

 andre steder her i landet end på registreringsadressen.
Det kan således fx  

 opbevares på filialadresser og/eller det sted, hvor regnskabet føres.
 Der skal ikke stilles krav om, at regnskabsmateriale mv fra samtlige  

 virksomheder under en fællesregistrering opbevares på  

 fællesafregningsadressen, hvis ovennævnte betingelser er opfyldt.
Afgørelser Benzinforhandlere Ved benzinforhandleres påfyldning af benzin, olie mv i køretøjer,  

 tilhørende registrerede virksomheder, kan der i stedet for køberens navn og  

 adresse på fakturaen (regningen) anføres det pågældende køretøjs  

 registreringsnummer.
 Benzinforhandlere kan endvidere undlade at udstede forskriftsmæssige  

 fakturaer ved salg af benzin mv til kunder med benzincheck- eller  

 kreditordning, idet benzinselskabernes månedsregninger af registrerede  

 virksomheder kan anvendes som dokumentation for den indgående moms, såfremt  

 månedsregningerne opfylder de almindeligt gældende betingelser for fakturaer.
 De notaer, der udstedes ved de enkelte udleveringer, og som bl a  

 indeholder oplysninger om forhandlerens navn og adresse samt leverancens art  

 og omfang, skal af registrerede virksomheder opbevares som underbilag til  

 månedsregningen.
 Benzin- og olieselskaberne opbevarer alene kopi af månedsregningen.
Betalingskort Visse selskaber inden for benzinbranchen har etableret internationale  

 systemer, således at selskabets betalingskort anvendes af vognmænd ved køb af  

 dieselolie, petroleum og smøreolie fra bl.a. ubemandede tankstationer her i  

 landet og i andre europæiske lande.
Ved de enkelte køb udstedes der ikke faktura, men oplysninger om køb  

 omfattet af ordningen registreres centralt i hvert købsland for sig og overføres derefter til selskabets centrale  

 registre i de pågældende vognmænds hjemlande.
I vognmændenes hjemlande udskrives der periodevis fakturaer omfattende køb  

 foretaget såvel i hjemlandet som i udlandet.
Fakturaerne indeholder i øvrigt  

 oplysninger om købsdato, leveringssted, produkt, kvantitet, pris i  

 købslandets valuta, moms og andre afgifter.
 Selskabernes fakturering kan indtil videre foregå som beskrevet, og  

 selskabets standardfakturaer kan anvendes ved tilbagebetaling af moms og  

 olieafgift af køb her i landet til vognmænd hjemmehørende i udlandet, selv om  

 fakturaerne er udskrevet i de pågældende vognmænds hjemlande.
 Det er forudsat, at der til brug for toldkamrets kontrol på grundlag af de  

 informationer, som er registreret i selskabets danske register, kan udskrives  

 kontrollister indeholdende informationer og kombinationer af informationer  

 efter toldkamrets nærmere bestemmelser.
 Eksempel på standardfaktura er optaget i bilag 1.
Detailhandel Nogle detailhandelsvirksomheder anvender ugen som intern regnskabsperiode,  

 og momsen vil derfor også blive beregnet ugentlig.
Et eksempel er 5-4-4 ugers systemet.
Dette følger Dansk  

 Standardiseringsråds standard.
Efter denne standard omfatter en uge altid 7  

 dage og ugens første dag er mandag.
Den første uge med mindst 4 dage af det  

 nye år er uge 1 og er altid den uge, hvor første torsdag i januar falder.
Første måned i et kvartal omfatter efter dette system 5 uger og de to  

 sidste hver 4 uger.
Hvert femte eller sjette år, hvor kalenderen har 53 uger,  

 vil årets sidste måned dog omfatte 5 uger.
 Da regnskabsafslutningen følger kalenderugerne, falder den ikke i alle  

 tilfælde sammen med det faktiske kvartals slutning.
Detailsalgsvirksomheder med ugeregnskaber kan efter ansøgning til  

 direktoratet få tilladelse til at opgøre momstilsvaret efter en tilnærmet  

 metode baseret fx på omsætningsfordelingen på ugedage.
Eksempel på tilladelse  

 er optaget som bilag 2.
DSB 1. DSB anvender et centralt fragtberegningssystem for  

 indenlandske vognladningsforsendelser for kunder med fragtkreditaftale.
Den centrale fragtberegning medfører, at fragtbeløb mv ikke fremgår af de  

 enkelte vognladnings- og containerfragtbreve, der således ikke kan anvendes  

 som dokumentation for den indgående moms.
Disse fragtbreve har derfor  

 følgende påtegning: Central fragtberegning Gælder ikke som momsbilag Fragtkreditkunderne får hver måned en fragtopgørelse, der er udarbejdet på  

 grundlag af de enkelte vognladnings- og containerfragtbreve.
Fragtopgørelsen  

 kan anvendes som dokumentation for den indgående moms.
 Momsen efter fragtopgørelsen kan medregnes til den indgående moms i den  

 måned, der er anført på opgørelsen (fragtafsendelsesmåneden). DSB afregner  

 den udgående moms i afsendelsesmånedens kvartal.
I de tilfælde, hvor fragtbrevene anvendes af kunder, der ikke har  

 fragtkreditaftale, foretages fragtberegningen af den enkelte DSB-station, der  

 samtidig foretager overkrydsning af påtegningen om, at bilaget ikke gælder  

 som momsbilag.
Som dokumentation for overkrydsningen sætter DSB-stationen sit  

 stempel.
 2. DSB udsteder i visse tilfælde gennemgangsbilletter  

 for lastbiloverførsler på Øresund/Østersøen og Storebælt.
 De solgte billetter skal almindeligvis kun betragtes som et adgangsbevis  

 til færgerne, idet betalingen herfor opkræves hos de forskellige firmaer, der  

 har betalings- og rabatordninger hos DSB.
 Det er aftalt med DSB:
- at der i fakturaer, som DSB opkræver og hvor der tages hensyn til disse  

 betalings- og rabatordninger, redegøres særskilt for de momspligtige  

 fragtbeløb og anføres, at momsen udgør 18,03% af disse - at billetterne påtegnes med, at de er udleveret uden kontant betaling og  

 ikke kan anvendes som momsbilag.
 Det er for DSB's kontokunder muligt at udtrække momsbeløbet i danske  

 kroner på grundlag af den fra DSB modtagne faktura.
 Kontantkunderne, der kun udgør et meget lille antal, skal derimod indsende  

 de udstedte billetter til DSB's afregningskontor, hvorefter der udstedes en  

 erklæring om momsbeløbets størrelse.
Dyrlæger Dyrlæger afgiver indberetning til Veterinærdirektoratet om omfanget af  

 deres arbejde ved markedstilsyn og vaccinationer, der gennemføres som  

 offentlige foranstaltninger.
På grundlag heraf beregner Veterinærdirektoratet  

 dyrlægens vederlag og udbetaler dette pr postgiro.
 Girokuponerne anses som afregningsbilag, når de indeholder de foreskrevne  

 oplysninger.
Forsikringsskader Autoreparatører opkræver for nogle forsikringsselskaber et  

 selvrisikobeløb, som forsikringstageren skal betale i forbindelse med  

 udbedring af skaden.
I sådanne tilfælde kan det godkendes, at autoreparatøren til  

 forsikringsselskabet udsteder en faktura på det fulde reparationsbeløb med  

 tillæg af moms.
Fakturaen forsynes med oplysning om størrelsen af  

 selvrisikobeløbet og med henvisning til den opkrævning herpå, som sendes til  

 forsikringstageren.
 Opkrævningen på selvrisikobeløbet udskrives uden tillæg af moms og  

 forsynes med henvisning til fakturaen til forsikringsselskabet.
 Fakturaen til forsikringsselskabet kan af forsikringstageren fremlægges  

 til dokumentation af den indgående moms, hvis det fremgår, at reparationen er  

 udført med den skadelidte virksomhed som modtager.
Forsyningsselskaber mv For el-, gas-, vand- og varmeværker samt telefonselskaber, der anvender  

 forbrugernumre, kan der ses bort fra kravet om fortløbende nummerering af  

 regningerne.
 Som fakturadato vil kunne antages den dato, da forbrugerens måler er  

 aflæst.
Giroindbetalingskort Giroindbetalingskort kan i visse tilfælde anses som fakturaer, såfremt de  

 indeholder de oplysninger, som kræves for en faktura.
 Dette gælder således i tilfælde, hvor der ved opkrævning af  

 abonnementsafgift o lign eller ved opkrævning af lejebeløb samlet udsendes et  

 antal giroindbetalingskort til brug for senere ratevis indbetaling.  

 Virksomhederne skal i disse tilfælde medregne hele det for perioden opkrævede  

 beløb til den momspligtige omsætning for den momsperiode, hvori  

 giroindbetalingskortene udsendes.
 Det samme gælder private og kommunale el-, gas-, vand- og varmeværker samt  

 renovationsvirksomheder mv, der på tilsvarende måde periodisk udsender  

 opkrævninger evt bilagt en særlig opgørelse.
Hvis det på indbetalingskortets kvitteringsdel og den eventuelle opgørelse  

 anføres, at momsen af den enkelte rate først kan medregnes til modtagerens  

 indgående moms ved forfaldstidspunktet, sidste rettidige indbetalingsdag for  

 raten eller anden tilsvarende tidsangivelse, kan det dog tillades, at  

 leverandørvirksomheden først medregner ratebeløbet i den momspligtige  

 omsætning på dette tidspunkt i stedet for ved giroindbetalingskortenes eller  

 opgørelsernes udsendelse til modtageren.
Det er dog en forudsætning, at der  

 sker en samlet udsendelse af et antal girokort til brug for den senere  

 ratevise indbetaling.
 En tilsvarende tilladelse kan gives til virksomheder der til forbrugere  

samlet udsender girokort der ikke har form og indhold som en faktura,  

 men hvor virksomheden sammen med girokortene udsender en acontooversigt der  

 har form og indhold som en faktura samt indeholder en tekst med oplysning om,  

 at momsen af den enkelte rate først kan medregnes til modtagernes indgående  

 moms ved forfaldstidspunktet eller lignende.
 I sådanne tilfælde kan virksomheden undlade af påføre »teksten«  

 på giroblankettens kvitteringsdel, da girokorter ikke er en faktura.
 Tilladelsen kan ikke bruges i tilfælde, hvor forbrugeren betaler via  

 Betalings-Service (PBC). I disse tilfælde skal leverancen enten momses fuldt  

 ud, når acontooversigten udsendes, eller momses i takt med udsendelsen af  

 betalingsoversigten fra PBC.
 Hvis virksomheden ønsker at anvende sidstnævnte fremgangsmåde, skal  

 acontooversigten, hvis den fremtræder som en faktura, forsynes med oplysning  

 om, at den ikke kan bruges som grundlag for momsfradrag, og  

 betalingsoversigten skal opfylde momslovens krav til en faktura, jf lovens §  

 17, stk 1.
 Der henvises i øvrigt til kap OMSÆTNING.
Guldsmede Branchen har fælles propaganda for afsætning af medlemmernes varer.  

 Medlemmerne indbetaler herfor propagandaafgiftsbeløb til en bank, der på  

 organisationens vegne udsteder kvittering for de modtagne beløb.
 Sådanne kvitteringer kan godkendes som dokumentation for indgående moms  

 hos medlemmerne, når kvitteringerne er forsynet med organisationens navn og  

 adresse, medlemmets navn og adresse samt indeholder oplysning om størrelsen  

 af propagandaafgiften og momsen samt den periode, indbetalingen vedrører.
Impresariovirksomheder Impresariovirksomheders udfærdigelse af fortløbende nummererede kontrakter  

 anses som en opfyldelse af faktureringspligten i lovens § 17, stk 1, med den  

 virkning, at momsregistrerede arrangører kan benytte kontrakterne som  

 forskriftsmæssig dokumentation for den indgående moms.
 Det er dog en betingelse, at det eksemplar af kontrakten, der tilstilles  

 arrangøren, på tydelig måde - fx i et indrammet felt øverst på kontrakten -  

 forsynes med oplysning om, at momsen af provisionen først kan medregnes til  

 arrangørens indgående moms på det tidspunkt, hvor afregningen af momsbeløbet  

 finder sted.
Indkøbsforeninger for mindre jordbrugere Lokale indkøbsforeninger for mindre jordbrugere udsteder ikke egentlige  

 fakturaer, men fortløbende nummererede købekontrakter.
 Faktureringspligten anses som opfyldt med udfærdigelsen af de fortløbende  

 nummererede købekontrakter under forudsætning af, at 2 eksemplarer af den  

 anvendte kontraktformular (et til medlemmet og et til foreningen) på tydelig  

 måde er påtrykt »Faktura«.
Tidspunktet for købekontraktens indgåelse anses momsmæssigt som  

 leverancetidspunktet.
Leverancen skal derfor medregnes til indkøbsforeningens  

 momspligtige omsætning på leveringstidspunktet.
Inkassoadvokater Det tillades indtil videre, at der i tilfælde, hvor momsen kan medregnes i  

 omkostningskravet mod debitor, sker en specifikation af momsbeløbet i  

 krævebrevet.
 Det er dog en betingelse, at det på krævebrevet anføres, at momsbeløbet  

 ifølge toldvæsenet ikke kan medregnes til debitors indgående moms.
 Der henvises til kap TILSVAR.
Kolonialgrossister Som fakturakopi kan fremlægges kopi af summariske fakturaer, hvori  

 oplysning om leverancens art og omfang er erstattet af en henvisning til  

 nummeret på et særligt bestillingshæfte, der har dannet grundlag for  

 faktureringen, og som er tilsendt modtageren som bilag til originalfakturaen.
 Modtageren skal som dokumentation for den indgående moms opbevare den  

 summariske faktura med tilhørende bestillingshæfte.
Mejerier og slagterier Mejeriers og slagteriers afregningsbilag skal være forsynet med  

 udstedelsesdato, jf momslovens § 17, stk 3, jf stk 1. Dette gælder både  

 afregningsbilag vedrørende de i en uge modtagne leverancer og afregningsbilag  

 vedrørende den årlige udbetaling af efterbetalingsbeløb.
 Afregningsbilagets udstedelsesdato er afgørende for, hvornår momsen kan  

 medregnes til mejeriets eller slagteriets indgående moms, jf momslovens § 15,  

 stk 4. Samtidig er udstedelsesdatoen afgørende for, på hvilket tidspunkt  

 momsen ifølge afregningsbilaget skal medregnes til leverandørvirksomhedens  

 udgående moms, jf lovens § 15, stk 2, og § 13, stk 2.
 Det kan ikke tillades, at afregningsbilagene tilbagedateres.
Pengeinstitutternes betalingsoversigter De betalingsoversigter, som udstedes af pengeinstitutternes  

 betalingsformidlingscenter i forbindelse med banker/sparekassers betalings  

 service, kan anses som fakturaer, hvis de indeholder tilsvarende oplysninger,  

 som kræves for en faktura.
 Betalingsoversigterne udsendes ca den 1 i betalingsmåneden, og denne dato  

 godkendes som udstedelsesdato (fakturadato).
 Det godkendes endvidere, at oplysning i betalingsoversigten om  

 leverandørens (betalingsmodtagerens) adresse erstattes at et betalingsnummer,  

 der identificerer leverandøren.
 En momsregistreret leverandør (betalingsmodtager) skal medregne den  

 fakturerede leverance til den momspligtige omsætning senest på  

 faktureringstidpunktet (den 1 i betalingsmåneden).
 En momsregistreret kunder kan også først medregne momsen af den  

 fakturerede leverance til den indgående moms på dette tidpunkt.
Udenlandske virksomheder Udenlandske virksomheder, der er registreret her i landet ved en herboende  

 repræsentant, skal i fakturaer til herværende virksomheder anføre  

 repræsentantens navn og adresse samt oplysning om, at momsen afregnes af ham.  

 Såfremt der faktureres i udenlandsk mønt, kræves det, at enten momsbeløbet  

 eller det beløb, hvoraf momsbeløbet skal beregnes, skal være angivet i dansk  

 mønt.
 Fakturaer, afregningsbilag og kreditnotaer skal være fortløbende  

 nummereret og udstedes i mindst 2 eksemplarer, hvoraf modtageren skal have  

 udleveret originaleksemplaret.
 Kopier af fakturaerne samt andet regnskabsmateriale mv skal opbevares på  

 den herværende adresse.
Bilag 1 Bilag 2 Momsperioder Direktoratet giver herved FDB følgende tilladelse efter momslovens § 20,  

 stk 2, og § 15, stk 2 og 4.
OMFANG Opgørelse af momstilsvaret efter en tilnærmet metode for  

 detailsalgsvirksomheder under FDB's fællesregistrering, der anvender 5-4-4  

 ugers regnskabssystem.
GYLDIGHED Tilladelsen har virket fra 1 januar 1987 og er gyldig indtil videre, dog  

 ikke ud over udgangen af 1991.
BETINGELSER Der skal for hver momsperiode (kvartalet) ske regulering af udgående og  

 indgående moms for de dage, der falder uden for momsperioden.
 Regulering sker således:
Udgående moms For uger, som vedrører to momsperioder, beregnes omsætningen for de dage,  

 der ikke vedrører den aktuelle momsperioder.
Ved beregningen af omsætningen  

 indgår de enkelte ugedage med følgende værdier:
 Konto for udgående moms reguleres herefter med momsen af det beregnede  

 omsætningsbeløb for den (de) aktuelle dag(e).
Indgående moms Det beregnede omsætningsbeløb (excl moms), som er lagt til grund for  

 reguleringen af den udgående moms, omregnes til købsværdien ved at fratrække  

 bruttoavancen ifølge seneste perioderegnskab.
 Omregningsfaktoren (bruttoavanceprocenten) primo momsperioden skal dog  

 svare til faktoren ultimo den foregående momsperiode.
 Konto for indgående moms reguleres herefter med momsen af den beregnede  

 købsværdi for den (de) aktuelle dag(e).
 Adgangen til regulering omfatter ikke køb af investeringsgoder efter  

 Ministeriet for Skatter og Afgifters bekendtgørelse nr 75 af 26 februar 1985,  

 § 1, stk 2. Disse køb skal periodiseres i overensstemmelse med momslovens  

 almindelige regler.
DOKUMENTATION Virksomheden skal kunne dokumentere de foretagne beregninger og de  

 anvendte omregningsfaktorer.
KONTROL MV Distriktstoldkammer 5 (Vest) har kontrollen med, at tilladelsens  

 betingelser overholdes.
 Distriktstoldkamret kan stille nærmere betingelser for omfanget af  

 dokumentationen.
 Tilladelsen vil blive tilbagekaldt, hvis betingelserne ikke overholdes.
