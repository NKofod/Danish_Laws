0.1 Gældende forskrifter Bygningsreglementet, 1972.
 DIF's forskrifter vedrørende afløb for ejendomme, udgave A, 1961.
 DIF's forskrifter vedrørende vandinstallationer, 1962.
1.0 funktion og udførelse Nærværende betingelser omfatter skylleventiler, der forbundet med et  

 brugsvandssystem har det formål at tilføre vand til renskylning af een eller  

 flere sanitetsgenstande tilsluttet et afløbssystem.
 Skylleventilen skal være udformet således, at ovennævnte funktioner kan  

 varetages uden, at det medfører gener ved forurening af det tilsluttede  

 brugsvandssystem, unødigt vandforbrug, overbelastning af brugsvandssystemet,  

 ventetid, oversvømmelse, lugt, støj eller berøring.
Skylleventilen skal være forsynet med indbygget vacuumventil, som ved  

 undertryk i vandledningen automatisk åbner forbindelse til yderluften, så  

 tilbagesugning af væske forhindres.
Vacuumventilens luftindsugningsåbninger  

 skal være beskyttet mod tilstoppelse.
 Skylleventilens rette funktion må ikke være afhængig af skyllerøret.
Skylleventilen skal være konstrueret og udført med en sådan bestandighed  

 over for normalt forekommende påvirkninger af mekanisk, kemisk og termisk  

 art, at en tilfredsstillende funktion og hygiejne kan påregnes i et rimeligt  

 udskiftningsinterval.
Skylleventilen skal på enkel måde kunne sammenbygges  

 med relevante bygningsdele samt med andre installationsgenstande og -dele.  

 Udskiftning og reparation skal kunne foregå på enkel vis og uden brug af  

 specialværktøj.
2.0 prøvning Armaturet afprøves i henhold til nedenstående prøvningsbetingelser på en  

 af boligministeriets va-godkendelsesudvalg anerkendt prøvningsinstitution.  

 prøvningsresultatet indgår i en samlet vurdering af armaturets egnethed til  

 godkendelse.
Den udarbejdede prøveattest eller prøverapport må ved  

 ansøgningen om godkendelse normalt højst være 1 år gammel.
3.0 Kontrol Fabrikanten (indehaveren af godkendelsen) er forpligtiget til at levere  

 armaturer, der er i overensstemmelse med de armaturer, der er afprøvet som  

 grundlag for godkendelsen.
I godkendelsesperioden udtages een gang eet armatur til afprøvning.  

 Armaturet udtages på foranstaltning af den prøvningsinstitution, der har  

 foretaget afprøvningen hørende til godkendelsen.
Udtagelsen vil normalt ske  

 fra grossist- eller agenturlager.
 Viser prøvningen, at armaturet ikke er i overensstemmelse med det  

 godkendte armatur, kan godkendelsen tilbagekaldes.
4.0 Mærkning Armaturet skal være forsynet med et uforgængeligt mærke, der muliggør  

 identifikation, når armaturet er monteret i den brugsfærdige installation.
Med godkendelsen får ansøgeren tilladelse til at forsyne armaturet med  

 godkendelsesudvalgets mærke - va 5.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger erlægges særskilt til den  

 pågældende prøvningsinstitution.
PRØVNINGSBETINGELSER FOR SKYLLEVENTILER 6.0 Alment Prøvningerne udføres normalt på et antal af 4 ventiler, der udgør et  

 repræsentativt udsnit af den pågældende produktion.
Udtagelsen sker efter  

 nærmere aftale.
Det ene af prøveemnerne anvendes eventuelt til nedenstående  

 prøvning af materiale (pkt. 6.2), medens øvrige prøvninger udføres på alle 3  

 prøveemner.
Særlig udformning eller materialevalg kan nødvendiggøre et større  

 antal prøveemner.
Sammen med prøveemnerne fremsendes til  

 prøvningsinstitutionen oplysninger i form af tegninger, konstruktions- og  

 materialebeskrivelse, montagevejledning m.v.
 Der skal fremgå beskrivelser m.v., hvilke installationsgenstande  

 skylleventilen kan tilsluttes.
6.1 Udførelse Prøveemnernes overensstemmelse med beskrivelse, tegninger og eventuelle  

 standards kontrolleres.
6.2 Materiale Fabrikanten skal give oplysning om de anvendte materialers kemiske,  

 fysiske og biologiske stabilitet.
Indtil nøjere specificerede prøvemetoder er  

 udarbejdede, undersøges materialeegenskaber på bedste måde.
6.3 Tæthed og trykholdbarhed Ventilen monteres som foreskrevet af fabrikanten og/eller efter sædvanlig  

 praksis på de i fig. 1 viste prøverør og underkastes følgende prøver, der  

 alle udføres med koldt vand (5-20 grader C):
 1: Gennem ventilens vandtilgang påføres følgende prøvetryk i den nævnte  

 rækkefølge:
 50 kN/kvadratmeter (0,5 kp/kvadratcentimeter), 1,6 MN/kvadratmeter (16  

 kp/kvadratcentimeter), 200 kN/kvadratmeter (2 kp/kvadratcentimeter), 1,0  

 MN/kvadratmeter (10 kp/kvadratcentimeter), 700 kN/kvadratmeter (7  

 kp/kvadratcentimeter), 300 kN/kvadratmeter (3 kp/kvadratcentimeter) og 1,6  

 MN/kvadratmeter (16 kp/kvadratcentimeter). Prøven udføres med koldt vand, og  

 trykket fastholdes på hvert trin i 60 sec.
 2: Gennem ventilens vandtilgang påføres et vandtryk på 1,0 MN/kvadratmeter  

 (10 kp/kvadratcentimeter). Trykket fastholdes i minimum 6 timer, og armaturet  

 underkastes i denne periode de i afsnit 6.8 beskrevne prøver.
 3: prøverne beskrevet under punkt 1 gentages.
 Under alle ovennævnte prøver skal armaturet og dets forbindelse til  

 prøverøret være tæt.
6.4 Tæthed ved afspærring og manøvrering Ventilen monteres som foreskrevet af fabrikanten og/eller efter sædvanlig  

 praksis på de i fig. 1 viste prøverør.
Herefter udsættes det for de af  

 nedennævnte prøver, der udføres med koldt vand (5-20 grader C).
Ventilen udsættes for en række vekslende vandtryk i området 50-1000  

 kN/kvadratmeter (0,5 - 10,0 kp/kvadratcentimeter) og ved hvert vandtryk  

 foretages en serie skylninger.
Det observeres og registreres, om der sker  

 utilsigtet vandudstrømning og specielt undersøges, om der er tæthed, når  

 ventilen er lukket.
6.5 Skyllemængde og stabilitet i vandstrøm Ventilen tilsluttes et prøvesystem, hvorigennem kan tilføres koldt vand  

 med tryk, som kan varieres således, at trykfaldet over den åbne ventil ligger  

 mellem 40 kN/kvadratmeter (0,4 kp/kvadratcentimeter) og 500 kN/kvadratmeter  

 (5 kp/kvadratcentimeter). I prøvesystemet skal der være mulighed for at  

 registrere vandstrømmen (l/s) og trykket på diagram som funktion af tiden  

 samt at måle den udstrømmende vandmængde.
 Det ønskede prøvetryk indstilles med åben ventil.
 Hver ventil afprøves ved et minimum- og maksimumtryk ifølge nedenstående  

 tabel:
Prøven udføres ved, at ventilen aktiveres manuelt i 1 s, og under  

 skylningen registreres vandstrøm og tryk.
Efter skylningen måles den  

 udstrømmende vandmængde.
Vandmængde Vandmængden pr. skylning skal for alle ventilstørrelser være mellem 6 og 8  

 l.
Er dette krav ikke opfyldt, indreguleres ventilen, og prøven gentages.  

 indreguleringen skal foretages således, at kravet til vandmængde er opfyldt  

 ved alle prøvetryk.
Ventilen må ikke kunne indstilles til at give mindre  

 vandmængde end 6 l ved det laveste prøvetryk.
Vandstrøm Vandstrømmen skal i 2/3 af skylleperioden - målt fra aktivering til  

 ventilen lukker - ligge indenfor grænserne som angivet i tabellen.  

 Vandstrømmen må ikke variere væsentligt i samme tidsrum.
aktiveringstryk Den nødvendige kraft til at aktivere ventilen må ikke overstige 3,5 kp.
Trykvariation i tilløbsledning Ved aktivering må trykket i tilløbsledning målt umiddelbart før ventil  

 maksimalt falde til halvdelen af det konstante strømningstryk.
Når ventilen  

 lukker, må trykket ikke stige mere end 100 kN/kvadratmeter (1  

 kp/kvadratcentimeter) over hviletrykket, og tryksvingninger skal være ophørt  

 inden for 1 s.
Lukkefunktion Efter manuel aktivering af 1 s varighed må ventilen først lukke efter, at  

 skylningen er gennemført.
6.6 Støjmæssige forhold Ventilen tilsluttes det på fig. 1 viste prøverør, ved hjælp af de  

 beskrevne overgangsstykker.
Prøverøret er en del af en prøveopstilling, der  

 anvendes ved måling af støj fra aftapningsarmaturer.
Metoden er beskrevet i  

 ISO for slag ISO/TC 43/SC 2/WG.
Metoden svarer stort set til den i DIN 52218  

 beskrevne metode.
Metoden tilsigter kun at bedømme den del af støjen, som overføres til  

 brugsvandssystemet og derigennem til bygningsdele og til andre rum.
For den  

 støj, som armaturet forårsager i det rum, hvori det er installeret,  

 foreligger der endnu ikke en vedtaget prøvemetode.
 Målingen udføres som en sammenligning mellem det støjniveau, som  

 forårsages af armaturet i en specificeret prøveopstilling, og det tilsvarende  

 støjniveau i samme opstilling hidrørende fra en standardiseret støjkilde  

 (installationsstøjnormal), idet sidstnævnte gennemstrømmes af en vandstrøm,  

 svarende til et trykfald over støjnormalen på 300 kN/kvadratmeter (3  

 kp/kvadratcentimeter). Resultatet af en sådan måling benævnes armaturets  

 differensniveau DS, hvilket er differensen mellem støjniveauet LS i dB(A)  

 forårsaget af installations-støjnormalen og støjniveauet L i dB(A) forårsaget  

 af armaturet.
DS = LS - L dB(A) LS måles altid ved et trykfald over støjnormalen på 300 kN/kvadratmeter (3  

 kp/kvadratcentimeter). L kan måles ved et vilkårligt trykfald over armaturet.  

 Ved angivelse af differensniveauer DS må det derfor præciseres, ved hvilket  

 trykfald der er målt.
Ved prøver efter nærværende prøvebetingelser måles L ved helt åbent  

 armatur og nedenstående trykfald over armaturet.
Prøverne udføres med koldt  

 vand (5-20 grader C).
Vandstrømmen registreres.
Sammenhørende værdier afbildes som vist i  

 eksemplet på fig. 2.
 Strømning gennem koldtvandstilgang:
100 kN/kvadratmeter, 200 kN/kvadratmeter, 300 kN/kvadratmeter og 500  

 kN/kvadratmeter (1 kp/kvadratcentimeter), (2 kp/kvadratcentimeter), (3  

 kp/kvadratcentimeter) og (5 kp/kvadratcentimeter) Viser målingerne, at DS <= 15 dB(A) udføres tillige prøver ved 50  

 kN/kvadratmeter (0,5 kp/kvadratcentimeter).
Erfaringen viser, at det er muligt at måle samme differens mellem  

 støjniveauet LS forårsaget af støjnormalen og støjniveauet L forårsaget af et  

 aftapningsarmatur såvel i forskellige bygninger som i forskellige  

 laboratorier.
Differensen DS mellem de to støjniveauer målt i samme  

 prøveopstilling karakteriserer altså armaturets støjmæssige egenskaber.  

 Størrelsen DS kan anvendes ved sammenligning af forskellige armaturer, men  

 den er uegnet til en direkte vurdering af, om armaturet vil give anledning  

 til støjgener, når det anvendes i en færdig installation.
For brugsvandsinstallationer som en helhed gælder det i  

 bygningsbestemmelserne (Bygningsreglementet BR 72, kap. 9.2.7) anførte om  

 støjniveauer.
I relation hertil er der nedenstående angivet nogle vejledende  

 regler for, hvorledes et armaturs differensniveau DS kan anvendes ved en  

 vurdering af armaturets anvendelsesmuligheder.
Vejledning for anvendelsen af armaturer i støjmæssig henseende Erfaringen viser, at et armaturs DS-niveau stort set er det samme i  

 bygninger som i laboratorier.
Da et armaturs DS-niveau er et differensniveau,  

 er det imidlertid nødvendigt at indføre et referenceniveau for DS-niveauet,  

 hvis det i praksis skal være muligt at foretage en vurdering af, om et  

 armatur vil give anledning til støjgener, når det anvendes i en færdig  

 installation.
Til bestemmelse af dette referenceniveau LSR har man defineret  

 et armaturs normstøjniveau LAP ved følgende udtryk:
LAP = LSR - DS dB(A) LSR er her det støjniveau i dB(A), støjnormalen forårsager i nærmeste  

 nabolejlighed, når den monteres på armaturets plads og gennemstrømmes af en  

 vandstrøm svarende til et trykfald på 300 kN/kvadratmeter (3  

 kp/kvadratcentimeter). Defineret på denne måde er LSR afhængig af de på  

 målestedet værende bygningsmæssige og installationsmæssige forhold.
LSR kan  

 derfor også opfattes som en størrelse, der kan karakterisere en bygning og  

 dens tilhørende installationssystem i støjmæssig henseende.
Forudsætningen  

 for den praktiske anvendelse af laboratoriemålingerne er altså kendskab til  

 den aktuelle bygnings LSR-niveau, idet det endelige krav er bestemt af  

 bygningsbestemmelserne (Bygningsreglementet). Målinger til bestemmelse af LSR  

 for forskellige bygninger er endnu ikke udført.
I Tyskland har man imidlertid  

 på grundlag af talrige målinger udført i forskellige bygninger kunnet  

 fastsætte en gennemsnitsværdi for LSR på 45 dB(A).
Med udgangspunkt i denne værdi er foretaget nedenstående vejledende  

 opdeling i tre støjgrupper.
Den vejledende opdeling er foretaget således, at  

 der normalt er sikkerhed for, at det pågældende armatur ikke vil give  

 anledning til støjgener i den færdige installation, idet der er tilstræbt, at  

 armaturet anvendt på rette måde har et støjniveau, der er mindst 15 dB mindre  

 end 45 dB(A) (altså LAP <= 30 dB(A) eller DS >= 15 dB(A)). I alle  

 tilfælde må der dog tages hensyn til, at brugsvandsanlægget som helhed skal  

 være i overensstemmelse med bygningsbestemmelernes (Bygningsreglementets)  

 krav.
 Støjgruppe 1:
DS >= 25 dB(A) Normalt ingen betingelser for anvendelsen.
 Støjgruppe 2:
DS >= 15 dB(A) Kan normalt anvendes i bygninger, hvor vandinstallation,  

 bygningskonstruktion og planløsning har en udformning, der sikrer, at  

 støjgener ikke opstår, eller, hvor der er sikkerhed for, at vandtrykket foran  

 armaturet ikke vil overstige 300 kN/kvadratmeter (3 kp/kvadratcentimeter).
 Støjgruppe 3:
DS < 15 dB(A) Kan normalt anvendes i installationer, hvor vandtrykket foran armaturet  

 ikke vil overstige den værdi, der svarer til et differensniveau DS på ca. 15  

 dB(A),.
 Ovennævnte DS-differensniveauer, der bestemmer armaturets gruppeplacering,  

 skal være beregnet på grundlag af målinger med helt åbent armatur, der  

 gennemstrømmes af en vandstrøm svarende til et trykfald over armaturet på 300  

 kN/kvadratmeter (3 kp/kvadratcentimeter).
Anvendes armaturer, hvis støjniveau ligger i en af ovennævnte støjgrupper  

 1 og 2, har man sædvanligvis sikkerhed for, at det pågældende armatur ikke  

 vil forårsage støjgener i den færdige installation.
Det må imidlertid  

 tilrådes altid at anvende de i godkendelsen givne oplysninger om armaturets  

 differensniveau DS som funktion af vandstrøm og vandtryk ved dimensionering  

 af brugsvandsanlæg.
Giver det aktuelle vandtryk anledning til mindre  

 DS-differensniveau end ca. 15 dB(A), er der fare for støjgener.
Giver  

 armaturet ved det aktuelle vandtryk en større vandstrøm end ønsket, kan  

 trykket foran armaturet nedsættes ved hjælp af en støjsvag formodstand  

 (f.eks. lange koberrør med lille diameter), der optager det overskydende  

 tryk.
Giver armaturet ved det aktuelle vandtryk en mindre vandstrøm end  

 ønsket, må anlægget ændres, eventuelt ved anvendelse af et andet armatur.  

 Anvendes armaturer, hvis støjniveau ligger i støjgruppe 3, må dimensionering  

 af brugsvandsanlægget altid ske på en sådan måde, at der er sikkerhed for, at  

 vandtrykket foran armaturet ikke overstiger den værdi, der svarer til et  

 DS-differensniveau på ca. 15 dB(A). Det kan eventuelt være nødvendigt at  

 foretage en støjmåling i den færdige bygning.
6.7 Tilbagesugningssikring Skylleventilens skyllerør udskiftes med et glasrør, hvis nederste ende er  

 dykket ned i vand.
Skylleventilen udsættes for et undertryk på 80  

 kN/kvadratmeter (8 m H2O) på vandtilgangssiden, og sugehøjden måles.
Under  

 prøven må ventilen tvangsåbnes.
Prøvningen udføres 3 gange for hvert prøveemne.
Den største sugehøjde for  

 samtlige prøver må maks. være 300 mm.
6.8 Mekanisk styrke mod ydre påvirkning Ventilen monteres efter producentens anvisninger og/eller sædvanlig  

 praksis.
Den påvirkes på en række vilkårligt valgte steder med nedenstående  

 enkeltkræfter.
Kraften overføres til ventilen gennem et stempel med en  

 diameter på 25 mm med en plan endeflade beklædt med gummi i en tykkelse på 3  

 mm og med en hårdhed på 55 +/- 5 Shoe Durometer A-enheder.
 Ventil og befæstelse til rørsystem:
Dele under tryk, når ventilen er lukket. 600 N Andre dele: 150 N Ovennævnte påvirkninger må ikke medføre brud, varige deformationer eller  

 anden beskadigelse.
 Utæthed må ikke kunne konstateres, når ventilen tæthedsprøves som angivet  

 i afsnit 6.4.
6.9 Udvendige overflader Ventilen skal være glat og fri for skarpe kanter og fremspring.
Den skal  

 være let at rengøre, uden brug af særlige redskaber.
Den må ikke kunne skades  

 af almindelige forekommende, ikke slibende rengøringsmidler.
6.10 Langtidsprøvning Der anvendes samme prøveopstilling som i punkt 6.5.1, og ventilen prøves  

 for vandstrøm, vandmængde, trykvariation i tilløbsledning og lukkefunktion  

 ved mindst følgende tryk: 15 og 20 mm: 450 kN/kvadratmeter (4,5  

 kp/kvadratcentimeter), 25 mm: 100 kN/kvadratmeter (1 kp/kvadratcentimeter).  

 Der gennemføres nu 10.000 skylninger med ventilen ved samme tryk, hvorefter  

 afprøvninger af skyllemængde og stabilitet i vandstrøm gentages.
Værdierne  

 målt efter skylningerne må ikke afvige mere end +/- 5% fra værdierne målt før  

 skylningerne.
 Til sidst afprøves ventilen for tæthed, som angivet i punkt 6.3.1 samt for  

 tilbagesugningssikring som angivet i punkt 6.7.
1: Galvaniseret gevindrør, 25 mm 2: Hane, 25 mm med fuldt gennemløb 3: T, 25-15-25 mm 4: Galvaniseret gevindrør, 25 mm 5: 90 grader lang bøjning med ind- og udvendigt gevind 6: Manometerhane med udluftning 7: Udtag for trykmåling (max. 5 fejl på målt tryk) På A (25 mm nippelgevind) monteres overgangsstykker passende til  

 armaturets tilgange.
 Armatur med vandret tilgang bagfra: Reduktionsnippel eller -muffe, hvor  

 den reducerede ende passer til armaturets tilgange.
 Armatur med lodret tilgang eller tilgang vandret fra siden:
 Reduktionsmuffe og 90 grader lang bøjning med dimension som armaturets  

 tilgange.
 Der anvendes et prøverør som vist på hver af armaturets tilgange.
 Fig. 1: Prøverør for armaturtilslutning ved prøver beskrevet i afsnit 6.
