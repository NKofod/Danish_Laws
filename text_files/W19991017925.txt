Kendelse fra Pressenævnet i sag nr.  

 56/1992 Ved skrivelse af 20. august 1992 har Institut for Kreativ  

 Psykoterapi v/[K] klaget over den måde, hvorpå Lokal-avisen den  

 21. juli 1992 har bragt et genmæle.
Det fremgår af sagen, at Lokal-avisen den 14. juli  

 1992 bragte en artikel med overskriften "Politianmeldes sommerkurset på  

 Rødemosegård påny ?" og underrubrikken "I week-enden  

 konstaterede amtet og Karlebo Kommune ved selvsyn, at Institut for Kreativ  

 Psykoterapi påny gennemfører sommerkursus trods stribevis af  

 påbud." I artiklen hed det bl.a.: "Man kunne tage til  

 efterretning, at der var den sædvanlige teltlejr- og da der ingen  

 toiletvogne var opstillet - at kursisterne derfor på naturens vegne  

 måtte benytte gårdens toiletter, hvis overbelastede  

 afløbssystem hele striden står om." Endvidere hed det i  

 artiklen: "Efter hvad Lokal-avisen erfarer har der de sidste måneder  

 været kontakt mellem (ejeren af ejendommen, hvor kurset fandt sted) og  

 amtet/kommunen om at få bragt afløbsforholdene på plads  

 inden den af amtet påbudte frist, hvis kursusvirksomheden skulle  

 fortsætte." Ved skrivelse af 15. juli 1992 anmodede klageren om  

 genmæle over for oplysningerne i Lokal-avisens artikel.
Det fremgik  

 bl.a. af genmælet, at der var opstillet miljøtoilet, og at [K]  

 allerede i august 1991 havde ansøgt om tilladelse til teltlejren.
Den 21. juli 1992 bragte Lokal-avisen det ønskede  

 genmæle.
I umiddelbar tilknytning til genmælet bragte avisen en  

 artikel med overskriften "Sommerkursus godkendt med lodder og trisser." I  

 underrubrikken hed det: "Efter endnu et kontrolbesøg af amt og kommune  

 - denne gang sammen med embedslægen - får [K] mulighed for at  

 gennemføre sit sommerkursus, hvis han opfylder en række krav  

 stillet af embedslægen." I artiklen var bl.a. anført  

 følgende: "Efter Lokal-avisens artikel om sommerkurset i sidste uge  

 modtog Lokal-avisen en såkaldt "anmodning om genmæle" fra [K].  

 Anmodningen er gengivet som illustration til denne artikel, og dette  

 "genmæle" efter Medieansvarsloven skulle godtgøre, at  

 Lokal-avisen har bragt urigtige, ufuldstændige eller vildledende  

 oplysninger, som "er egnede til at påføre nogen økonomisk  

 eller anden skade af betydning."" Senere hed det i artiklen: "Derfor må  

 genmæle nok betegnes som en beskrivelse af hans opfattelse af den  

 løsning på de hygiejniske/spildevandsmæssige problemer  

 under sommerkurset han havde etableret." Til støtte for klagen har [K] gjort gældende,  

 at værdien af genmælet er blevet reduceret som følge af  

 den måde, hvorpå avisen har bragt det.
Klageren har derfor  

 anmodet om, at genmælet må blive bragt på ny.
 I en udtalelse om klagen har Lokal-avisen anført,  

 at genmælet var forældet og i strid med de faktiske forhold, da  

 det blev bragt.
I sagens behandling har følgende  

 nævnsmedlemmer deltaget: A.
Kierkegaard, Hans Dam, Ulrik Holmstrup og  

 Ole Malmqvist.
 Pressenævnet udtaler:
 Efter medieansvarslovens § 39, stk. 2, skal redaktionelle  

 bemærkninger i umiddelbar tilknytning til offentliggørelse af et  

 genmæle indskrænkes til faktiske oplysninger.
 Denne regel har Lokal-avisen overtrådt ved den skete  

 offentliggørelse af genmælet.
 Pressenævnet udtaler sin kritik heraf, men finder  

 ikke grundlag for at imødekomme klagerens anmodning om at  

 pålægge Lokal-avisen at bringe genmælet på ny.
 I henhold til medieansvarslovens § 49 pålægger  

 Pressenævnet herefter den ansvarshavende redaktør at  

 offentliggøre følgende på fremtrædende plads i den  

 førstkommende udgave af Lokal-avisen for Fredensborg-Humlebæk og  

 Karlebo Kommuner:
 "Kendelse fra Pressenævnet.
Efter anmodning fra [K] der driver Institut for Kreativ  

 Psykoterapi på Rødemosegård, bragte Lokal-avisen den 21.  

 juli 1992 et genmæle.
Anmodningen om genmæle var begrundet i en  

 artikel, der var blevet bragt i Lokal- avisen den 14. juli 1992 under  

 overskriften "Politianmeldes sommerkurset på Rødemosegård  

 påny?". I umiddelbar tilknytning til genmælet bragte avisen en  

 artikel, der indeholdt kommentarer til dette.
 I anledning af en klage fra [K] har Pressenævnet ved  

 kendelse af 22. september 1992 udtalt:
 "Efter medieansvarslovens § 39, stk. 2, skal redaktionelle  

 bemærkninger i umiddelbar tilknytning til offentliggørelse af et  

 genmæle indskrænkes til faktiske oplysninger.
 Denne regel har Lokal-avisen overtrådt ved den skete  

 offentliggørelse af genmælet.
Pressenævnet udtaler sin kritik heraf, men finder  

 ikke grundlag for at imødekomme klagerens anmodning om at  

 pålægge Lokal-avisen at bringe genmælet på ny." I Pressenævnets behandling af sagen har  

 følgende medlemmer deltaget: A.
Kierkegaard, Hans Dam, Ulrik Holmstrup  

 og Ole Malmqvist." Afsagt den 22. september 1992.
