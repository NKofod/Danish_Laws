Skriftlig fremsættelse (17. november 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af personskatteloven  

 (Kompensation for kommunale skatteforhøjelser) (Lovforslag nr.
L 122).
 Da den kommunale budgetlægning for 2005 viser en stigning i  

 de kommunale skatter på ca. 150 mio. kr., har Regeringen og Dansk Folkeparti  

 som led i aftalen om finansloven for 2005 aftalt en modgående  

 statsfinansieret  

 nedsættelse af indkomstskatten, således at den samlede beskatning ikke  

 stiger.  

 Denne del af finanslovsaftalen gennemføres med dette lovforslag.
 En udmøntning af de ca. 150 mio. kr. vil ske ved en sænkning  

 af bundskatteprocenten fra 5,5 pct. til 5,48 pct.
Baggrunden for lovforslaget er, at borgerne skal have de  

 samme penge til rådighed i 2005, som hvis de kommunale skatter ikke var  

 steget.  

 Det foreslås derfor, at skattenedsættelsen for 2005 udmøntes i forbindelse  

 med  

 udsendelsen af årsopgørelserne for indkomståret 2004. Det sker ved, at  

 bundskatten for 2004 beregnes med 5,48 pct. i stedet for 5,5 pct.
Dette vil  

 resultere i, at der på slutopgørelsen for 2004, som udsendes i foråret 2005,  

 vil blive udmøntet en ekstra skattenedsættelse for samtlige skatteborgere.
 Da kompensationen i 2005 teknisk gives ved en nedsættelse af  

 bundskatten for 2004, fastholdes bundskatten uændret på 5,5 pct. i 2005. Fra  

 og  

 med indkomståret 2006 sænkes bundskatten permanent fra 5,5 pct. til 5,48 pct.
 Lovforslaget skønnes at medføre et  

  

 provenutab  

  

 på ca. 150 mio. kr. i finansåret 2005 og ca. 147 mio.  

 kr. årligt fra og med finansåret 2006.
 Det foreslås, at loven  

  

 træder  

 i kraft  

  

 dagen efter bekendtgørelsen i Lovtidende, og at den får virkning  

 fra og med indkomståret 2004.
 Lovforslaget har ikke været sendt i høring og vil heller  

 ikke blive det i forbindelse med fremsættelsen, da der er tale om en  

 ukompliceret teknisk ændring af bundskatteprocenten, som der ikke ses at være  

 behov for at gøre til genstand for høring hos diverse erhvervsorganisationer  

 m.v.
 Med disse bemærkninger skal jeg anbefale lovforslaget til  

 Folketingets velvillige behandling.
