 I henhold til færdselsloven, jfr. lovbekendtgørelse nr. 58 af 17. februar  

 1986 § 68, fastsættes:
 § 1.  Ved »E-godkendelse« forstås  

 godkendelse af udstyr og dele til motorkøretøjer i henhold til den mellem  

 medlemmer af FN's økonomiske kommission for Europa (ECE) indgåede  

 overenskomst af 20. marts 1958 vedrørende indførelse af ensartede vilkår for  

 godkendelse og gensidig anerkendelse af godkendelse af udstyr og dele til  

 motorkøretøjer samt de hertil hørende ECE-regulativer.
 Stk. 2.  Ved »e-godkendelse« forstås  

 godkendelse af køretøjers indretning og udstyr i henhold til EF-direktiver.
 § 2.  Efter ansøgning fra fabrikanten eller dennes  

 repræsentant her i landet kan Justitsministeriet i overensstemmelse med  

 ECE-regulativer, der er tiltrådt af Danmark, udstede E-godkendelse af udstyr  

 og dele til motorkøretøjer samt i overensstemmelse med EF-direktiver udstede  

 e-godkendelse af køretøjers indretning og udstyr.
Stk. 2.  En E- eller e-godkendelse kan ikke overdrages.  

 Såfremt retten til produktion af det godkendte overgår til andre, skal  

 indehaveren af godkendelsen foretage indberetning herom til  

 Justitsministeriet.
Den, som har erhvervet ret til sådan produktion, kan  

 indgive ansøgning om ny godkendelse, uanset indberetningspligten efter 2.  

 pkt. ikke er opfyldt.
 § 3.  Ved godkendelsen fastsætter Justitsministeriet  

 de nærmere bestemmelser om eventuel mærkning i overensstemmelse med det  

 pågældende regulativ eller direktiv, herunder om godkendelsesnummer, samt om  

 mærkningens anbringelse og udformning.
 Stk. 2.  Mærkning med E- og e-godkendelse må kun  

 foretages af indehaveren af godkendelsen og kun på indretning og udstyr, der  

 er i nøje overensstemmelse med grundlaget for den meddelte godkendelse.
 § 4.  Ansøgning om E- og e-godkendelse skal vedlægges:
1. Prøvningsrapport fra et prøvningslaboratorium, der  

 af Statens tekniske Prøvenævn efter aftale med Justitsministeriet er  

 autoriseret til at udføre teknisk prøvning i overensstemmelse med det  

 pågældende ECE-regulativ eller EF-direktiv.
Prøvningsrapporten skal indeholde  

 detaljeret beskrivelse og tegninger af den omhandlede indretnings- eller  

 udstyrsdel.
Prøvningsrapporten skal endvidere dokumentere, at de nærmere krav  

 i det pågældende regulativ eller direktiv er opfyldt.
 2. En erklæring fra Statens tekniske Prøvenævn om, at  

 fabrikanten har de fornødne faciliteter til at kunne foretage en løbende  

 produktionskontrol eller en bekræftelse fra Statens tekniske Prøvenævn,  

 hvorefter en erklæring med det ovennævnte indhold fra et udenlandsk  

 prøvningslaboratorium eller -myndighed kan lægges til grund.
 3. Oplysning om størrelsesordenen af den forventede  

 produktion.
 4. Oplysning om produktionssted(-er).
 Stk. 2.  Justitsministeriet kan bestemme, at den i stk.  

 1, nr. 2, nævnte erklæring ikke er fornøden, når produktionsstedet er  

 beliggende i udlandet, og det over for Justitsministeriet er dokumenteret, at  

 den myndighed, som i det pågældende land kan foretage E/ e-godkendelse, anser  

 det godtgjort, at fabrikanten har de fornødne faciliteter til at foretage en  

 løbende produktionskontrol.
 Stk. 3.  Ansøgning om E- og e-godkendelse skal  

 endvidere, når krav herom er fastsat ved det pågældende regulativ eller  

 direktiv, indeholde det i stk. 1, nr. 1, nævnte prøvningslaboratoriums  

 bekræftelse af, at den af prøvningsrapporten omfattede indretnings- eller  

 udstyrsdel opbevares til brug ved senere kontrol.
 § 5.  I forbindelse med udstedelse af E- og  

 e-godkendelse kan Justitsministeriet fastsætte nærmere vilkår, herunder om  

 udtagelse og undersøgelse af stikprøver, om produktionskontrol og om  

 indberetning om produktionens størrelse.
 § 6.  Indehaveren af godkendelsen skal foretage  

 indberetning til Justitsministeriet, såfremt produktionen af det godkendte  

 ophører.
 § 7.  Indehaveren af godkendelsen skal foretage  

 indberetning til Justitsministeriet om enhver ændring af det godkendte.
 Stk. 2.  Enhver ikke uvæsentlig ændring af det godkendte  

 skal godkendes ved udstedelse af tillæg til den oprindelige godkendelse eller  

 ved udstedelse af ny godkendelse.
 Stk. 3.  For ansøgning om tillæg til godkendelse og  

 vilkår for tillægget finder §§ 3-5 og § 10 tilsvarende anvendelse.
 § 8.  Justitsministeriet kan tilbagekalde en meddelt  

 godkendelse eller tillæg til godkendelse, såfremt det ved stikprøvekontrol  

 eller på anden måde konstateres, at bestemmelser i §§ 3, 6 og 7 eller vilkår  

 fastsat i henhold til § 5 og § 9, stk. 2, er tilsidesat, eller såfremt de i §  

 10 nævnte omkostninger efter forfaldstid ikke erlægges ved påkrav.  

 Justitsministeriet kan i den forbindelse pålægge indehaveren af godkendelsen  

 at tilbagekalde allerede solgte eller udleverede dele.
 § 9.  Justitsministeriet foretager underretning til  

 udenlandske myndigheder, som i henhold til et ECE-regulativ, der er tiltrådt  

 af Danmark, eller et EF-direktiv skal have underretning om:
 1. Udstedelse af godkendelse eller afslag på ansøgning  

 om godkendelse.
 2. Udstedelse af tillæg til godkendelse eller afslag  

 på ansøgning om tillæg. 3. Bortfald eller tilbagekaldelse af en meddelt  

 godkendelse.
 4. Ophør af produktionen af det godkendte.
 Stk. 2.  Justitsministeriet kan i forbindelse med en  

 godkendelse eller et tillæg til godkendelse fastsætte vilkår om, at ansøgeren  

 eller indehaveren af godkendelsen skal stille bilagsmateriale til rådighed  

 til brug ved underretninger efter stk. 1.
 § 10.  Ansøgeren eller indehaveren af godkendelsen  

 afholder omkostningerne i forbindelse med:
 1. Mærkning, jfr. § 2, stk. 2, og § 3. 2. Udfærdigelse  

 af prøvningsrapport, jfr. § 4, stk. 1, nr. 1.
 3. Afgivelse af erklæring eller bekræftelse fra  

 Statens tekniske Prøvenævn og eventuel afgivelse af erklæring fra myndigheder  

 eller institutioner i udlandet, jfr. § 4, stk. 1, nr. 2.
 4. Opbevaring af den i § 4, stk. 3, nævnte  

 indretnings- eller udstyrsdel.
 5. Gennemførelse af vilkår i henhold til § 5 og § 9,  

 stk. 2.
§ 11.  For udstedelse af E- eller e-godkendelse  

 betales et gebyr på 2.500 kr.
For samtidig udstedelse af E- og e-godkendelse  

 betales et gebyr på 3.500 kr.
For udstedelse af tillæg til E- eller  

 e-godkendelse betales et gebyr på 1000 kr.
Betaling skal ske ved indgivelse  

 af ansøgning.
 § 12.  Den, der overtræder §§ 3, 6 og 7 eller vilkår  

 fastsat i henhold til § 5 og § 9, stk. 2, kan straffes med bøde.
 § 13.  Bekendtgørelsen træder i kraft den 1. maj 1987.
