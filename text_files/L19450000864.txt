 Efter at Rigsdagen den 7. September d.A. havde meddelt sit Samtykke til  

 Danmarks Ratifikation af de Forenede Nationers Pagt med tilhørende Status for  

 den mellemfolkelige Domstol, undertegnet i San Francisco den 26. Juni 1945,  

 har Hans Majestæt Kongen ved Resolution af 11. September d.A. i Statsraadet  

 ratificeret nævnte Pagt med tilhørende Status, hvis Tekster er saalydende:
DE FORENEDE NATIONERS PAGT VI DE FORENEDE NATIONERS FOLK BESLUTTEDE PAA at frelse kommende Generationer fra Krigens Svøbe, som to Gange i vor  

 Levetid har bragt usigelige Lidelser over Menneskeheden, paany at bekræfte Troen paa fundamentale Menneskerettigheder, paa  

 Menneskets personlige Værdighed og Værd, paa Mænds og Kvinders saavel som  

 store og smaa Nationers lige Rettigheder.
at skabe Vilkaar, hvorunder Retfærdighed og Respekt for de Forpligtelser,  

 der opstaar ved Traktater og andre Kilder til mellemfolkelig Ret, kan  

 opretholdes, og at fremme sociale Fremskridt og højne Levevilkaarene under større Frihed, OG MED DISSE FORMAAL FOR ØJE at udvise Fordragelighed og leve sammen i Fred med hverandre som gode  

 Naboer, at forene vore Kræfter til Opretholdelse af mellemfolkelig Fred og  

 Sikkerhed, at sikre, ved Anerkendelse af Grundsætninger og Fastlæggelse af  

 Fremgangsmaader, at væbnet Magt ikke vil blive anvendt undtagen i fælles  

 Interesse, og at anvende mellemfolkelig Organisation til Befordring af økonomiske og  

 sociale Fremskridt for alle Folkeslag, HAR BESTEMT AT FORENE VORE BESTRÆBELSER FOR AT NAA DISSE MAAL.
 I overensstemmelse hermed er vore respektive Regeringer gennem deres i  

 Byen San Francisco forsamlede Repræsentanter, som her fremlagt deres  

 Fuldmagter, der er befundet i god og behørig Form, kommet overens om denne de  

 Forenede Nationers Pagt og opretter herved en mellemfolkelig Organisation,  

 der skal kaldes de Forenede Nationer.
FORMAAL OG GRUNDSÆTNINGER Artikel 1.
 De Forenede Nationers Formaal er:
1. at opretholde mellemfolkelig Fred og Sikkerhed og i  

 dette Øjemed: træffe effektive fælles Forholdsregler til Forebyggelse og  

 Fjernelse af Trusler mod Freden og til Undertrykkelse af Angrebshandlinger  

 eller andre Brud paa Freden, og ved fredelige Midler og i Overensstemmelse  

 med Retfærdighedens og Folkerettens Grundsætninger at ordne eller bilægge  

 mellemfolkelige Tvistigheder eller Situationer, som kunde føre til Brud paa  

 Freden; 2. at fremme venskabelige Forhold mellem Nationerne,  

 hvilende paa Respekt for Grundsætningen om Folkenes Ligeret og  

 Selvbestemmelse, og at tage andre egnede Forholdsregler til at styrke  

 Verdensfreden; 3. at tilvejebringe mellemfolkeligt Samarbejde ved  

 Løsning af mellemfolkelige Spørgsmaal af økonomisk, social, kulturel eller  

 humanitær Karakter, og ved at styrke og fremme Respekten for  

 Menneskerettigheder og for fundamentale Frihedsrettigheder for alle uden  

 Forskel med Hensyn til Race, Køn, Sprog eller Religion; og 4. at være et Centralorgan, der skal bringe  

 Nationernes Indsats til Opnaaelse af disse fælles Maal i indbyrdes  

 Overensstemmelse.
 Artikel 2.
Organisationen og dens Medlemmer skal i deres Stræben efter de i Artikel 1 nævnte Formaal handle i Overensstemmelse med følgende  

 Grundsætninger:
 1. Organisationen hviler paa Grundsætninger om alle  

 dens Medlemmers suveræne Ligeberettigelse.
 2. Alle Medlemmer skal for at sikre ethvert af den de  

 Rettigheder og Goder, der følger af Medlemsskabet, i god Tro opfylde de  

 Forpligtelser, de har paataget sig i Henhold til nærværende Pagt.
 3. Alle Medlemmer skal bilægge deres mellemfolkelige  

 Tvistigheder ved fredelige Midler paa en saadan Maade, at mellemfolkelig Fred  

 og Sikkerhed saavelsom Retfærdighed ikke bringes i Fare.
 4. Alle Medlemmer skal i deres mellemfolkelige Forhold  

 afholde sig fra Trusel om Magtanvendelse eller Brug af Magt, det være sig mod  

 nogen Stats territoriale Integritet eller politiske Uafhængighed eller paa  

 nogen anden Maade, der er uforenelig med de Forenede Nationers Formaal.
 5. Alle Medlemmer skal yde de Forenede Nationer al  

 Bistand ved ethvert Skridt, Organisationen iværksætter i Overensstemmelse med  

 nærværende Pagt, og skal afholde sig fra at bistaa nogen Stat, mod hvilken de  

 Forenede Nationer foretager forebyggende Skridt eller Tvangsforanstaltninger.
 6. Organisationen skal sikre, at Stater, der ikke er  

 Medlemmer af de Forenede Nationer, handler i Overensstemmelse med disse  

 Grundsætninger, saavidt det maatte være nødvendigt til Opretholdelse af  

 mellemfolkelig Fred og Sikkerhed.
 7. Intet i nærværende Pagt skal give de Forenede  

 Nationer Ret til at gribe ind i Forhold, der i det væsentlige hører ind under  

 en Stats egen Jurisdiktion, eller forpligte Medlemmerne til at forelægge  

 saadanne Forhold til Bilæggelse i Henhold til Nærværende Pagt; denne  

 Grundsætning skal dog ikke være til Hinder for Anvendelse af  

 Tvangsforanstaltninger i Henhold til Kapitel VII.
MEDLEMSSKAB Artikel 3.
 Oprindelige Medlemmer af de Forenede Nationer er de Stater, der har  

 deltaget i de Forenede Nationers Konference i San Francisco vedrørende  

 mellemfolkelig Organisation, eller tidligere har undertegnet de Forenede  

 Nationers Erklæring af 1. Januar 1942, og som underskriver nærværende Pagt og  

 ratificerer den i Overensstemmelse med Artikel 110.
 Artikel 4.
 1. Medlemsskab i de Forenede Nationer er aabent for  

 alle andre fredselskende Stater, som paatager sig Forpligtelserne i  

 nærværende Pagt og efter Organisationens Skøn er i stand til og villige til  

 at opfylde disse Forpligtelser.
 2. Optagelse af enhver saadan Stat som Medlem af de  

 Forenede Nationer sker ved en Beslutning af Plenarforsamlingen paa Forslag af  

 Sikkerhedsraadet.
 Artikel 5.
Et Medlem af de Forenede Nationer, mod hvilket forebyggende Skridt eller  

 Tvangsforanstaltninger er blevet iværksat af Sikkerhedsraadet, kan paa dettes  

 Forslag af Plenarforsamlingen suspenderes i Udøvelsen af Medlemsskabets  

 Rettigheder og Privilegier.
Sikkerhedsraadet kan genindsætte Medlemmer i  

 Udøvelsen af disse Rettigheder og Privilegier.
 Artikel 6.
 Et Medlem af de Forenede Nationer, der vedblivende har krænket de i  

 nærværende Pagt indeholdte Grundsætninger, kan af Plenarforsamlingen  

 udelukkes af Organisationen paa Forslag af Sikkerhedsraadet.
ORGANER Atikel 7.
 1. Som Hovedorganer for de Forenede Nationer oprettes:  

 en Plenarforsamling, et Sikkerhedsraad, et økonomisk og socialt Raad, et  

 Formynderskabsraad, en mellemfolkelig Domstol og et Sekretariat.
 2. Saadanne Hjælpeorganer, som maatte blive fundet  

 nødvendige, kan oprettes i Overensstemmelse med nærværende Pagt.
 Artikel 8.
 De Forenede Nationer skal ikke gøre nogen Indskrænkning i Mænds og  

 Kvinders Adgang til Deltagelse i enhver Egenskab og paa lige Vilkaar i  

 Organisationens Hovedorganer og Hjælpeorganer.
PLENARFORSAMLINGEN Sammensætning.
 Artikel 9.
 1. Plenarforsamlingen bestaar af alle Medlemmer af de  

 Forenede Nationer.
 2. Hvert Medlem har højst fem Repræsentanter i  

 Plenarforsamlingen.
 Funktioner og Beføjelser.
 Artikel 10.
 Plenarforsamlingen kan drøfte alle Spørgsmaal eller Sager indenfor  

 nærværende Pagts Omraade eller vedrørende ethvert af de ved nærværende Pagt  

 hjemlede Organers Beføjelser og Funktioner og kan, med Forbehold af  

 Bestemmelserne i Artikel 12, fremsætte Forslag til Medlemmerne af de Forenede  

 Nationer, til Sikkerhedsraadet eller til begge i alle saadanne Spørgsmaal  

 eller Sager.
 Artikel 11.
 1. Plenarforsamlingen kan gøre de almindelige  

 Grundsætninger for Samarbejde til Opretholdelse af mellemfolkelig Fred og  

 Sikkerhed, derunder de for Afrustning og Reguleringen af Rustningerne ledende  

 Grundsætninger, til Genstand for Overvejelse og kan fremsætte Forslag  

 vedrørende saadanne Grundsætninger overfor Medlemmerne eller Sikkerhedsraadet  

 eller begge.
2. Plenarforsamlingen kan drøfte alle Spørgsmaal, der  

 vedrører Opretholdelse af mellemfolkelig Fred og Sikkerhed, og som er blevet  

 forelagt den af noget Medlem af de Forenede Nationer, af Sikkerhedsraadet  

 eller i Henhold til Artikel 35, Pkt. 2 af en Stat, som ikke er Medlem af de  

 Forenede Nationer, og kan, med Forbehold af Bestemmelserne i Artikel 12,  

 fremsætte Forslag overfor Vedkommende Stat eller Stater, overfor  

 Sikkerhedsraadet eller overfor begge.
Ethvert saadant Spørgsmaal, der kræver  

 Handling, skal henvises til Sikkerhedsraadet af Plenarforsamlingen enten før  

 eller efter, at det har været drøftet.
 3. Plenarforsamlingen kan henlede Sikkerhedsraadets  

 Opmærksomhed paa Situationer, som kan antages at ville bringe mellemfolkelig  

 Fred og Sikkerhed i Fare.
 4. Plenarforsamlingens Beføjelser, som anførte i denne  

 Artikel, skal ikke begrænse Artikel 10's almindelige Rækkevidde.
 Artikel 12.
 1. Saalænge Sikkerhedsraadet med Hensyn til en Tvist  

 eller Situation udøver de Funktioner, der er tillagt dette i nærværende Pagt,  

 kan Plenarforsamlingen ikke fremsætte noget Forslag vedrørende den  

 paagældende Tvist eller Situation, medmindre Sikkerhedsraadet anmoder derom.
 2. Generalsekretæren skal, med Sikkerhedsraadets  

 Samtykke, ved hver Samling underrette Plenarforsamlingen om alle Sager  

 vedrørende Opretholdelse af mellemfolkelig Fred og Sikkerhed, som er under  

 Behandling i Sikkerhedsraadet, og skal ligeledes straks, naar  

 Sikkerhedsraadet ophører med at behandle saadanne Sager, underrette  

 Plenarforsamlingen eller, hvis denne ikke er samlet, de Forenede Nationers  

 Medlemmer.
 Artikel 13.
 1. Plenarforsamlingen skal tage Initiativ til  

 Undersøgelser og fremsætte Forslag med det Formaal at:
 a. fremme mellemfolkeligt Samarbejde paa det politiske Omraade og støtte  

 den fremadskridende Udvikling af mellemfolkelig Ret og Kodifikation af denne.
 b. fremme mellemfolkeligt Samarbejde paa de økonomiske, sociale,  

 kulturelle, undervisnings- og sundhedsmæssige Omraader, og yde Bistand til  

 Hævdelse af Menneskerettigheder og fundamentale Frihedsrettigheder for alle  

 uden Forskel med Hensyn til Race, Køn, Sprog eller Religion.
 2. Plenarforsamlingens yderligere Pligter, Funktioner  

 og Beføjelser med Hensyn til Sager, der er omtalt under ovenstaaende Pkt. 1  

 (b), omhandles i Kapitel IX og X.
 Artikel 14.
 Med Forbehold af Bestemmelserne i Artikel 12 kan Plenarforsamlingen  

 foreslaa Forholdsregler til fredelig Ordning af enhver Situation uden Hensyn  

 til dens Oprindelse, som efter Forsamlingens Skøn kan antages at ville skade  

 det almene Vel eller Venskabsforholdet mellem Nationerne, derunder  

 Situationer, der opstaar ved Krænkelse af de Bestemmelser i nærværende Pagt,  

 som angiver de Forenede Nationers Formaal og Grundsætninger.
 Artikel 15.
 1. Plenarforsamlingen modtager og behandler aarlige og  

 særlige Beretninger fra Sikkerhedsraadet; disse Beretninger indbefatter en  

 Redegørelse for de Forholdsregler, som Sikkerhedsraadet har truffet  

 Beslutning om eller har taget for at opretholde mellemfolkelig Fred og  

 Sikkerhed.
 2. Plenarforsamlingen modtager og behandler  

 Beretninger fra de Forenede Nationers andre Organer.
 Artikel 16.
 Plenarforsamlingen udøver saadanne Funktioner med Hensyn til det  

 mellemfolkelige Formynderskabssystem, som er tillagt den i Henhold til  

 Kapitlerne XII og XIII, derunder Godkendelse af Formynderskabsoverenskomster  

 for Omraader, der ikke er betegnet som strategiske.
 Artikel 17.
 1. Plenarforsamlingen behandler og godkender  

 Organisationens Budget.
 2. Udgifterne ved Organisationen bæres af Medlemmerne  

 i Henhold til den af Plenarforsamlingen fastsatte Fordeling.
 3. Plenarforsamlingen behandler og godkender alle  

 finansielle og budgetmæssige Ordninger med de i Artikel 57 omhandlede særlige  

 Institutioners administrative Budgetter med Henblik paa Fremmsættelse af  

 Forslag til de paagældende Institutioner.
 Afstemning.
 Artikel 18.
 1. Ethvert Medlem af Plenarforsamlingen har een  

 Stemme.
2. Plenarforsamlingens Beslutninger i vigtige  

 Spørgsmaal skal vedtages med to Trediedeles Flertal af de tilstedeværende og  

 stemmeafgivende Medlemmer.
Disse Spørgsmaal omfatter: Forslag vedrørende  

 Opretholdelse af mellemfolkelig Fred og Sikkerhed, Valg af de ikke.faste  

 Medlemmer af Sikkerhedsraadet, Valg af Medlemmerne af det økonomiske og  

 sociale Raad, Valg af Medlemmer af Formynderskabsraadet i Overensstemmelse  

 med Artikel 86, Pkt. 1 (c), Optagelse af nye Medlemmer af de Forenede  

 Nationer, Suspension af de til Medlemsskab knyttede Rettigheder og  

 Privilegier, Udelukkelse af Medlemmer, Spørgsmaal vedrørende  

 Formynderskabssystemets Funktion samt Budgetspørgsmaal.
 3. Beslutninger om andre Spørgsmaal, derunder  

 Fastsættelse af yderligere Grupper af Spørgsmaal, som skal afgøres med to  

 Trediedeles Flertal, skal træffes af et Flertal af de tilstedeværende og  

 stemmeafgivende Medlemmer.
 Artikel 19.
Et Medlem af de Forenede Nationer, som er i Restance med Betaling af sit  

 Bidrag til Organisationen, skal ikke have nogen Stemmeret i  

 Plenarforsamlingen, saafremt Restancebeløbet er lig med eller overstiger  

 Bidragene for de to forudgaaende hele Aar.
Plenarforsamlingen kan ikke desto  

 mindre tillade et saadant Medlem at stemme, saafremt den finder, at  

 Undladelsen af at betale skyldes Omstændigheder, som Medlemmet ikke er Herre  

 over.
 Forretningsgang.
 Artikel 20.
Plenarforsamlingen træder sammen til regelmæssige aarlige Samlinger og til  

 saadanne særlige Samlinger, som Omstændighederne maatte kræve.
Særlige  

 Samlinger sammenkaldes af Generalsekretæren efter Anmodning af  

 Sikkerhedsraadet eller af et Flertal af Medlemmerne af de Forenede Nationer.
 Artikel 21.
Plenarforsamlingen vedtager selv sin Forretningsorden.
Den vælger sin  

 Formand for hver Samling.
 Artikel 22.
 Plenarforsamlingen kan oprette saadanne Hjælpeorganer, som den skønner  

 nødvendige til Udførelsen af sine Funktioner.
SIKKERHEDSRAADET Sammensætning.
 Artikel 23.
1. Sikkerhedsraadet bestaar af elleve Medlemmer af de  

 Forenede Nationer.
Republiken Kina, Frankrig, De socialistiske  

 Sovjetrepublikers Union, Det Forenede Kongerige Storbritannien og Nord-Irland  

 og Amerikas Forenede Stater er faste Medlemmer af Sikkerhedsraadet.  

 Plenarforsamlingen vælger seks andre Medlemmer af de Forenede Nationer til  

 ikke-faste Medlemmer af Sikkerhedsraadet, med særlig Hensyntagen, i første  

 Linie, til Organisationens Medlemmers Bidrag til Opretholdelse af  

 mellemfolkelig Fred og Sikkerhed samt til Organisationens andre Formaal  

 saavelsom til ret og billig geografisk Fordeling.
2. Sikkerhedsraadets ikke-faste Medlemmer vælges for  

 en Periode af to Aar.
Ved det første Valg af de ikke-faste Medlemmer skal tre  

 Medlemmer dog vælges for en Periode af eet Aar.
Et afgaaende Medlem skal ikke  

 straks kunne genvælges.
 3. Hvert Medlem af Sikkerhedsraadet skal have een  

 Repræsentant.
 Funktioner og Beføjelser.
Artikel 24 1. For at sikre omgaaende og effektive Skridt fra de  

 Forenede Nationers Side overdrager Medlemmerne Sikkerhedsraadet Hovedansvaret  

 for Opretholdelse af mellemfolkelig Fred og Sikkerhed og er enige om, at  

 Sikkerhedsraadet under Udøvelsen af de Pligter, som dette Ansvar paalægger  

 det, handler paa deres Vegne.
2. Under Opfyldelsen af disse Pligter skal  

 Sikkerhedsraadet handle i Overensstemmelse med de Forenede Nationers Formaal  

 og Grundsætninger.
De særlige Beføjelser, som er tillagt Sikkerhedsraadet med  

 Henblik paa Opfyldelsen af disse Pligter, er fastsat i Kapitlerne VI.
VII,  

 VIII og XII.
 3. Sikkerhedsraadet forelægger Plenarforsamlingen  

 aarlige og, naar det er nødvendigt, særlige Beretninger til Behandling.
 Artikel 25.
 Medlemmer af de Forenede Nationer gaar ind paa at anerkende og udføre  

 Sikkerhedsraadets Beslutninger i Overensstemmelse med nærværende Pagt.
 Artikel 26.
 For at fremme Gennemførelsen og Opretholdelsen af mellemfolkelig Fred og  

 Sikkerhed med det mindst mulige Opbud til Rustninger af Verdens menneskelige  

 og økonomiske Ressourcer paahviler det Sikkerhedsraadet, med Bistand af den i  

 Artikel 47 omhandlede Generalstabskomite, at udarbejde Planer til  

 Gennemførelse af et System til Regulering af Rustningerne, hvilke Planer skal  

 forelægges de Forenede Nationers Medlemmer.
 Afstemning.
 Artikel 27.
 1. Hvert Medlem af Sikkerhedsraadet har een Stemme.
 2. Sikkerhedsraadets Beslutninger i Sager vedrørende  

 Forretningsgangen skal vedtages med syv Medlemmers Jastemmer.
 3. Sikkerhedsraadets Beslutninger i alle andre Sager  

 skal vedtages med syv Medlemmers Jastemmer, derunder alle de faste Medlemmers  

 Jastemmer; dog skal ved Beslutninger i Henhold til Kapitel VI og Artikel 52,  

 Pkt. 3 en Part i en Tvist afholde sig fra at stemme.
 Forretningsgang.
 Artikel 28.
1. Sikkerhedsraadet organiseres saaledes, at det er i  

 Stand til at fungere uafbrudt.
Hvert Medlem af Sikkerhedsraadet skal i dette  

 Øjemed til Stadighed være repræsenteret ved Organisationens Sæde.
 2. Sikkerhedsraadet afholder periodiske Møder, ved  

 hvilke ethvert af Medlemmerne, hvis det ønsker det, kan repræsenteres ved et  

 Regeringsmedlem eller ved en anden særligt udpeget Repræsentant.
 3. Sikkerhedsraadet kan afholde Møder paa saadanne  

 Steder udenfor Organisationens Sæde, som efter dets Skøn bedst vil lette dets  

 Arbejde.
 Artikel 29.
 Sikkerhedsraadet kan oprette saadanne Hjælpeorganer, som det skønner  

 nødvendige til Udførelsen af sine Funktioner.
 Artikel 30.
 Sikkerhedsraadet vedtager selv sin Forretningsorden, derunder  

 Fremgangsmaaden med Hensyn til Valget af sin Formand.
 Artikel 31.
 Ethvert Medlem af de Forenede Nationer, der ikke er Medlem af  

 Sikkerhedsraadet, kan uden Stemmeret deltage i Drøftelsen af ethvert  

 Spørgsmaal, der er forelagt for Sikkerhedsraadet, naar dette skønner, at  

 vedkommende Medlems Interesser særligt berøres.
 Artikel 32.
Ethvert Medlem af de Forenede Nationer, der ikke er Medlem af  

 Sikkerhedsraadet, eller enhver Stat, som ikke er Medlem af de Forenede  

 Nationer, skal, hvis vedkommende Stat er Part i en Tvist, der behandles af  

 Sikkerhedsraadet, indbyrdes til uden Stemmeret at deltage i Drøftelsen af  

 Tvisten.
Sikkerhedsraadet fastsætter saadanne Betingelser, som det anser for  

 retfærdige for en Stats Deltagelse, der ikke er Medlem af de Forenede  

 Nationer.
FREDELIG BILÆGGELSE AF TVISTIGHEDER Artikel 33.
 1. Parterne i enhver Tvist, hvis Fortsættelse kan  

 antages at ville bringe Opretholdelse af mellemfolkelig Fred og Sikkerhed i  

 Fare, skal først og fremmest søge en Løsning ved Forhandling, Undersøgelse,  

 Mægling, Forlig, Voldgift, Domsafgørelse, Benyttelse af regionale  

 Institutioner eller Aftaler, eller ved andre fredelige Midler efter deres  

 eget Valg.
 2. Sikkerhedsraadet skal, naar det anser det for  

 nødvendigt, opfordre Parterne til at bilægge deres Tvist ved saadanne Midler.
 Artikel 34.
 Sikkerhedsraadet kan undersøge enhver Tvist eller enhver Situation, som  

 maatte kunne føre til mellemfolkelig Uoverensstemmelse eller give Anledning  

 til Tvist, med det Formaal at fastslaa, om Fortsættelsen af Tvisten eller  

 Situationen kan antages at ville bringe Opretholdelsen af mellemfolkelig Fred  

 og Sikkerhed i Fare.
 Artikel 35.
 1. Ethvert Medlem af de Forenede Nationer kan henlede  

 Sikkerhedsraadets eller Plenarforsamlingens Opmærksomhed paa enhver Tvist  

 eller enhver Situation af den i Artikel 34 omhandlede Karakter.
 2. En Stat, som ikke er Medlem af de Forenede  

 Nationer, kan henlede Sikkerhedsraadets eller plenarforsamlingens  

 Opmærksomhed paa enhver Tvist, hvori den er Part, saafremt den paa Forhaand,  

 for denne Tvists Vedkommende, anerkender de i nærværende Pagt fastsatte  

 Forpligtelser til fredelig Bilæggelse.
 3. Plenarforsamlingens Fremgangsmaade med hensyn til  

 saadanne Sager, paa hvilke dens Opmærksomhed er blevet henledt ifølge denne  

 Artikel, er undergivet Bestemmelserne i Artiklerne 11 og 12.
 Artikel 36.
 1. Sikkerhedsraadet kan paa ethvert Stadium af en  

 Tvist af den i Artikel 33 omhandlede Art eller af en Situation af lignende  

 Karakter foreslaa egnede Fremgangsmaader eller Udveje til en Ordning.
 2. Sikkerhedsraadet bør tage i Betragtning alle  

 saadanne Fremgangsmaader til Bilæggelse af Tvisten, som allerede er antaget  

 af Parterne.
 3. Naar Sikkerhedsraadet fremsætter Forslag i Henhold  

 til denne Artikel, bør det ogsaa tage i Betragtning, at Retstvister som  

 Hovedregel af Parterne bør henvises til den mellemfolkelige Domstol i  

 Overensstemmelse med Bestemmelserne i Domstolens Statut.
 Artikel 37.
 1. Hvis det ikke lykkes Parterne i en Tvist af den i  

 Artikel 33 omhandlede Art at bilægge den ved de i nævnte Artikel anførte  

 Midler, skal de forelægge den for Sikkerhedsraadet.
 2. Saafremt Sikkerhedsraadet skønner, at en  

 Fortsættelse af Tvisten faktisk kan antages at ville bringe Opretholdelsen af  

 mellemfolkelig Fred og Sikkerhed i Fare, beslutter det, hvorvidt det vil  

 foretage Skridt i Henhold til Artikel 36 eller foreslaa saadanne Vilkaar for  

 Bilæggelse, som det matte finde egnede.
 Artikel 38.
 Uden at Bestemmelserne i Artiklerne 33-37 foregribes, kan  

 Sikkerhedsraadet, hvis alle Parter i en Tvist anmoder derom, fremsætte  

 Forslag til Parterne med Henblik paa en fredelig Bilæggelse af Tvisten.
FORHOLDSREGLER OVERFOR TRUSLER MOD FREDEN,  

 FREDSBRUD OG ANGREBSHANDLINGER Artikel 39.
 Sikkerhedsraadet skal afgøre, om der foreligger nogen Trusel mod Freden,  

 noget Fredsbrud eller nogen Angrebshandling, og skal med Henblik paa  

 Opretholdelse eller Genoprettelse af mellemfolkelig Fred og Sikkerhed  

 fremsætte Forslag eller beslutte, hvilke Forholdsregler, der skal træffes i  

 overensstemmelse med Artiklerne 41 og 42.
 Artikel 40.
For at forhindre en Forværring af Situationen kan Sikkerhedsraadet,  

 forinden det fremsætter de Forslag eller træffer Beslutning om de  

 Forholdsregler, hvorom der er truffet Bestemmelse i Artikel 39, opfordre de  

 paagældende Parter til at rette sig efter saadanne midlertidige  

 Forholdsregler, som Raadet skønner nødvendige eller ønskelige.
Saadanne  

 midlertidige Forholdsregler skal ikke gøre Indgreb i de paagældende Parters  

 Rettigheder, Krav eller Stilling.
Sikkerhedsraadet skal tage tilbørligt  

 Hensyn til Undladelse af at rette sig efter saadanne midlertidige  

 Forholdsregler.
 Artikel 41.
Sikkerhedsraadet kan afgøre, hvilke Forholdsregler, dog ikke omfattende  

 Anvendelsen af Vaabenmagt, der skal tages for at gennemføre dets  

 Beslutninger, og det kan opfordre Medlemmerne af de Forenede Nationer til at  

 iværksætte saadanne Forholdsregler.
Disse kan indbefatte fuldstændig eller  

 delvis Afbrydelse af økonomiske Forbindelser og af Samkvemmet ved Jernbaner,  

 til Søs, i Luften, ved Post, Telegraf, Radio og andre Kommunikationsmidler  

 samt Afbrydelse af diplomatiske Forbindelser.
 Artikel 42.
Skulde Sikkerhedsraadet skønne, at de ved Artikel 41 hjemlede  

 Forholdsregler vilde være utilstrækkelige eller har vist sig at være  

 utilstrækkelige, kan det tage saadanne Skridt ved Anvendelse af Luft-, Sø-  

 eller Landstridskræfter, som maatte være nødvendige for at opretholde eller  

 genoprette mellemfolkelig Fred og Sikkerhed.
Saadanne Skridt kan indbefatte  

 Demonstrationer, Blokade og andre Operationer foretagne af Luft-, Sø- eller  

 Landstridskræfter tilhørende Medlemmer af de Forenede Nationer.
 Artikel 43.
 1. For at bidrage til Opretholdelse af mellemfolkelig  

 Fred og Sikkerhed forpligter alle Medlemmer af de Forenede Nationer sig til  

 paa Opfordring af Sikkerhedsraadet og i Overensstemmelse med særlig  

 Overenskomst eller særlige Overenskomster at stille til Raadighed for dette  

 de væbnede Styrker, den Bistand og de Lettelser, derunder Ret til Passage,  

 som er nødvendige til Opretholdelse af mellemfolkelig Fred og Sikkerhed.
 2. Saadan Overenskomst eller saadanne Overenskomster  

 skal fastsætte Antal og Art af de nævnte Styrker, deres Beredskabsgrad og  

 Fordeling i Almindelighed samt Arten af de Lettelser og den Bistand, der skal  

 ydes.
3. Forhandlinger om Overenskomsten eller  

 Overenskomsterne skal finde Sted saa snart som muligt paa Sikkerhedsraadets  

 Initiativ.
De skal afsluttes mellem Sikkerhedsraadet og Medlemmer eller  

 mellem Sikkerhedsraadet og Grupper af Medlemmer og skal ratificeres af de  

 underskrivende Stater i Overensstemmelse med disses respektive  

 forfatningsmæssige Fremgangsmaader.
 Artikel 44.
 Naar Sikkerhedsraadet har besluttet at anvende Magt, skal det, forinden  

 det opfordrer et Medlem, som ikke er repræsenteret i Raadet, til at stille  

 væbnede Styrker til Raadighed til Opfyldelse af de ved Artikel 43 paatagne  

 Forpligtelser, indbyde det paagældende Medlem, dersom dette ønsker det, til  

 at tage Del i Sikkerhedsraadets Beslutninger vedrørende Anvendelsen af dette  

 Medlems Kontingenter af væbnede Styrker.
 Artikel 45.
For at sætte de Forenede Nationer i Stand til at iværksætte paatrængende  

 militære Forholdsregler skal Medlemmerne holde Kontingenter af det nationale  

 Luftvaaben rede til øjeblikkelig Anvendelse ved en fælles mellemfolkelig  

 Tvangsforanstaltning.
Indenfor de Rammer, der er fastlagt i den særlige  

 Overenskomst eller de særlige Overenskomster, som omhandles i Artikel 43,  

 træffer Sikkerhedsraadet med Bistand af Generalstabskomiteen Bestemmelse om  

 disse Kontingenters Styrke og Beredskabsgrad samt om Planer for deres fælles  

 Aktion.
 Artikel 46.
 Planer for Anvendelse af væbnet Magt udarbejdes af Sikkerhedsraadet med  

 Generalstabskomiteens Bistand.
 1. Der oprettes en Generalstabskomite, hvis Opgave  

 skal være at raade og bistaa Sikkerhedsraadet i alle Spørgsmaal vedrørende  

 Raadets militære Behov med Henblik paa Opretholdelse af mellemfolkelig Fred  

 og Sikkerhed, Anvendelse af og Kommando over de Styrker, der er stillet til  

 dets Rådighed, samt Reguleringen af Rustningerne og mulig Afrustning.
2. Generalstabskomiteen bestaar af Sikkerhedsraadets  

 faste Medlemmers Generalstabschefer eller deres Repræsentanter.
Ethvert  

 Medlem af de Forenede Nationer, som ikke er fast repræsenteret i Komiteen,  

 skal indbydes af denne til at slutte sig til den, naar den effektive  

 Udførelse af Kommiteens Hverv kræver, at vedkommende Medlem deltager i dens  

 Arbejde.
3. Generalstabskomiteen skal under Sikkerhedsraadets  

 Myndighed være ansvarlig for den strategiske Ledelse af alle væbnede Styrker,  

 der er stillet til Raadighed for Sikkerhedsraadet.
Spørgsmaal vedrørende  

 Kommandoen over saadanne Styrker skal ordnes senere.
 4. Generalstabskomiteen kan, med Sikkerhedsraadets  

 Bemyndigelse og efter Raadslagning med vedkommende regionale Institutioner,  

 oprette regionale Underkomiteer.
 Artikel 48.
 1. De Skridt, der udkræves for at gennemføre  

 Sikkerhedsraadets Beslutninger til Opretholdelse af mellemfolkelig Fred og  

 Sikkerhed, skal foretages af alle de Forenede Nationers Medlemmer eller af  

 nogle af disse efter Sikkerhedsraadets Bestemmelse.
 2. Saadanne Beslutninger skal gennemføres af  

 Medlemmerne af de Forenede Nationer direkte og ved Skridt foretaget af dem i  

 de paagældende mellemfolkelige Institutioner, af hvilke de er Medlemmer.
 Artikel 49.
 Medlemmerne af de Forenede Nationer skal i Fællesskab yde hverandre  

 Bistand ved Gennemførelsen af Forholdsregler, hvorom Sikkerhedsraadet har  

 truffet Beslutning.
 Artikel 50.
 Hvis forebyggende Skridt eller Tvangsforanstaltninger iværksættes af  

 Sikkerhedsraadet mod en Stat, skal enhver anden Stat, hvad enten denne er  

 Medlem af de Forenede Nationer eller ej, som kommer til at staa overfor  

 særlige økonomiske Vanskeligheder, der opstaar som Følge af Gennemførelsen af  

 de nævnte Foranstaltninger, have Ret til at raadspørge Sikkerhedsraadet med  

 Hensyn til en Løsning af disse Vanskeligheder.
 Artikel 51.
 Intet i nærværende Pagt skal indskrænke den naturlige Ret til individuelt  

 eller kollektivt Selvforsvar i Tilfælde af et væbnet Angreb mod et Medlem af  

 de Forenede Nationer, Indtil Sikkerhedsraadet har truffet de fornødne  

 Forholdsregler til Opretholdelse af mellemfolkelig Fred og Sikkerhed.  

 Forholdsregler, taget af Medlemmer i Udøvelsen af denne Ret til Selvforsvar,  

 skal uopholdelig indberettes til Sikkerhedsraadet og paavirker ikke paa nogen  

 Maade dettes Myndighed og Ansvar i Henhold til nærværende Pagt med Hensyn til  

 Iværksættelse naarsomhelst af saadanne Skridt, som det anser for nødvendige  

 til Opretholdelse eller Genoprettelse af mellemfolkelig Fred og Sikkerhed.
REGIONALE AFTALER Artikel 52.
 1. Intet i nærværende Pagt udlukker regionale Aftaler  

 eller Institutioner, der skal behandle saadanne Sager vedrørende  

 Opretholdelse af mellemfolkelig Fred og Sikkerhed, som egner sig til  

 Foretagelse af regionale Skridt, forudsat at saadanne Aftaler og  

 Institutioner og deres Virksomhed er i Overensstemmelse med de Forenede  

 Nationers Formaal og Grundsætninger.
 2. De Medlemmer af de Forenede Nationer, som træffer  

 saadanne Aftaler eller opretter saadanne Institutioner, skal rette alle  

 Bestræbelser paa at opnaa en fredelig Bilæggelse af lokale Tvistigheder ved  

 Hjælp af saadanne regionale Aftaler eller Institutioner, forinden de  

 forelægger dem for Sikkerhedsraadet.
 3. Sikkerhedsraadet skal fremme Udviklingen i Retning  

 af fredelig Bilæggelse af lokale Tvistigheder ved Hjælp af saadanne regionale  

 Aftaler eller Institutioner enten paa Initiativ af de paagældende Stater  

 eller efter Henvisning fra Sikkerhedsraadet.
 4. Denne Artikel indskrænker ikke i nogen Henseende  

 Anvendelsen af Artiklerne 34 og 35.
 Artikel 53.
1. Sikkerhedsraadet skal, hvor det er hensigtsmæssigt,  

 benytte saadanne regionale Aftaler eller Institutioner til  

 Tvangsforanstaltninger under dets Myndighed.
Dog skal ingen  

 Tvangsforanstaltning iværksættes i Medfør af regionale Aftaler eller af  

 regionale Institutioner uden Sikkerhedsraadets Bemyndigelse med Undtagelse af  

 Foranstaltninger mod nogen fjendtlig Stat, som defineret i nærværende  

 Artikels Pkt. 2, hvortil der haves Hjemmel ved Anvendelse af Artikel 107  

 eller i regionale Aftaler, rettet imod Genoptagelse af Angrebspolitik fra en  

 saadan Stats Side, indtil det Tidspunkt, da Organisationen efter de  

 interesserede Regeringers Anmodning maatte faa overdraget den Opgave at  

 forhindre yderligere Angreb fra en saadan Stats Side.
 2. Udtrykket »fjendtlig Stat« som anvendt i  

 nærværende Artikels Pkt. 1 kommer til Anvendelse paa enhver Stat som under  

 den anden Verdenskrig har været Fjende af nogen Stat, der har underskrevet  

 nærværende Pagt.
 Artikel 54.
 Sikkerhedsraadet skal til enhver Tid holdes fuldt underrettet om  

 Foranstaltninger til Opretholdelse af mellemfolkelig Fred og Sikkerhed, der  

 er truffet eller som paatænkes i Henhold til regionale Aftaler eller af  

 regionale Institutioner.
MELLEMFOLKELIGT ØKONOMISK OG SOCIALT  

 SAMARBEJDE Artikel 55.
 Med Henblik paa ar skabe en saadan Tilstand af Ligevægt og Velvære, som er  

 nødvendig for fredelige og venskabelige Forhold mellem Nationerne, og som  

 hviler paa Respekt for Grundsætningen om Folkenes Ligeret og  

 Selvbestemmelsesret, skal de Forenede Nationer fremme:
a.
Forbedring af Levevilkaarene, fuld Beskæftigelse samt Fremskridt og  

 Udvikling med Hensyn til økonomiske og sociale Forhold; b.
Løsningen af mellemfolkelige Spørgsmaal paa de økonomiske, sociale,  

 sundhedsmæssige og beslægtede Omraader; samt mellemfolkeligt kulturelt og  

 Undervisnings- Samarbejde; og c. almen Respekt for og Overholdelse af Menneskerettigheder og  

 fundamentale Frihedsrettigheder for alle uden Forskel med Hensyn til Race,  

 Køn, Sprog eller Religion.
 Artikel 56.
 Alle Medlemmer forpligter sig til i Forening og hver for sig, i Samarbejde  

 med Organisationen, at virke for Opnaaelse af de i Artikel 55 anførte  

 Formaal.
 Artikel 57.
 1. De forskellige ved Regeringsaftaler oprettede  

 særlige Institutioner, der har vidtgaaende, i deres Statutter fastsatte  

 mellemfolkelige Opgaver paa økonomiske, sociale, kulturelle, undervisnings-,  

 sundhedsmæssige og beslægtede Omraader, skal bringes i Forbindelse med de  

 Forenede Nationer i Overensstemmelse med bestemmelserne i Artikel 63.
 2. Saadanne Institutioner, der saaledes er bragt i  

 Forbindelse med de Forenede Nationer, vil herefter blive betegnet som  

 »Særlige Institutioner«.
 Artikel 58.
 Organisationen skal stille Forslag med Henblik paa Koordineringen af de  

 særlige Institutioners Formaal og Virksomhed.
 Artikel 59.
 Organisationen skal, hvor det maatte være formaalstjenligt, tage Initiativ  

 til Forhandlinger mellem vedkommende Stater med Henblik paa Oprettelse af  

 saadanne nye særlige Institutioner, som maatte udkræves til Gennemførelse af  

 de i Artikel 55 nævnte Formaal.
 Artikel 60.
 Ansvaret for Udøvelsen af Organisationens i dette Kapitel omhandlede  

 Funktioner paahviler Plenarforsamlingen og, under dennes Myndighed, det  

 økonomiske og sociale Raad, som med dette Formaal for Øje skal have de i  

 Kapitel X omhandlede Beføjelser.
DET ØKONOMISKE OG SOCIALE RAAD Sammensætning.
 Artikel 61.
 1. Det økonomiske og sociale Raad bestaar af atten  

 Medlemmer af de Forenede Nationer valgt af Plenarforsamlingen.
2. Med Forbehold af Bestemmelserne under Pkt. 3 vælges  

 seks Medlemmer af det økonomiske og sociale Raad hvert Aar for en Periode paa  

 tre Aar.
Et afgaaende Medlem kan straks genvælges.
3. Ved det første Valg vælges atten Medlemmer af det  

 økonomiske og sociale Raad.
Mandatperioden for seks af de saaledes valgte  

 Medlemmer udløber efter eet Aars Forløb og for seks andre Medlemmers  

 Vedkommende efter to Aars Forløb i Overensstemmelse med Plenarforsamlingens  

 Bestemmelse.
 4. Hvert Medlem af det økonomiske og sociale Raad har  

 een Repræsentant.
 Funktioner og Beføjelser.
 Artikel 62.
 1. Det økonomiske og sociale Raad kan iværksætte eller  

 tage Initiativet til Undersøgelser og Beretninger vedrørende mellemfolkelige  

 Spørgsmaal paa de økonomiske, sociale, kulturelle, undervisnings-,  

 sundhedsmæssige, og beslægtede Omraader og kan fremsætte Forslag med Hensyn  

 til alle saadanne Sager overfor Plenarforsamlingen, Medlemmerne af de  

 Forenede Nationer og de paagældende Institutioner.
 2. Det kan fremsætte Forslag sigtende til at fremme  

 Respekt for og Overholdelse af Menneskerettigheder og fundamentale  

 Frihedsrettigheder for alle.
 3. Det kan udarbejde Udkast til Overenskomster til  

 Forelæggelse for Plenarforsamlingen med Hensyn til Sager, som hører ind under  

 dets Myndighedsomraade.
 4. Det kan i Overensstemmelse med de af de Forenede  

 Nationer foreskrevne Regler, sammenkalde mellemfolkelige Konferencer til  

 Behandling af Sager, som falder ind under dets Myndighedsomraade.
 Artikel 63.
1. Det økonomiske og sociale Raad kan med enhver af de  

 Institutioner, der omhandles i Artikel 57, afslutte Overenskomster, der  

 fastsætter de Vilkaar, paa hvilke vedkommende Institution skal bringes i  

 Forbindelse med de Forenede Nationer.
Saadanne Overenskomster skal godkendes  

 af Plenarforsamlingen.
 2. Det kan koordinere de særlige Institutioners  

 Virksomhed ved Raadslagning med og Forslag til saadanne Institutioner og ved  

 Forslag til Plenarforsamlingen og til Medlemmerne af de Forenede Nationer.
 Artikel 64.
1. Det økonomiske og sociale Raad kan foretage  

 hensigtsmæssige Skridt til at indhente regelmæssige Beretninger fra de  

 særlige Institutioner.
Det kan træffe Aftaler med Medlemmerne af de Forenede  

 Nationer og de særlige Institutioner for at erholde Beretninger om de Skridt,  

 der er foretaget til Gennemførelse af dets egne Forslag fremsat af  

 Plenarforsamlingen vedrørende Sager, der hører ind under Raadets  

 Myndighedsomraade.
 2. Det kan meddele sine Bemærkninger til disse  

 Beretninger til Plenarforsamlingen.
 Artikel 65.
 Det økonomiske og sociale Raad kan tilvejebringe Oplysninger til  

 Sikkerhedsraadet og skal bistaa Sikkerhedsraadet paa dettes Anmodning.
 Artikel 66.
 1. Det økonomiske og sociale Raad udøver ved  

 Gennemførelsen af Plenarforsamlingens Forslag saadanne Funktioner, som falder  

 indenfor dets Myndighedsomraade.
 2. Det kan, med Billigelse af Plenarforsamlingen,  

 udføre Tjenester efter Anmodning af særlige Institutioner.
 3. Det udøver saadanne andre Funktioner, som er  

 nærmere angivet andetsteds i nærværende Pagt, eller som maatte blive tillagt  

 det af Plenarforsamlingen.
 Afstemning.
 Artikel 67.
 1. Hvert Medlem af det økonomiske og sociale Raad har  

 een Stemme.
 2. Det økonomiske og sociale Raads Beslutninger  

 træffes af et Flertal af de tilstedeværende og stemmeafgivende Medlemmer.
Forretningsgang Artikel 68.
 Det økonomiske og sociale Raad skal oprette Kommissioner indenfor de  

 økonomiske og sociale Omraader og til Fremme af Menneskerettigheder samt  

 saadanne andre Kommissioner, som maatte udkræves til Udøvelse af dets  

 Funktioner.
 Artikel 69.
 Det økonomiske og sociale Raad skal indbyde et hvilket som helst Medlem af  

 de Forenede Nationer til uden Stemmeret at deltage i dets Forhandlinger om  

 enhver Sag af særlig Interesse for det paagældende Medlem.
 Artikel 70.
 Det økonomiske og sociale Raad kan træffe Foranstaltninger til, at  

 Repræsentanter for de særlige Institutioner kan deltage uden Stemmeret i dets  

 Forhandlinger og i de af Raadet oprettede Kommissioners Forhandlinger, samt  

 til, At Raadets Repræsentanter kan deltage i de særlige Institutioners  

 Forhandlinger.
 Artikel 71.
Det økonomiske og sociale Raad kan træffe hensigtsmæssige Ordninger om  

 Raadslagning med Organisationer, der ikke er Regeringsinstitutioner, og som  

 er interesserede i Sager indenfor dets Myndighedsomraade.
Saadanne Ordninger  

 kan træffes med mellemfolkelige Organisationer og, hvor det maatte være  

 hensigtsmæssigt, med nationale Organisationer efter Raadslagning med  

 vedkommende Medlem af de Forenede Nationer.
 Artikel 72.
 1. Det økonomiske og sociale Raad vedtager selv sin  

 Forretningsorden, derunder Fremgangsmaaden med Hensyn til Valget af sin  

 Formand.
 2. Det økonomiske og sociale Raad træder sammen, naar  

 dette kræves i Henhold til dets Reglement, hvilket skal indeholde Bestemmelse  

 om Indkaldelse til Møder efter Anmodning af et Flertal af Raadets Medlemmer.
ERKLÆRING ANGAAENDE IKKE- SELVSTYRENDE  

 OMRAADER Artikel 73.
Medlemmer af de Forenede Nationer, som har eller paatager sig Ansvaret for  

 Administrationen af Omraader, hvis Folk endnu ikke i fuldt Maal har opnaaet  

 Selvstyre, anerkender den Grundsætning, at disse Omraaders Indbyggeres  

 Interesser er af altovervejende Betydning.
De paatager sig som et helligt  

 Hverv Forpligtelsen til, indenfor det ved nærværende Pagt oprettede  

 mellemfolkelige Freds- og Sikkerhedssystem, at fremme til det yderste disse  

 Omraaders Indbyggeres Velfærd og med dette Formaal for Øje:
a. at sikre, med behørig Hensyntagen til de paagældende Folks Kultur,  

 deres politiske, økonomiske, sociale og undervisningsmæssige Fremgang,  

 retfærdig Behandling af dem og Beskyttelse af dem mod Misbrug; b. at fremme Selvstyre, at tage behørigt Hensyn til Folkenes politiske  

 Ønsker og støtte dem i den fremadskridende Udvikling af deres frie politiske  

 Institutioner overensstemmende med hvert Omraades og dets Befolkningers  

 særlige Forhold samt disses forskellige Udviklingsgrad; c. at fremme mellemfolkelig Fred og Sikkerhed; d. at fremme opbyggende og udviklende Foranstaltninger, at opmuntre til  

 Forskning, samt at samarbejde med hverandre og, naar og hvor det er  

 hensigtsmæssigt, med særlige mellemfolkelige Organer med Henblik paa den  

 praktiske Gennemførelse af de i denne Artikel nævnte sociale, økonomiske og  

 videnskabelige Formaal; og e. at fremsende regelmæssigt til Generalsekretæren til Underretning, med  

 saadanne Begrænsninger, som Sikkerhed og forfatningsmæssige Hensyn maatte  

 kræve, statistiske og andre Oplysninger af teknisk Natur vedrørende  

 økonomiske, sociale og undervisningsmæssige Forhold i de Omraader, for hvilke  

 de hver især er ansvarlige, bortset fra de Omraader, med Hensyn til hvilke  

 Kapitlerne XII og XIII kommer til Anvendelse.
 Artikel 74.
 Medlemmerne af de Forenede Nationer er ligeledes enige om, at deres  

 Politik saavel med Hensyn til de Omraader, hvorpaa dette Kapitel kommer til  

 Anvendelse, som med Hensyn til deres Moderlands-Omraader skal hvile paa den  

 almindelige Grundsætning om godt Naboskab med behørigt Hensyn til den øvrige  

 Verdens Interesser og Velfærd i Henseende til sociale og økonomiske Forhold  

 samt Handelsforhold.
MELLEMFOLKELIGT FORMYNDERSKABSSYSTEM Artikel 75.
De Forenede Nationers Organisation opretter under sin Myndighed et  

 mellemfolkeligt Formynderskabssystem med det Formaal at administrere og føre  

 Tilsyn med saadanne Omraader, som maatte blive underlagt det ved senere for  

 hvert Tilfælde afsluttede Overenskomster.
I det følgende vil disse Omraader  

 blive betegnet som Formynderskabsomraader.
 Artikel 76.
 De Maal, der ligger til Grund for Formynderskabssystemet, skal i  

 Overensstemmelse med de Forenede Nationers Formaal, saaledes som disse er  

 fastslaaet i nærværende Pagts Artikel 1, være:
a. at fremme mellemfolkelig Fred og Sikkerhed; b. at befordre Formynderskabsomraadernes Indbyggeres politiske,  

 økonomiske, sociale og undervisningsmæssige Udvikling henimod Selvstyre eller  

 Uafhængighed under passende Hensyntagen til hvert enkelt Omraades og dets  

 Befolkningers særlige Forhold, til den paagældende Befolknings frit udtrykte  

 Ønsker samt til, hvad der maatte blive fastsat ved Bestemmelserne i hver  

 enkelt Formynderskabsoverenskomst; c. at fremme Respekten for Menneskerettigheder og for fundamentale  

 Frihedsrettigheder for alle uden Forskel med Hensyn til Race, Køn, Sprog  

 eller Religion, samt at fremme Erkendelsen af den indbyrdes Afhængighed  

 mellem Folkene i hele Verden; og d. at sikre alle Medlemmer af de Forenede Nationer og deres Statsborgere  

 Ligebehandling i sociale, økonomiske og Handels-Forhold, og ligeledes  

 Ligebehandling af de nævnte Statsborgere med Hensyn til Retsplejen, uden  

 Virkning til Skade for Opnaaelsen af de føromtalte Maal og med Forbehold af  

 Bestemmelserne i Artikel 80.
 Artikel 77.
 1. Formynderskabssystemet skal komme til Anvendelse  

 med Hensyn til saadanne Omraader under følgende Grupper, som maatte blive  

 underlagt det i Kraft af Formynderskabsoverenskomster:
a.
Omraader, der nu er under Mandat; b.
Omraader, der maatte blive løsrevet fra fjendtlige Stater som Følge af  

 den anden Verdenskrig; og c.
Omraader, der af Stater, som er ansvarlige for deres Administration,  

 frivilligt stilles under Systemet.
 2. Der skal ved senere Overenskomst træffes  

 Bestemmelse om, hvilke Omraader indenfor de nævnte Grupper der skal falde ind  

 under Formynderskabssystemet, og paa hvilke Vilkaar dette skal ske.
 Artikel 78.
 Formynderskabssystemet skal ikke finde Anvendelse paa Omraader, der er  

 blevet Medlemmer af de Forenede Nationer, idet Forholdet mellem disse skal  

 hvile paa Respekt for Grundsætningen om suveræn Ligeberettigelse.
 Artikel 79.
 Bestemmelserne om Formynderskabet over hvert Omraade, som skal stilles  

 under Formynderskabssystemet, derunder enhver Rettelse eller Ændring skal  

 gøres til Genstand for Overenskomst mellem de direkte interesserede Stater,  

 derunder indbefattet Mandatmagten, hvor det drejer sig om Omraader, som et  

 Medlem af de Forenede Nationer har i Mandat, og disse Bestemmelser skal  

 godkendes som fastsat i Artiklerne 83 og 85.
 Artikel 80.
 1. Med Undtagelse af, hvad der maatte blive vedtaget i  

 de enkelte, i Overensstemmelse med Artiklerne 77, 79 og 81 indgaaede  

 Formynderskabsoverenskomster, der stiller det enkelte Omraade under  

 Formynderskabssystemet, og indtil saadanne Overenskomster er blevet sluttet,  

 skal intet i dette Kapitel direkte eller indirekte fortolkes saaledes, at det  

 paa nogen Maade ændrer de nogen Stat eller noget Folk tilkommende  

 Rettigheder, hvilke disse end maatte være, eller Bestemmelserne i bestaaende  

 mellemfolkelige Aftaler, i hvilke Medlemmer af de Forenede Nationer maatte  

 være Deltagere.
 2. Denne Artikels Pkt. 1 skal ikke fortolkes saaledes,  

 at den begrunder Forsinkelse eller Udsættelse af Forhandlinger om eller af  

 Afslutning af Overenskomster angaaende Inddragelse af Mandatomraader eller  

 andre Omraader under Formynderskabssystemet som bestemt i Artikel 77.
 Artikel 81.
Formynderskabsoverenskomsten skal i hvert enkelt Tilfælde indeholde de  

 Bestemmelser, i Henhold til hvilke Formynderskabsomraader vil blive  

 administreret, og udpege den Myndighed, der skal udøve Administrationen af  

 Formynderskabsomraadet.
Denne Myndighed, som i det følgende betegnes som den  

 administrerende Myndighed, kan være en eller flere Stater eller selve  

 Organisationen.
 Artikel 82.
 Der kan i enhver Formynderskabsoverenskomst fastsættes et strategisk  

 Omraade eller strategiske Omraader, der kan indbefatte en Del af eller hele  

 det Formynderskabsomraade, hvorpaa Formynderskabsoverenskomsten kommer til  

 Anvendelse, uden at dette berører nogen særlig Overenskomst eller særlige  

 Overenskomster indgaaet i Henhold til Artikel 43.
 Artikel 83.
 1. Alle de Forenede Nationers Funktioner med Hensyn  

 til strategiske Omraader, derunder Godkendelse af Bestemmelsene i  

 Formynderskabsoverenskomsterne saavel som af Rettelser i eller Ændringer af  

 disse, skal udøves af Sikkerhedsraadet.
 2. De i Artikel 76 anførte til Grund liggende Maal  

 skal gælde for Befolkningen i hvert enkelt strategisk Omraade.
 3. Sikkerhedsraadet skal, under Iagttagelse af  

 Bestemmelserne i Formynderskabsoverenskomsterne og med Forbehold af  

 Sikkerhedshensyn, benytte sig af Formynderskabsraadets Bistand til Udøvelse i  

 de strategiske Omraader af de Funktioner, de Forenede Nationer har paataget  

 sig under Formynderskabssystemet med Hensyn til politiske, økonomiske,  

 sociale og undervisningsmæssige Spørgsmaal.
 Artikel 84.
Det skal være den administrerende Myndigheds Pligt at sikre, at  

 Formynderskabsomraadet for sit Vedkommende yder sit Bidrag til Opretholdelse  

 af Mellemfolkelig Fred og Sikkerhed.
Til dette Formaal kan den  

 administrerende Myndighed gøre Brug af frivillige Styrker, Lettelser og  

 Bistand fra Formynderskabsomraadet til Opfyldelse af de Forpligtelser, som  

 den administrerende Myndighed i saa Henseende har paataget sig overfor  

 Sikkerhedsraadet, saavelsom til lokalt Forsvar og Opretholdelse af Lov og  

 Orden indenfor Formynderskabsomraadet.
 Artikel 85.
 1. De Forenede Nationers Funktioner med Hensyn til  

 Formynderskabsoverenskomster for alle Omraader, der ikke er betegnede som  

 strategiske, derunder Godkendelse af bestemmelserne i  

 Formynderskabsoverenskomsterne samt Rettelser i eller Ændringer af disse,  

 skal udøves af Plenarforsamlingen.
 2. Formynderskabsraadet, der fungerer under  

 Plenarforsamlingens Myndighed, skal bistaa Plenarforsamlingen ved Udøvelsen  

 af disse Funktioner.
FORMYNDERSKABSRAADET Sammensætning.
 Atikel 86.
 1. Formynderskabsraadet bestaar af følgende Medlemmer  

 af de Forenede Nationer:
a. de Medlemmer, der administrerer Formynderskabsomraader; b. saadanne af de i Artikel 23 ved Navn anførte Medlemmer, som ikke  

 administrerer Formynderskabsomraader; og c. saa mange andre Medlemmer valgt af Plenarforsamlingen for tre Aars  

 Perioder, som maatte være nødvendige for at sikre, at det samlede Antal  

 Medlemmer af Formynderskabsraadet er ligelig fordelt mellem de Medlemmer af  

 de Forenede Nationer, som administrerer Formynderskabsomraader, og dem, som  

 ikke gør det.
 2. Hvert Medlem af Formynderskabsraadet udpeger en  

 særligt kvalificeret Person til at repræsenter sig i dette.
 Funktioner og Beføjelser.
 Artikel 87.
 1. Plenarforsamlingen og, under dennes Myndighed,  

 Formynderskabsraadet kan ved Udøvelsen af deres Funktioner:
a. behandle Beretninger, der forelægges af den administrerende Myndighed; b. modtage Andragender og undersøge dem i Samraad med den administrerende  

 Myndighed; c. organisere periodiske Besøg i de paagældende Formynderskabsomraader paa  

 Tidspunkter, som fastsættes i Forstaaelse med den administrerende Myndighed;  

 og d. foretage disse og andre Skridt i Overensstemmelse med Bestemmelserne i  

 Formynderskabsoverenskomsterne.
 Artikel 88.
 Formynderskabsraadet skal opstille et Spørgeskema Angaaende hvert  

 Formynderskabsomraades Indbyggeres politiske, økonomiske, sociale og  

 undervisningsmæssige Fremskridt, og den administrerende Myndighed for hvert  

 under Plenarforsamlingens Myndighed henhørende Formynderskabsomraade skal  

 udarbejde en aarlig Beretning til Plenarforsamlingen paa Grundlag af nævnte  

 Spørgeskema.
Afstemning Artikel 89.
 1. Hvert Medlem af Formynderskabsraadet har een  

 Stemme.
 2. Formynderskabsraadets Beslutning tages af et  

 Flertal af de tilstedeværende og stemmeafgivende Medlemmer.
 Forretningsgang.
 Artikel 90.
 1. Formynderskabsraadet vedtager selv sin  

 Forretningsorden, derunder Fremgangsmaaden med Hensyn til Valget af sin  

 Formand.
 2. Formynderskabsraadet træder sammen naar fornødent i  

 Henhold til dets Forretningsorden, der skal indeholde Bestemmelser om  

 Sammenkaldelse til Møder paa Anmodning af et Flertal af dets Medlemmer.
 Artikel 91.
 Formynderskabsraadet skal, naar det maatte være hensigtsmæssigt, benytte  

 sig af Bistand fra det økonomiske og sociale Raad og fra de særlige  

 Institutioner med Hensyn til Sager, der henhører under hver især af dem.
DEN MELLEMFOLKELIGE DOMSTOL Artikel 92.
Den mellemfolkelige Domstol er de Forenede Nationers vigtigste dømmende  

 Organ.
Den skal virke i Overensstemmelse med den vedføjede Status, som hviler  

 paa Statutten for den faste Domstol for mellemfolkelig Retspleje og udgør en  

 integrerende Del af nærværende Pagt.
 Artikel 93.
 1. Alle Medlemmer af de Forenede Nationer er ipso  

 facto Deltagere i den mellemfolkelige Domstols Status.
 2. En Stat, som ikke er Medlem af de Forenede  

 Nationer, kan blive Deltager i den mellemfolkelige Domstols Statut paa  

 Betingelser, som i hvert enkelt Tilfælde skal fastsættes af  

 Plenarforsamlingen paa Forslag af Sikkerhedsraadet.
 Artikel 94.
 1. Ethvert Medlem af de Forenede Nationer forpligter  

 sig til at efterkomme den mellemfolkelige Domstols Afgørelse i enhver Sag,  

 hvori det er Part.
 2. Hvis nogen Part i en Sag undlader at opfylde de  

 Forpligtelser, som paahviler den i Henhold til en Dom, som Domstolen har  

 afsagt, kan Modparten indbringe Sagen for Sikkerhedsraadet, som, hvis dette  

 skønner det nødvendigt, kan fremsatte Forslag eller tage Beslutning om de  

 Forholdsregler, der bør tages for at bringe Dommen til Udførelse.
 Artikel 95.
 Intet i denne Pagt skal hindre Medlemmer af de Forenede Nationer i at  

 overlade Løsningen af deres Tvistigheder til andre Domstole i Henhold til  

 allerede bestaaende Overenskomster eller saadanne Overenskomster, der maatte  

 blive sluttet i Fremtiden.
 Artikel 96.
 1. Plenarforsamlingen eller Sikkerhedsraadet kan  

 anmode den mellemfolkelige Domstol om at afgive Responsum i ethvert juridisk  

 Spørgsmaal.
 2. Andre af de Forenede Nationers Organer og særlige  

 Institutioner, som naar som helst af Plenarforsamlingen kan erholde  

 Bemyndigelse dertil, kan ligeledes anmode Domstolen om Responsa Vedrørende  

 juridiske Spørgsmaal, der maatte opstaa indenfor deres Virksomhedsomraade.
SEKRETARIATET Artikel 97.
Sekretariatet bestaar af en Generalsekretær og det Personale, som  

 Organisationen maatte behøve.
Generalsekretæren ansættes af  

 Plenarforsamlingen efter Indstilling af Sikkerhedsraadet.
Han er  

 Organisationens øverste administrative Embedsmand.
 Artikel 98.
Generalsekretæren handler i denne Egenskab ved alle Plenarforsamlingens,  

 Sikkerhedsraadets, det økonomiske og sociale Raads og Formynderskabsraadets  

 Møder og udfører saadanne andre Funktioner, som bliver betroet ham af disse  

 Organer.
Generalsekretæren udarbejder en aarlig Beretning til  

 Plenarforsamlingens Arbejde.
 Artikel 99.
 Generalsekretæren kan henlede Sikkerhedsraadets Opmærksomhed paa enhver  

 Sag, der efter hans Mening kan true Opretholdelsen af den mellemfolkelige  

 Fred og Sikkerhed.
 Artikel 100.
1. I Udøvelsen af deres Pligter maa Generalsekretæren  

 og Personalet ikke søge eller modtage Instruktioner fra nogen Regering eller  

 fra nogen anden Myndighed udenfor Organisationen.
De skal afholde sig fra  

 enhver Virksomhed, som maatte være uforenelig med deres Stilling som  

 mellemfolkelige Embedsmænd, der kun er ansvarlige overfor Organisationen.
 2. Hvert Medlem af de Forenede Nationer forpligter sig  

 til at respektere sig til at respektere den udelukkende mellemfolkelige  

 Karakter af Generalsekretærens og Personalets Funktioner og til ikke at søge  

 at øve Indflydelse paa dem ved Udførelse af deres Hverv.
 Artikel 101.
 1. Personalet udnævnes af Generalsekretæren i Henhold  

 til de af Plenarforsamlingen fastsatte Regler.
2. Kvalificeret Personale ansættes fast ved det  

 økonomiske og sociale Raad, ved Formynderskabsraadet og, i fornødent Omfang,  

 ved andre af de Forenede Nationers Organer.
Dette Personale udgør en Del af  

 Sekretariatet.
3. Det afgørende Synspunkt for Ansættelse af  

 Personalet og for Fastsættelse af Tjenestevilkaarene skal være Nødvendigheden  

 af at opnaa den højeste Grad af Dygtighed, Sagkundskab og Retskaffenhed.
Der  

 skal ogsaa tages passende Hensyn til Vigtigheden af at rekruttere Personalet  

 paa en saa omfattende geografisk Basis som muligt.
BLANDEDE BESTEMMELSER Artikel 102.
 1. Enhver Traktat og enhver mellemfolkelig  

 Overenskomst, der afsluttes af noget Medlem af de Forenede Nationer, efter at  

 nærværende Pagt er traadt i Kraft, skal saa snart som muligt indregistreres i  

 Sekretariatet og offentliggøres af dette.
 2. Ingen Deltager i en saadan Traktat eller  

 mellemfolkelig Overenskomst, som ikke er blevet indregistreret i  

 Overensstemmelserne i denne Artikels Pkt. 1, kan paaberaabe sig den  

 paagældende Traktat eller Overenskomst overfor noget af de Forenede Nationers  

 Organer.
 Artikel 103.
 I Tilfælde af Konflikt mellem de Forpligtelser, der paahviler de Forenede  

 Nationers Medlemmer ifølge denne Pagt, og deres Forpligtelser ifølge enhver  

 anden mellemfolkelig Overenskomst gaar deres Forpligtelser ifølge denne Pagt  

 forud for de sidstnævnte.
 Artikel 104.
 Organisationen skal paa ethvert Medlems Territorium have en saadan  

 Retsstilling, som maatte være nødvendig til Udøvelsen af dens Funktioner og  

 til Gennemførelsen af dens Formaal.
 Artikel 105.
 1. Organisationen skal paa ethvert Medlems Territorium  

 nyde saadanne Forrettigheder og Immuniteter, som er nødvendige til  

 Gennemførelsen af Formaal.
 2. Repræsentanter for Medlemmerne af de Forenede  

 Nationer og Organisationens Embedsmænd skal ligeledes nyde de Forrettigheder  

 og Immuniteter, som er nødvendige for den uafhængige Udøvelse af deres  

 Funktioner i Tilknytning til Organisationen.
 3. Plenarforsamlingen kan fremsætte Forslag med  

 Henblik paa Fastsættelse af Enkelthederne vedrørende Anvendelsen af denne  

 Artikels Pkt. 1 og 2 eller kan foreslaa Medlemmer af de Forenede Nationer  

 Overenskomster desangaaende.
OVERGANGSBESTEMMELSER VEDRØRENDE SIKKERHED Artikel 106.
 Indtil Ikrafttræden af saadanne særlige i Artikel 43 omhandlede  

 Overenskomster, som efter Sikkerhedsraadets Mening sætter det i Stand til at  

 begynde at udføre sine Opgaver ifølge Artikel 42, skal Deltagerne i den i  

 Moskva den 30. Oktober 1943 undertegnede Fire-Nationers Erklæring samt  

 Frankrig, i Overensstemmelse med nævnte Erklærings Pkt. 5, raadføre sig med  

 hverandre og, naar Omstændighederne kræver det, med andre Medlemmer af de  

 Forenede Nationer med Henblik paa saadan fælles Optræden paa Organisationens  

 Vegne, der maatte være nødvendig til Opretholdelse af mellemfolkelig Fred og  

 Sikkerhed.
 Artikel 107.
 Ingen Bestemmelse i nærværende Pagt skal medføre Ugyldighed af eller  

 udelukke Foranstaltninger iværksat eller godkendt som Resultat af den anden  

 Verdenskrig af de for saadanne Foranstaltninger overfor nogen Stat, som under  

 nævnte Krig har været Fjende af nogen af de Stater, der har undertegnet  

 Pagten.
ÆNDRINGER Artikel 108.
 Ændringer til nærværende Pagt skal træde i Kraft for alle Medlemmer af de  

 Forenede Nationer, naar de er blevet vedtaget af to Trediedele af Medlemmerne  

 af Plenarforsamlingen og ratificeret af to Trediedele af de Forenede  

 Nationers Medlemmer, derunder alle de faste Medlemmer af Sikkerhedsraadet, i  

 Overensstemmelse med deres respektive forfatningsmæssige Fremgangsmaader.
 Artikel 109.
1. En Generalkonference af de Forenede Nationers  

 Medlemmer med det Formaal at revidere nærværende Pagt kan afholdes paa et  

 Tidspunkt og et Sted, der vil være at fastsætte af Plenarforsamlingen med to  

 Trediedeles Flertal og ved Vedtagelse af hvilke som helst syv Medlemmer af  

 Sikkerhedsraadet.
Hvert Medlem af de Forenede Nationer skal have een Stemme  

 ved Konferencen.
 2. Enhver Ændring i nærværende Pagt, der er foreslaaet  

 af Konferencen med to Trediedeles Flertal, skal træde i Kraft, naar den er  

 ratificeret af to Trediedele af de Forenede Nationers Medlemmer, derunder  

 alle de faste Medlemmer af Sikkerhedsraadet, i Overensstemmelse med deres  

 respektive forfatningsmæssige Fremgangsmaader.
 3. Hvis en saadan Konference ikke har været afholdt  

 inden Plenarforsamlingens tiende aarlige Samling efter nærværende Pagts  

 Ikrafttræden, skal Forslag om Indkaldelse af en saadan Konference sættes paa  

 Dagsordenen for Plenarforsamlingens nævnte Samling, og Konferencen skal da  

 afholdes, hvis Flertallet af Plenarforsamlingens Medlemmer og hvilke som  

 helst syv Medlemmer af Sikkerhedsraadet beslutter det.
RATIFIKATION OG UNDERSKRIFT Artikel 110.
 1. Nærværende Pagt skal ratificeres af  

 Signatarstaterne i Overensstemmelse med deres respektive forfatningsmæssige  

 Fremgangsmaader.
 2. Ratifikationerne skal deponeres hos Amerikas  

 Forenede Staters Regering, der skal notificere alle Signatarstaterne om hver  

 enkelt Deponering saavel som Organisationens Generalsekretær, naar denne er  

 blevet udnævnt.
3. Nærværende Pagt skal træde i Kraft, naar Republiken  

 Kinas, Frankrigs, De socialistiske Sovjetrepublikers Unions, det Forenede  

 Kongerige Storbritannien og Nord Irlands og Amerikas Forenede Staters  

 Ratifikationer tillige med et Flertal af de andre Signatarstaters  

 Ratifikationer er blevet deponeret.
En Protokol om de deponerede  

 Ratifikationer skal derefter oprettes af Amerikas Forenede Staters Regering,  

 som skal sende alle Signatarstaterne Kopier af denne.
 4. De Stater, som har underskrevet nærværende Pagt, og  

 som ratificerer den, efter at den er traadt i Kraft, vil blive oprindelige  

 Medlemmer af de Forenede Nationer paa den Dato, deres respektive  

 Ratifikationer bliver deponeret.
 Artikel 111.
Nærværende Pagt, af hvilken de kinesiske, franske, russiske, engelske og  

 spanske Tekster er lige autentiske, skal forblive deponeret i Amerikas  

 Forenede Staters Regerings Arkiv.
Behørigt bekræftede Kopier deraf skal af  

 nævnte Regering tilstilles Regeringerne for de andre Signatarstater.
 TIL BEKRÆFTELSE HERAF har de Forenede Nationers Regeringers Repræsentanter  

 undertegnet nærværende Pagt.
 SKET i Byen San Francisco den seksogtyvende Dag i Juni, Nittenhundrede og  

 Femogfyrre.
STATUT FOR DEN MELLEMFOLKELIGE DOMSTOL ----------------- Artikel 1.
 DEN MELLEMFOLKELIGE DOMSTOL, oprettet ved de Forenede Nationers Pagt som  

 de Forenede Nationers vigtigste dømmende Organ, skal træde sammen og virke i  

 Overensstemmelse med Bestemmelserne i nærværende Statut.
RETTENS SAMMENHÆNG Artikel 2.
 Domstolen skal sammensættes af uafhængige Dommere, der vælges uden Hensyn  

 til deres Nationalitet blandt Personer, der nyder den højeste moralske  

 Anseelse, og som opfylder de Betingelser, der i deres eget Land kræves for at  

 beklæde de højeste Dommerembeder, eller som er Retskyndige af anerkendt  

 Sagkundskab i mellemfolkelig Ret.
 Artikel 3.
 1. Domstolen bestaar af femten Medlemmer, af hvilke  

 der ikke maa være to, som er Statsborgere i den samme Stat.
 2. En Person, som med Medlemsskab af Domstolen for Øje  

 vilde kunne anses som Statsborger i mere end een Stat, skal betragtes som  

 Statsborger i den Stat, i hvilken han sædvanligvis udøver borgerlige og  

 politiske Rettigheder.
 Artikel 4.
 1. Medlemmerne af Domstolen vælges af  

 Plenarforsamlingen og af Sikkerhedsraadet paa Grundlag af en Liste af  

 Personer, der foreslaas af hver Lands Gruppe af Dommere i den faste  

 Voldgiftsret overensstemmende med nedenstaaende Regler.
 2. Med Hensyn til Medlemmer af de Forenede Nationer,  

 som ikke er repræsenterede i den faste Voldgiftsret, foreslaas Kandidaterne  

 af disse Landes Grupper, som udpeges i dette Øjemed af deres Regeringer paa  

 de samme Vilkaar, som de, der er fastsat for Voldgiftsrettens Medlemmer i  

 Artikel 44 i Haagerkonventionen af 1907 om fredelig Bilæggelse af  

 mellemfolkelige Stridigheder.
 3. I Mangel af særlig Aftale fastsætter  

 Plenarforsamlingen efter Forslag af Sikkerhedsraadet de Betingelser,  

 hvorunder en Stat, der har antaget Domstolens Statut, men ikke er Medlem af  

 de Forenede Nationer, kan deltage i Valget af Domstolens Medlemmer.
 Artikel 5.
 1. Senest tre Maaneder inden Tidspunktet for Valget  

 opfordrer de Forenede Nationers Generalsekretær skriftligt de Medlemmer af  

 den faste Voldgiftsret, som tilhører de Stater, der er Deltagere i nærværende  

 Statut, saavelsom Medlemmerne af de Nationale Grupper, der er udpeget i  

 Overensstemmelse med Artikel 4, Pkt. 2, til, hver Gruppe for sig, indenfor en  

 nærmere fastsat Frist at foreslaa saadanne Personer, som er egnede til at  

 være Medlemmer af Domstolen.
2. Ingen Gruppe kan i noget Tilfælde foreslaa mere end  

 fire Personer, hvoraf højst to af dens egen Nationalitet.
I intet Tilfælde  

 kan der foreslaas et større Antal Kandidater end det dobbelte af de Pladser,  

 som kan besættes.
 Artikel 6.
 Det henstilles til hvert Lands Gruppe, at den, forinden den udpeger disse  

 Kandidater, raadspørger den højeste Domstol, de juridiske Fakulteter og  

 Højskoler, de nationale Akademiers og de nationale Afdelinger af  

 mellemfolkelige Akademier, som giver sig af med Retsstudiet.
 Artikel 7.
1. Generalsekretæren affatter i alfabetisk Orden en  

 Liste over alle saaledes foreslaaede Personer.
Bortset fra det i Artikel 12,  

 Pkt. 2 omhandlede Tilfælde kan alene de paa denne Liste opførte Personer  

 vælges til Medlemmer af Domstolen.
 2. Generalsekretæren forelægger denne Liste for  

 Plenarforsamlingen og for Sikkerhedsraadet.
 Artikel 8.
 Plenarforsamlingen og Sikkerhedsraadet vælger uafhængigt af hinanden  

 Domstolens Medlemmer.
 Artikel 9.
 Ved ethvert Valg, skal de, som foretager Valget, have for Øje, at de  

 Personer, der vælges til Medlemmer af Domstolen, ikke blot hver for sig  

 opfylder de stillede Betingelser, men ogsaa i Forening frembyder Sikkerhed  

 for, at Civilisationens Hovedformer og de vigtigste Retssystemer i Verden  

 bliver repræsenteret deri.
 Artikel 10.
 1. Som valgte anses de, der har opnaaet absolut  

 Stemmeflertal i Plenarforsamlingen og Sikkerhedsraadet.
 2. Der skal ikke ved nogen Afstemning af  

 Sikkerhedsraadet, hvad enten den drejer sig om Valget af Dommere eller  

 Udpegningen af Medlemmer til det i Artikel 12 omhandlede Fællesudvalg, være  

 nogensomhelst Forskel mellem faste og ikke-faste Medlemmer af  

 Sikkerhedsraadet.
 3. I Tilfælde af, at mere end een Statsborger i den  

 samme Stat opnaar absolut Stemmeflertal baade i Plenarforsamlingen og i  

 Sikkerhedsraadet, skal alene den ældste af dem anses som valgt.
 Artikel 11.
 Hvis der efter det første Valgmøde endnu er Pladser at besætte, foretages  

 der paa samme Maade et andet Valg og, hvis det er nødvendigt, et tredje Valg.
 Artikel 12.
 1. Hvis der efter det tredje Valgmøde endnu er Pladser  

 at besætte, kan der til ethvert Tidspunkt efter Anmodning enten af  

 Plenarforsamlingen eller Sikkerhedsraadet nedsættes et Fællesudvalg af seks  

 Medlemmer, hvoraf de tre er udpeget af Plenarforsamlingen og de tre af  

 Sikkerhedsraadet, med det Formaal at stille Forslag med absolut Flertal om  

 Besættelse af hver enkelt ledig Plads til særskilt Antagelse i  

 Plenarforsamlingen og i Sikkerhedsraadet.
 2. Fællesudvalget kan paa denne Liste opføre Navnet  

 paa enhver Person, der opfylder de stillede Betingelser, og som opnaar  

 Enstemmighed, selvom han ikke var opført paa den i Artikel 7 omhandlede  

 Liste.
 3. Hvis Fællesudvalget kommer til det Resultat, at det  

 ikke vil lykkes at sikre Valget, skal de allerede valgte Medlemmer af  

 Domstolen indenfor et af Sikkerhedsraadet fastsat Tidspunkt besætte de ledige  

 Pladser ved Valg blandt de Personer, som har opnaaet Stemmer enten i  

 Plenarforsamlingen eller i Sikkerhedsraadet.
 4. Hvis Stemmerne blandt Dommerne staar lige, skal den  

 ældste Dommers Stemme gøre Udslaget.
 Artikel 13.
 1. Domstolens Medlemmer vælges for ni Aar og kan  

 genvælges; forsaavidt angaar de ved det første Valg til Domstolen valgte  

 Dommere skal Funktionstiden for fem Dommere dog udløbe efter tre Aars Forløb,  

 og Funktionstiden for fem andre Dommere udløbe efter seks Aars Forløb.
 2. De Dommere, hvis Funktionstid skal udløbe efter  

 Forløbet af de ovenfor nævnte Begyndelsesperioder af tre eller seks Aar, skal  

 udvælges ved Lodtrækning, der skal foretages af Generalsekretæren umiddelbart  

 efter, at det første Valg har fundet Sted.
3. Medlemmerne af Domstolen forbliver i deres  

 Stilling, indtil andre er valgt i deres Sted.
Efter at saadant Valg har  

 fundet Sted, skal de dog afslutte Behandlingen af saadanne Sager, som de  

 allerede har paabegyndt.
4. I Tilfælde af, at et Medlem af Domstolen trækker  

 sig tilbage, skal Meddelelse herom tilstilles Domstolens Formand til  

 Oversendelse til Generalsekretæren.
Denne sidstnævnte Underretning medfører,  

 at Stillingen er ledig.
 Artikel 14.
 Ledige Pladser besættes paa samme Maade som ved det første Valg med  

 Forbehold af følgende Bestemmelse: Inden en Maaned, efter at Pladsen er  

 blevet ledig, skal Generalsekretæren udsende de i Artikel 5 foreskrevne  

 Opfordringer, og Dagen for Valget skal fastsættes af Sikkerhedsraadet.
 Artikel 15.
 Et Medlem af Domstolen, som vælges i Stedet for et Medlem, hvis  

 Funktionstid endnu ikke er udløbet, fuldender sin Forgængers Funktionstid.
 Artikel 16.
 1. Domstolens Medlemmer kan ikke udøve nogen politisk  

 eller administrativ Virksomhed eller have nogen anden Beskæftigelse af faglig  

 Art.
 2. I Tvivlstilfælde træffer Domstolen Afgørelse.
 Artikel 17.
 1. Domstolens Medlemmer kan ikke udøve Hvervet som  

 Agent, Raadgiver eller Sagfører i nogen Sag.
 2. De kan ikke tage Del i Behandlingen af nogen Sag, i  

 hvilken de tidligere har taget aktiv Del som den ene af Parternes Agenter,  

 Raadgivere eller Sagførere eller som Medlemmer af nogen national eller  

 mellemfolkelig Domstol, af en Undersøgelseskommission eller i nogen anden  

 Egenskab.
 3. I Tvivlstilfælde træffer Domstolen Afgørelse.
 Artikel 18.
 1. Domstolens Medlemmer kan ikke afsættes, medmindre  

 de efter de andre Medlemmers enstemmige Opfattelse har ophørt med at opfylde  

 de stillede Betingelser.
 2. Generalsekretæren skal underrettes officielt herom  

 af Retsskriveren.
 3. Denne Meddelelse medfører, at Pladsen betragtes som  

 ledig.
 Artikel 19.
 Domstolens Medlemmer nyder under Udøvelsen af deres Hverv de diplomatiske  

 Forrettighede og Immuniteter.
 Artikel 20.
 Ethvert Medlem af Domstolen skal forinden at træde i Virksomhed i et  

 offentligt Møde afgive en højtidelig Erklæring om at ville udføre sit Hverv  

 upartisk og samvittighedsfuldt.
 Artikel 21.
 1. Domstolen vælger sin Formand og sin Næstformand for  

 tre Aar; de kan genvælges.
 2. Domstolen udnævner sin Retsskriver og kan træffe  

 Bestemmelser om Udnævnelse af saadanne andre Embedsmænd, som maatte være  

 nødvendige.
 Artikel 22.
1. Domstolens Sæde skal være i Haag.
Dette skal dog  

 ikke forhindre Domstolen i at træde sammen og udøve sin Virksomhed  

 andetsteds, naarsomhelst Domstolen anser det for ønskeligt.
 2. Formanden og Retsskriveren skal have Bopæl ved  

 Domstolens Sæde.
 Artikel 23.
 1. Domstolen er til Stadighed samlet, bortset fra  

 Retsferierne, hvis Tidspunkter og Varighed fastsættes af Domstolen.
 2. Domstolens Medlemmer har Ret til regelmæssig Orlov,  

 hvis Tidspunkt og Varighed fastsættes af Domstolen under Hensyntagen til  

 Afstanden mellem Haag og hver enkelt Dommers Hjem.
 3. Domstolens Medlemmer skal, bortset fra Orlov,  

 Forhindring paa Grund af Sygdom eller enden alvorlig Aarsag, som behørigt  

 begrundes overfor Formanden, til enhver Tid være til Raadighed for Domstolen.
 Artikel 24.
 1. Hvis et af Domstolens Medlemmer af særlige Grunde  

 ikke mener at burde tage Del i Paadømmelsen af en bestemt Sag, meddeler han  

 dette til Formanden.
 2. Hvis Formanden mener, at et af Rettens Medlemmer af  

 særlige Grunde ikke bør tage Del i Behandlingen af en bestemt Sag,  

 underretter han den paagældende derom.
 3. Hvis der i saadanne Tilfælde bestaar Meningsforskel  

 mellem det paagældende Medlem af Domstolen og Formanden, træffer Domstolen  

 Afgørelse.
 Artikel 25.
 1. Forsaavidt andet ikke udtrykkelig er bestemt i  

 nærværende Statut, udøver Domstolen sin Virksomhed i Møder, hvori alle dens  

 Medlemmer er tilstede.
 2. Med Forbehold af, at det Antal Dommere, der er til  

 Raadighed for at gøre Domstolen beslutningsdygtig, ikke derved bringes under  

 elleve, kan Domstolens Reglement fastsætte, at en eller flere Dommere, efter  

 Omstændighederne og paa Omgang, kan fritages for at give Møde.
 3. Et Antal af ni Dommere er tilstrækkeligt til at  

 gøre Domstolen beslutningsdygtig.
 Artikel 26.
 1. Domstolen kan naarsomhelst nedsætte en eller flere  

 Afdelinger, der bestaar af i det mindste tre Dommere, eftersom Domstolen  

 maatte bestemme, til Behandling af særlige Arter af Sager, for Eksempel Sager  

 vedrørende Arbejdsforhold og Sager vedrørende Transit og Samfærdsel.
2. Domstolen kan naarsomhelst nedsætte en Afdeling til  

 Behandling af en bestemt Sag.
Antallet af Dommere i en saadan Afdeling skal  

 fastsættes af Domstolen med Godkendelse af Parterne.
 3. Sager skal behandles og afgøres af de i nærværende  

 Artikel omhandlede Afdelinger, hvis Parterne fremsætter Begæring derom.
 Artikel 27.
 En Dom afsagt af en af de i Artiklerne skal betragtes som afsagt af  

 Domstolen.
 Artikel 28.
 De i Artiklerne 26 og 29 omhandlede Afdelinger kan med Parternes Samtykke  

 træde sammen og udøve deres Virksomhed andetsteds end i Haag.
 Artikel 29.
 For at fremme en hurtig Behandling af Sagerne opretter Domstolen hvert Aar  

 en Afdeling bestaaende af fem Dommere, som har til Opgave at behandle Sagerne  

 efter en afkortet Retsforhandling, naar Parterne fremsætter Begæring derom.  

 Endvidere skal to Dommere udvælges for at afløse Dommere, som maatte være ude  

 af Stand til at tage Sæde.
 Artikel 30.
1. Domstolen fastsætter i et Reglement den  

 Fremgangsmaade, hvorefter den udøver sin Virksomhed.
Den træffer navnlig  

 Bestemmelse om sin Retsbehandling.
 2. Domstolens Reglement kan give Bestemmelser om  

 Meddommere, som kan tage Sæde sammen med Domstolen eller i enhver af  

 Afdelingerne uden Stemmeret.
 Artikel 31.
 1. Dommere af en af Parternes Nationalitet, bevarer  

 Retten til at deltage i Behandlingen af den Sag, som er forelagt Domstolen.
 2. Hvis der i Domstolen sidder er Dommer af den ene  

 Parts Nationalitet, kan enhver anden Part udpege en Person efter eget Valg  

 til at deltage i Sagens Behandling som Dommer.Denne bør Fortrinsvis tages  

 blandt saadanne Personer, som har været bragt i Forslag i Henhold til  

 Artiklerne 4 og 5.
 3. Hvis der i Domstolen ikke sidder nogen Dommer af  

 Parternes Nationalitet, kan hver af Parterne udpege en Dommer paa samme Maade  

 som foreskrevet under det foregaaende Punkt.
4. Nærværende Artikel finder Anvendelse i de i  

 Artiklerne 26 og 29 omhandlede Tilfælde.
I saadanne Tilfælde skal Formanden  

 anmode en eller om nødvendigt to af de Medlemmer af Domstolen, der udgør  

 Afdelingen, om at overlade deres Pladser til Medlemmer af Domstolen af de  

 interesserede Parters Nationalitet og, hvis saadanne ikke findes eller er  

 forhindrede, til Dommere, der særligt er udpeget af Parterne.
5. Naar flere Parter optræder sammen under en Sag,  

 anses de ved Anvendelsen af de ovennævnte Bestemmelser kun som een Part.
I  

 Tvivlstilfælde træffer Domstolen Afgørelse.
6. Dommere, som er udpeget paa den i nærværende  

 Artikels Punkter 2, 3 og 4 omhandlede Maade, skal opfylde de i nærværende  

 Status Artikler 2; 17, Pkt. 2; 20 og 24 omhandlede Forskrifter.
De deltager i  

 Sagens Afgørelse paa fuldkommen lige Fod med de andre Dommere.
 Artikel 32.
 1. Domstolens Medlemmer erholder et aarligt Vederlag.
 2. Formanden erholder et særligt aarligt Honorar.
 3. Næstformanden erholder et særligt Honorar for hver  

 Dag, han udfører Formandens Funktioner.
 4. Dommere, som udpeges i Henhold til Artikel 31  

 udover Domstolens egne Medlemmer, erholder en Godtgørelse for hver Dag, de  

 udøver deres Funktioner.
5. Disse Vederlag, Honorarer og Godtgørelser  

 fastsættes af Plenarforsamlingen.
De kan ikke nedsættes under Funktionstiden.
 6. Retsskriverens Lønning, fastsættes af  

 Plenarforsamlingen efter Forslag af Domstolen.
 7. Et af Plenarforsamlingen vedtaget Reglement  

 fastsætter de nærmere Betingelser, hvorunder Pension kan ydes Domstolens  

 Medlemmer og Retsskriveren, saavelsom de Betingelser, hvorunder Domstolens  

 Medlemmer og Retsskriveren faar deres Rejseudgifter godtgjort.
 8. De ovennævnte Vederlag, Godtgørelser og Honorarer  

 er fritaget for enhver Beskatning.
 Artikel 33.
 De med Domstolen forbundne Omkostninger afholdes af de Forenede Nationer  

 paa den Maade som Plenarforsamlingen beslutter.
DOMSTOLENS MYNDIGHEDSOMRAADE Artikel 34.
 1. Kun Stater kan optræde som Parter for Domstolen.
 2. I Overensstemmelse med de i Domstolens Reglement  

 indeholdte Bestemmelser kan Domstolen anmode de offentlige mellemfolkelige  

 Organisationer om Oplysninger vedrørende de Sager, der er indbragt for den,  

 og skal ligeledes modtage saadanne Oplysninger, der forelægges den af disse  

 Organisationer paa deres eget Initiativ.
 3. Naar der i en Sag for Domstolen er rejst Spørgsmaal  

 om Fortolkningen af en offentlig mellemfolkelig Organisations  

 Oprettelsesstatut eller af en i Henhold til denne indgaaet mellemfolkelig  

 Overenskomst, skal Retsskriveren give den paagældende Organisation Meddelelse  

 derom og tilstille denne Genparter af hele den skriftlige Retsforhandling.
 Artikel 35.
 1. Domstolen staar aaben for Stater, der er Deltagere  

 i nærværende Statut.
 2. De nærmere Vilkaar, paa hvilke den skal staa aaben  

 for andre Stater, fastsættes under Forbehold af de særlige Forskrifter i de  

 gældende Traktater af Sikkerhedsraadet; dog maa Parterne i Intet Tilfælde  

 være stillet ulige for Domstolen.
3. Naar en Stat, som ikke er Medlem af de Forenede  

 Nationer, er Part i en Sag, skal Domstolen fastsætte det Tilskud til  

 Domstolens Omkostninger, som denne Part skal bære.
Denne Bestemmelse finder  

 dog ikke Anvendelse, hvis vedkommende Stat bærer en Del af Domstolens  

 Udgifter.
 Artikel 36.
 1. Domstolens Myndighedsomraade udstrækker sig til  

 alle Sager, som Parterne forelægger den, saavelsom til alle de Tilfælde,  

 hvorom der særlig er truffet Bestemmelse i de Forenede Nationers Pagt eller i  

 de gældende Traktater og Konventioner.
 2. De Stater, der er Deltagere i nærværende Statut,  

 kan naarsomhelst erklære, at de anerkender som bindende ipso facto og  

 uden særlig Overenskomst, i Forhold til enhver anden Stat, som antager den  

 sam me Forpligtelse, Domstolens Domsmyndighed i alle Retstvister vedrørende:
a.
Fortolkningen af en Traktat.
b.
Ethvert Spørgsmaal, som angaar mellemfolkelig Ret.
c.
Tilstedeværelsen af enhver Kendsgerning, som, hvis den forelaa, vilde  

 udgøre et Brud paa en mellemfolkelig Forpligtelse.
d.
Arten og Omfanget af den Erstatning, som bør ydes paa Grund af et Brud  

 paa nogen mellemfolkelig Forpligtelse.
 3. De ovennævnte Erklæringer kan afgives enten  

 ubetinget eller paa Betingelse af Gensidighed med Hensyn til flere eller  

 visse Stater eller for et bestemt Tidsrum.
 4. Saadanne Erklæringer skal deponeres hos de Forenede  

 Nationers Generalsekretær, som skal oversende Kopier af disse til Deltagerne  

 i Statutten og Retsskriveren.
 5. Erklæringer, der er afgivet i Henhold til Artikel  

 36 i Statutten for den faste Domstol for mellemfolkelig Retspleje, og som  

 stadig er i Kraft, skal, i Forholdet mellem Deltagerne i nærværende Statut,  

 betragtes som Antagelse af Domstolens bindende Domsmyndighed for den Periode,  

 for hvilken Erklæringerne endnu er gældende og i Overensstemmelse med disse  

 Bestemmelser.
 6. Retten afgør selv Tvistigheder, som maatte opstaa  

 med Hensyn til Spørgsmaalet om dens Myndighedsomraade.
 Artikel 37.
 Naar en gældende Traktat eller Konvention indeholder Bestemmelse om  

 Henvisning af en Sag til en Domstol, som skulde oprettes af Folkeforbundet,  

 eller til den faste Domstol for mellemfolkelig Retspleje, skal Sagen i  

 Forholdet mellem Deltagerne i nærværende Statut henvises til den  

 mellemfolkelige Domstol.
 Artikel 38.
 1. Domstolen, hvis Opgave er at afgøre de Tvister, der  

 forelægges den, i Overensstemmelse med mellemfolkelig Ret, skal anvende:
a.
Mellemfolkelige Konventioner af almindelig eller særlig Art, som  

 hjemler Regler, der udtrykkelig er anerkendt af de stridende Stater.
b.
Den mellemfolkelige Sædvane som Udtryk for en almindelig Praksis, der  

 er anerkendt som Retsregel.
c.
De almindelige Retsgrundsætninger, som anerkendes af civiliserede  

 Nationer.
d.
Med den Begrænsning, som følger af Artikel 59, Retsafgørelse samt de  

 forskellige Nationers mest ansete Forfatteres Meninger som Hjælpemiddel ved  

 Konstateringen af, hvad der er gældende Ret.
 2. Nærværende Bestemmelse skal ikke være til Hinder  

 for, at Domstolen, hvis Parterne er enige derom, kan træffe sin Afgørelse  

 efter Ret og Billighed.
RETSFORHANDLING Artikel 39.
1. Domstolens officielle Sprog er Fransk og Engelsk.  

 Hvis Parterne er enige om, at hele Retsforhandlingen skal finde Sted paa  

 Fransk, skal Dommen afsiges paa dette Sprog.
Hvis Parterne er enige om, at  

 hele Retsforhandlingen skal finde Sted paa Engelsk, skal Dommen afsiges paa  

 dette Sprog.
2. I Mangel af en Overenskomst, der fastsætter det  

 Sprog, som skal benyttes, kan Parterne i deres mundtlige Indlæg for Domstole  

 anvende det af de to Sprog, som de foretrækker, og Domstolens Kendelse skal  

 da afsiges paa Fransk og paa Engelsk.
I dette Tilfælde skal Domstolen  

 samtidig angive, hvilken af de to Tekster, der skal anses som den autentiske.
 3. Domstolen skal paa enhver Parts Anmodning tillade,  

 at den paagældende Part anvender at andet Sprog end det franske eller  

 engelske.
 Artikel 40.
 1. Sagerne indbringes for Domstolen henholdsvis ved  

 Forelæggelse af en særlig Overenskomst eller ved en Anmodning, som er rettet  

 til Retsskriveren; i begge Tilfælde skal Stridens Genstand og Sagens Parter  

 angives.
 2. Retsskriveren giver ufortøvet Meddelelse om  

 Anmodningen til alle, hvem den angaar.
 3. Han underretter ligeledes Medlemmerne af de  

 Forenede Nationer derom gennem Generalsekretæren saavelsom de andre Stater,  

 der er berettigede til at møde for Domstolen.
 Artikel 41.
 1. Hvis Domstolen mener, at Omstændighederne kræver  

 det, skal den have Ret til at angive, hvilke foreløbige Forholdsregler der  

 bør tages for at bevare den ene eller den anden Parts Rettigheder.
 2. Indtil den endelige Dom er afsagt, skal Meddelelse  

 om disse Forholdsregler ufortøvet gives Parterne og Sikkerhedsraadet.
 Artikel 42.
 1. Parterne giver Møde ved Agenter.
 2. De kan for Domstolen lade sig bistaa af Raadgivere  

 eller Sagførere.
 3. Parternes Agenter, Raadgivere og Sagførere, der  

 møder for Domstolen, skal nyde de til den uafhængige Udøvelse af deres  

 Funktioner nødvendige Forrettigheder og Immuniteter.
 Artikel 43.
 1. Retsforhandlingen har 2 Afsnit, en skriftlig og en  

 mundtlig.
 2. Den skriftlige Forhandling bestaar deri, at der  

 meddeles saavel Domstolen som Modparten Fremstillinger, Modfremstillinger og  

 i paakommende Tilfælde Besvarelser deraf, saavel som alle andre Aktsstykker  

 og Dokumenter, som paaberaabes.
 3. Meddelelsen finder Sted gennem Retsskriveren i den  

 Orden og med de Frister,som fastsættes af Domstolen.
 4. Ethvert Aktstykke, som fremlægges af den ene af  

 Parterne, skal i bekræftet Genpart tilstilles den anden Part.
 5. Den mundtlige Forhandling bestaar deri, at  

 Domstolen hører Vidner, Sagkyndige, Agenter, Raadgivere og Sagførere.
 Artikel 44.
 1. Naar der skal gives nogen Meddelelse til andre  

 Personer, end Agenterne, Raadgiverne og Sagførerne, henvender Domstolen sig  

 direkte til Regeringen for den Stat, paa hvis Omraade Meddelelsen skal finde  

 Sted.
 2. Paa samme Maade forholdes der, hvis der skal  

 optages Bevis paa Stedet.
 Artikel 45.
 Den mundtlige Forhandling ledes af Formanden eller i hans Fraværelse af  

 Næstformanden; er ogsaa denne forhindret, ledes den af den ældste af de  

 tilstedeværende Dommere.
 Artikel 46.
 Den mundtlige Forhandling er offentlig, medmindre Domstolen beslutter  

 noget andet, eller begge Parter begærer, at Offentligheden udelukkes.
 Artikel 47.
 1. Over hver Retsforhandling føres der en Protokol,  

 som undertegnes af Retsskriveren og Formanden.
 2. Alene denne Protokol skal have autentisk Karakter.
 Artikel 48.
 Retten fastsætter nærmere Regler om Retsforhandlingens Gang og bestemmer,  

 i hvilken Form og med hvilke Frister hver Part skal afslutte sin  

 Fremstilling; den træffer alle Forholdsregler, som Bevisoptagelsen medfører.
 Artikel 49.
Domstolen kan, selv inden den mundtlige Forhandling, opfordre Agenterne  

 til at fremlægge ethvert Aktstykke eller tilvejebringe enhver nærmere  

 Forklaring.
I Tilfælde af Nægtelse skal denne føres til Protokol.
 Artikel 50.
 Domstolen kan til ethvert Tidspunkt overlade en Undersøgelse eller  

 sagkyndig Bedømmelse til enhver Person, Korporation, Bureau, Kommission eller  

 Organ efter sit eget Valg.
 Artikel 51.
 Under den mundtlige Forhandling kan alle hensigtsmæssige Spørgsmaal rettes  

 til Vidnerne og de Sagkyndige under de nærmere Betingelser, som Domstolen  

 fastsætter i det i Artikel 30 omhandlede Reglement.
 Artikel 52.
 Efter at have modtaget Beviserne og Vidnesbyrdene indenfor de af Domstolen  

 fastsatte Frister kan denne afskære alle nye Bevisligheder eller Dokumenter,  

 som en af Parterne maatte ønske at fremlægge uden den anden Parts Samtykke.
 Artikel 53.
 1. Naar den ene af Parterne ikke giver Møde eller  

 undlader at gøre sine Synspunkter gældende, kan den anden Part forlange, at  

 Domstolen afgør Sagen i Overensstemmelse med dens Paastand.
 2. Forinden Domstolen tager dette til Følge, skal den  

 forvisse sig om, ikke blot, at den har Myndighed til at behandle Sagen i  

 Henhold til Artiklerne 36 og 37, men ogsaa, at Paastanden er saglig og retlig  

 begrundet.
 Artikel 54.
 1. Naar Agenterne, Raadgiverne og Sagførerne under  

 Domstolens Tilsyn har gjort alle de Synspunkter gældende, som de anser for  

 hensigtsmæssige, erklærer Formanden den mundtlige Forhandling for sluttet.
 2. Domstolen trækker sig tilbage for at votere.
 3. Domstolens Voteringer er og forliver hemmelige.
 Artikel 55.
 1. Domstolens Beslutninger træffes ved Stemmeflerhed  

 af de nærværende Dommere.
 2. Hvis Stemmerne staar lige, gør Formandens eller  

 hans Stedfortræders Stemme Udslaget.
 Artikel 56.
 1. Afgørelsen skal begrundes.
 2. Den angiver Navnene paa de Dommere, som har  

 deltaget i Afgørelsen.
 Artikel 57.
 Hvis Afgørelsen helt eller delvis ikke udtrykker Dommernes enstemmige  

 Opfattelse, skal enhver Dommer have Ret til at vedføje en Fremstilling af sin  

 særlige Opfattelse.
 Artikel 58.
Afgørelsen undertegnes af Formanden og Retsskriveren.
Den oplæses i et  

 offentligt Møde, hvortil Agenterne paa behørig Maade er indkaldt.
 Artikel 59.
 Domstolens Afgørelse er kun bindende for de stridende Parter og for den  

 Sag, som er blevet afgjort.
 Artikel 60.
Afgørelsen er endelig og uden Appel.
Hvis der opstaar Meningsforskel med  

 Hensyn til Afgørelsens Forstaaelse eller Rækkevidde den paa Begæring af nogen  

 af Parterne.
 Artikel 61.
 1. En fornyet Prøvelse af Afgørelsen kan i paakommende  

 Tilfælde kun forlanges, hvis der fremkommer en Kendsgerning af saadan  

 Beskaffenhed, at den er egnet til at udøve en afgørende Indflydelse, og som  

 forinden Dommens Afsigelse har været ubekendt saavel for Domstolen som for  

 den Part, der begærer den fornyede Prøvelse, uden at det er denne Parts egen  

 Fejl, at den ikke var bekendt dermed.
 2. Den fornyede Prøvelse paabegyndes ved en Kendelse  

 af Domstolen, i hvilken det udtrykkelig slaas fast, at der er fremkommet en  

 ny Kendsgerning, samt at den er af en saadan Beskaffenhed, at den hjemler  

 Sagens Genoptagelse, og som paa Grundlag heraf erklærer, at Begæringen bør  

 efterkommes.
 3. Domstolen kan gøre Paabegyndelsen af den fornyede  

 Prøvelse afhængig af, at den tidligere afsagte Dom forinden efterkommes.
 4. Begæring om fornyet Prøvelse maa fremsættes senest  

 et halvt Aar, efter at den nye Kendsgerning er fremkommet.
 5. Ingen Begæring om fornyet Prøvelse kan fremsættes,  

 naar der er forløbet 10 Aar efter Dommens Afsigelse.
 Artikel 62.
 1. Hvis en Stat mener, at den har en retlig Interesse  

 i en Sag, som behandles af Domstolen, kan den til samme rette en Anmodning om  

 Intervention.
 2. Domstolen træffer Bestemmelse herom.
 Artikel 63.
 1. Drejer Sagen sig om Fortolkningen af en Konvention,  

 i hvilken andre Stater end de stridende Parter er Deltagere, skal disse  

 uopholdelig af Retsskriveren underrettes derom.
 2. Enhver af disse Stater har da Ret til at  

 intervenere i Sagen, og hvis den benytter denne Adgang, skal den i Afgørelsen  

 indeholdte Fortolkning ligeledes være bindelse for dens Vedkommende.
 Artikel 64.
 Medmindre anden Bestemmelse træffes af Domstolen, afholder hver Part sine  

 egne Sagsomkostninger.
RESPONSA Artikel 65.
 1. Domstolen kan afgive Responsa om ethvert juridisk  

 Spørgsmaal, naar Anmodning derom fremsættes af noget Organ eller nogen  

 Institution, som ved de Forenede Nationers Pagt eller i Henhold til dennes  

 Bestemmelser maatte være bemyndiget til at fremsætte en saadan Anmodning.
2. De Spørgsmaal, hvorom der afæskes Domstolen et  

 Responsum, skal forelægges denne gennem en skriftlig Anmodning, der nøjagtigt  

 angiver det Spørgsmaal, hvorom Domstolens Responsum udbedes.
Der vedlægges  

 alle Dokumenter, som kan tjene til at belyse Spørgsmaalet.
 Artikel 66.
 1. Retsskriveren giver omgaaende alle Stater, som er  

 berettigede til at møde for Domstolen, Meddelelse om Anmodningen om det  

 paagældende Responsum.
 2. Endvidere skal Retsskriveren ved en særlig og  

 direkte Meddelelse underrette enhver Stat, der er berettiget til at møde for  

 Domstolen, eller enhver mellemfolkelig Organisation, som efter Domstolens  

 eller, hvis den ikke er samlet, efter Formandens Skøn maa anses for egnet til  

 at give Oplysninger vedrørende Spørgsmaalet, om, at Domstolen er beredt til  

 at modtage skriftlige Erklæringer indenfor en af Formanden fastsat Frist  

 eller til at paahøre mundtlige Erklæringer under et offentligt i denne  

 Anledning afholdt Møde.
 3. Hvis en af disse Stater ikke har modtaget den i  

 nærværende Artikels Pkt. 2 omhandlede særlige Meddelelse og udtrykker Ønske  

 om at forelægge en skriftlig Erklæring eller om at blive hørt, træffer  

 Domstolen Afgørelse.
4. De Stater eller Organisationer, der har afgivet  

 skriftlige eller mundtlige Erklæringer, skal have Adgang til at fremkomme med  

 Bemærkninger til de af andre Stater og Organisationer afgivne Erklæringer paa  

 den Maade, i den Udstrækning og indenfor de Tidsfrister, som Domstolen eller,  

 hvis den ikke er samlet, Formanden fastsætter i hvert enkelt Tilfælde.
I  

 dette Øjemed skal Retsskriveren i god Tid sende de skriftlige Erklæringer til  

 Stater eller Organisationer, der selv har afgivet saadanne.
 Artikel 67.
 Domstolen afgiver sine Responsa i et offentligt Møde, om hvilket  

 Generalsekretæren og Repræsentanterne for de direkte interesserede Medlemmer  

 af de Forenede Nationer, andre Stater og mellemfolkelige Organisationer i  

 Forvejen skal underrettes.
 Artikel 68.
 Ved Afgivelse af sine Responsa skal Domstolen endvidere følge saadanne af  

 nærværende Statuts Bestemmelser, som finde Anvendelse i de processuelle  

 Sager, i det Omfang, den finder dem anvendelige.
ÆNDRINGER Artikel 69.
 Ændringer til nærværende Statut skal gennemføres ved de samme  

 Fremgangsmaade, som er fastsat i de Forenede Nationers Pagt med Hensyn til  

 Ændringer til denne Pagt, dog med Forbehold af saadanne Bestemmelser, som  

 Plenarforsamlingen paa Sikkerhedsraadets Forslag maatte vedtage vedrørende  

 Deltagelse af Stater, som er Deltagere i nærværende Statut, men ikke er  

 Medlemmer af de Forenede Nationer.
 Artikel 70.
 Domstolen skal være beføjet til ved skriftlige Meddelelser til  

 Generalsekretæren at foreslaa til Overvejelse i Overensstemmelse med  

 Bestemmelserne i Artikel 69 saadanne Ændringer til nærværende Statut, som den  

 maatte anse for nødvendige.
---------------------------- Pagten hvoraf Statutten for den mellemfolkelige Domstol ifølge Pagtens  

 Artikel 92 udgør en integrerende Del, er den 26. Juni 1945 undertegnet af  

 Repræsentanterne for følgende Stater:
KINA DE SOCIALISTISKE SOVJETREPUBLIKERS UNION DET FORENEDE KONGERIGE STORBRITANNIEN OG NORDIRLAND AMERIKAS FORENEDE STATER FRANKRIG ARGENTINA AUSTRALIEN KONGERIGET BELGIEN BOLIVIA BRASILIEN DEN HVIDERUSSISKE SOCIALISTISKE SOVJETREPUBLIK CANADA CHILE COLOMBIA COSTA RICA CUBA CZEKOSLOVAKIET DANMARK DEN DOMINIKANSKE REPUBLIK ECUADOR ÆGYPTEN SALVADOR ABESSINIEN GRÆKENLAND GUATEMALA HAITI HONDURAS INDIEN IRAN IRAK LIBANON LIBERIA STORHERTUGDØMMET LUXEMBURG MEXICO KONGERIGET NEDERLANDENE NEW ZEALAND NICARAGUA KONGERIGET NORGE PANAMA PARAGUAY PERU FORBUNDSSTATEN PHILIPPINERNE SAUDI ARABIEN SYRIEN TYRKIET DEN UKRAINISKE SOCIALISTISKE SOVJETREPUBLIK DEN SYDAFRIKANSKE UNION URUGUAY VENEZUELA JUGOSLAVIEN I Henhold til Pagtens Artikel 110, Pkt. 3, træder denne i Kraft, naar  

 Republiken Kinas, Frankrigs, De socialistiske Sovjetrepublikers Unions, det  

 Forenede Kongerige Storbritannien og Nord-Irlands og Amerikas Forenede  

 Staters Ratifikationer tillige med er Flertal af de andre Signatarstaters  

 Ratifikationer er blevet deponeret hos Amerikas Forenede Staters Regering.  

 Følgende Stater har nu deponeret deres Ratifikationer hos nævnte Regering:  

 Kina, Frankrig, De socialistiske Sovjetrepublikers Union, det Forenede  

 Kongerige Storbritannien og Nord-Irland, Amerikas Forenede Stater, Argentina,  

 Brasilien, Den Hviderussiske socialistiske Sovjetrepublik, Chile, Cuba,  

 Czekoslovakiet, Danmark, den Dominikanske Republik, Ægypten, Salvador, Haiti,  

 Iran, Libanon, Luxemburg, New Zealand, Nicaragua, Paraguay, Forbundsstaten  

 Philippinerne, Polen, Saudi Arabien, Syrien, Tyrkiet, Den ukrainiske  

 socialistiske Sovjetrepublik og Jugoslavien.
 Ifølge Note af 6. November d.A. fra den herværende amerikanske Gesandt er  

 Pagten herefter traadt i Kraft den 24. Oktober 1945 Klokken 21,07 (dansk  

 Tid).
 Hvilket herved bringes til almindelig Kundskab.
 Udenrigsministeriet, den 22. November  

 1945.
 Gustav Rasmussen.
