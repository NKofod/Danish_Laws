Udbytteudlodninger gennemført i forbindelse  

 med efterfølgende aktieafståelse  spørgsmål om skatteretlig  

 kvalifikation Spørgsmål Kan Skatterådet bekræfte, at den nedenfor  

 omtalte udbytteudlodning fra C til B ikke kan kvalificeres som  

 kontantvederlag  

 i relation til en planlagt efterfølgende aktieafståelse, hvor B sælger  

 aktierne  

 i C til A? Svar Ja, se Skatterådets afgørelse og begrundelse.
Faktum Et ultimativt moderselskab, A, ejede samtlige  

 aktier i datterselskabet B, mens B ejede samtlige aktier i datterselskabet C.
 De for besvarelsen relevante dele af A-koncernen  

 så således ud som følger:
 Det var blandt  

 andet oplyst, at der ønskedes gennemført en udbytteudlodning fra C til B, der  

 var omfattet af selskabsskattelovens § 13, stk. 1, nr. 2, hvorefter aktierne  

 i  

 C ønskedes afhændet til A.
 Herudover var  

 det oplyst hvilke forretningsmæssige overvejelser m.v., der lå bag  

 udbytteudlodningen og aktieafståelsen.
SKATs  

 indstilling og begrundelse Det fremgår af  

 gennemgangen i rådgivers vurdering, at udbytteudlodningen fra C til B er  

 omfattet af selskabsskattelovens § 13, stk. 1, nr. 2.
 Det centrale for  

 besvarelsen af spørgsmålet i nærværende sag er herefter samspillet mellem  

 reglerne i selskabsskattelovens § 13, stk. 1, nr. 2, og  

 aktieavancebeskatningslovens  

 § 8. Der er med andre ord tale om, hvorvidt en forudgående skattefri  

 udbytteudlodning kan omkvalificeres til en del af afståelsessummen i  

 forbindelse med en efterfølgende afståelse af aktierne i det  

 udbytteudloddende  

 selskab.
 Den af rådgiver  

 påberåbte Højesteretsdom i Finwill-sagen,  


  

 SKM2006.749.HR  


  

 (TfS 2006, 1062 H), vedrører samspillet mellem ligningslovens § 16 B,  

 selskabsskattelovens  

 § 13, stk. 1, nr. 2, og aktieavancebeskatningslovens nugældende § 8.  

 Finwill-sagen handlede med andre ord om, hvorvidt et tilbagesalg af aktier  

 til  

 udstedende selskab i stedet skulle omkvalificeres til et salg af aktier til  

 tredjemand.
 Faktum i  

 Finwill-sagen og nærværende sag er som ovenfor anført forskelligt.
 En gennemgang af  

 regelgrundlaget på linie med den gennemgang af regelgrundlaget, der genfindes  

 i  

 Finwill-sagen, fører imidlertid til følgende, hvilket ligeledes er angivet af  

 rådgiver i anmodningen:
 Ligningslovens §  

 16 A, jf.  

 lovbekendtgørelse nr. 1061 af 24. oktober 2006, er sålydende:
 "Ved  

 opgørelsen af den skattepligtige almindelige indkomst medregnes udbytte af  

 aktier?. Til udbytte henregnes alt, hvad der af selskabet udloddes til  

 aktuelle  

 aktionærer eller andelshavere, med undtagelse af friaktier og friandele samt  

 udlodning af likvidationsprovenu foretaget i det kalenderår, hvori selskabet  

 endeligt opløses".
 I forarbejderne  

 til bestemmelsen hedder det (Folketingstidende 1960-61, 2. samling, tillæg A,  

 sp.833):
"Efter den  

 foreslåede §  

 16 A  

 omfatter  

 indkomstskattepligten principielt enhver udlodning fra selskabet, uanset om  

 denne  

 hidrører fra indtjent overskud, indkomstskattefri formueforøgelser eller fra  

 den i selskabet indskudte kapital.
Friaktier og friandele betragtes dog ikke  

 som udbytte.
Det samme gælder likvidationsudlodninger i det kalenderår, hvori  

 selskabet endeligt opløses." Selskabsskattelovens  

 § 13, stk. 1, nr. 2 er i lovbekendtgørelse nr. 1125 af 21. november 2005 med  

 senere ændringer affattet således:
 "Til den  

 skattepligtige indkomst medregnes ikke:
2) Udbytte, som.... selskaber .... modtager af aktier...., hvis det  

 udbyttemodtagende selskab,  

 moderselskabet, ejer mindst 10 pct. af aktie- eller andelskapitalen i det  

 udbyttegivende  

 selskab, datterselskabet, i en sammenhængende periode på mindst et år, inden  

 for hvilken periode udbytteudlodningstidspunktet skal ligge.
Ved  

 udbytteudlodninger i kalenderårene 2005 og 2006 udgør den i 2. pkt. nævnte  

 ejerandel dog 20 pct., og ved udbytteudlodninger i kalenderårene 2007 og 2008  

 udgør den i 2. pkt. nævnte ejerandel 15 pct." I forarbejderne  

 til bestemmelsen hedder det (Folketingstidende 1975-76, tillæg A, sp. 4105 og  

 4114):
 "Nærværende  

 lovforslag tager sigte på at gennemføre en lempelse af den økonomiske  

 dobbeltbeskatning  

 af udloddede selskabsindkomster.
Efter de  

 gældende regler om selskabs- og aktionærbeskatning beskattes selskabet fuldt  

 ud  

 af den indvundne selskabsindkomst, og når der heraf udloddes udbytte til  

 aktionærerne, må disse betale skat af den samme indkomst.
Når  

 selskabsindtjeningen  

 således i princippet undergives beskatning såvel hos selskabet som hos  

 aktionærerne, foreligger der økonomisk dobbeltbeskatning.
Da de nugældende  

 regler om datterselskabslempelse imidlertid vanskeligt lader sig forene med  

 det  

 foreslåede godtgørelsessystem, foreslås det som et led i de ændrede regler om  

 selskabsbeskatning helt at fritage moderselskaber for beskatning af udbytte,  

 der hidrører fra et dansk datterselskab." Aktieavancebeskatningslovens  

 § 8 er i lovbekendtgørelse nr. 1017 af 10. oktober 2006 affattet således:
 "Gevinst  

 ved afståelse af aktier på et tidspunkt, der ligger mindre end 3 år efter  

 erhvervelsen, medregnes ved opgørelsen af den skattepligtige indkomst, jf.  

 dog  

 § 11.
Stk. 2. Tab ved  

 afståelse af aktier på et tidspunkt, der ligger mindre end 3 år efter  

 erhvervelsen, kan fradrages i indkomstårets gevinster efter stk. 1, jf. dog §  

 11. Tab kan dog kun fradrages, i det omfang tabet overstiger summen af de  

 modtagne udbytter af de pågældende aktier, som selskabet m.v. i ejertiden har  

 været fritaget for at medregne ved indkomstopgørelsen." Det hedder i  

 forarbejderne (L 78, 2005/06) herom:
 "Et  

 selskabs tab på almindelige aktier kan kun fradrages i det omfang, tabet  

 overstiger summen af de modtagne udbytter på de pågældende aktier, som  

 selskabet har været fritaget for at medregne ved indkomstopgørelsen.
 Efter de  

 gældende regler er begrænsningen af fradraget for tabet knyttet op på, om  

 udbyttet helt eller delvist har været skattefri efter selskabsskattelovens §  

 13, stk. 1, nr. 1-4 eller § 13, stk. 3.
Der foreslås en  

 skærpelse i forhold til de gældende regler, idet begrænsningen af fradraget  

 for  

 tabet efter bestemmelsen skal gælde i forhold til alle de situationer, hvor  

 selskabet har modtaget udbytte af aktier i det pågældende selskab, som har  

 været skattefri.
Der vil således f.eks. også indtræde begrænsning af  

 fradraget  

 for tabet, hvor skattefriheden af de modtagne udbytter beror på en  

 dobbeltbeskatningsoverenskomst." Tabsbegrænsningsreglen  

 blev første gang indsat i § 3, stk. 3 i lov om særlig indkomstskat ved Lov  

 nr.  

 404 af 20. august 1976 (jf.
L 257, 1975/76).
Det hedder i  

 forarbejderne herom (jf.
Folketingstidende 1975-76) at:
 De nævnte regler  

 i aktieavancebeskatningsloven omtales i Ligningsvejledningen under  


  

 S.G.4.3  


  

 således:
"Et  

 selskabs eller en fonds tab på aktier kan kun fradrages eller modregnes i det  

 omfang, tabet overstiger summen af de modtagne udbytter på de pågældende  

 aktier, som selskabet har været fritaget for at medregne ved  

 indkomstopgørelsen, jf.
ABL § 8, stk. 2 og 3. Med virkning fra 1. januar 2006  

 gælder dette ikke kun udbytter, som har været skattefri efter  

 selskabsskattelovens  

 § 13, stk. 1, nr. 1-4 eller § 13, stk. 3, men også f.eks. i tilfælde, hvor  

 skattefriheden af de modtagne udbytter beror på en  

 dobbeltbeskatningsoverenskomst,  

 jf.
ABL § 8, stk. 2." Der er således  

 overensstemmelse mellem rådgivers og SKATs opfattelse af regelgrundlaget og  

 dermed er der enighed om den almene tolkning af regelgrundlaget.
 Vedrørende den  

 konkrete subsumption skal SKAT imidlertid bemærke følgende:
Faktum i  

 Finwill-sagen og nærværende sag er som ovenfor anført forskelligt, hvorfor  

 Finwill-sagen allerede af denne grund ikke alene kan være styrende for  

 resultatet i nærværende sag.
Højesteret har imidlertid afsagt flere domme  

 vedrørende  

 lignende spørgsmål eksempelvis i følgende sager:
 TfS 1999, 597 H  

 (herefter benævnt Hadsten Bank-sagen).
 Rådgiver har  

 påberåbt sig denne afgørelse til støtte for, at spørgsmålet besvares med et  

 ja.
Sagen drejede  

 sig om spørgsmålet om, hvorvidt anparter, som en bank havde købt, var  

 erhvervet  

 i næring, således at der var fradrag for tab ved et efterfølgende salg af  

 anparterne.
Banken købte anparterne, nominelt 150.000 kr., af en kunde i  

 oktober 1989 for en købesum, som endeligt blev fastsat til 14.790.339 kr.
Det  

 drejede sig om anparter i et overskudsselskab, hvis aktiver hovedsageligt  

 bestod i likvide midler på ca. 21 mio. kr., mens passiverne især bestod af  

 udskudt skat og selskabsskat på ca. 6 mio. kr., som skulle afregnes senest i  

 november 1991, hvorved banken ville opnå forrentning af den udskudte skat i  

 ca.  

 2 år.
I december 1989 udloddedes udbytte på 14.500.000 kr. på grundlag af  

 årsregnskabet for perioden 1/5-30/11 1989, hvorefter selskabets egenkapital  

 udgjorde 340.446 kr.
Udbyttet var indkomstskattepligtigt for banken.  

 Anparterne  

 blev afhændet til et datterselskab for 400.000 kr.
Den stedlige  

 skattemyndighed  

 og Landsskatteretten godkendte ikke et af banken foretaget fradrag på  

 14.349.000 kr. for tab, idet skattemyndighederne ikke fandt, at der var tale  

 om  

 anparter erhvervet i næring.
Landsretten fandt ikke grundlag for at henregne  

 anparterne til næringsbeholdningen, og der var ikke fradrag for tab på  

 anparterne.
Højesteret bemærkede bl.a., at forskellen mellem købsprisen og  

 salgsprisen ikke kunne anses for et tab omfattet af  

 aktieavancebeskatningslovens  

 § 3, og landsrettens dom blev stadfæstet.
Efter SKATs  

 opfattelse drejer ovenstående sag sig om, hvorvidt aktierne i den konkrete  

 sag  

 skulle anses for næringsaktier eller almindelige aktier, og sagen drejer sig  

 således om samspillet mellem den dagældende aktieavancebeskatningslovs §§ 3  

 og  

 5. I sagen blev der udloddet et skattepligtigt udbytte, hvorfor samspillet  

 mellem selskabsskattelovens § 13, stk. 1, nr. 2, og den nugældende  

 aktieavancebeskatningslovs  

 § 8 (dagældende § 5) ikke var til bedømmelse i sagen.
Da samspillet ikke var  

 til bedømmelse, har Højesteret ikke taget stilling hertil i sagen.
SKM2003.482.HR  


  

 (herefter benævnt Over-Hold-sagen) Sagen drejede  

 sig om et selskab, der købte et underskudselskab og efterfølgende besluttede  

 at  

 omdanne selskabet til anpartsselskab og samtidig udvide anpartskapitalen med  

 120 mio. kr., der blev tilvejebragt ved et lån i selskabets moderselskab.  

 Kapitaludvidelsen blev straks videreudlånt til et andet koncernforbundet  

 selskab, der anvendte beløbet til køb af aktier.
Alle transaktioner fandt  

 sted samme  

 dag.
Anpartsselskabet modtog den samme rentebetaling, som selskabet ydede for  

 lånet hos moderselskabet.
Den valgte fremgangsmåde var begrundet i et ønske  

 om  

 at etablere en ordning, hvorved anpartsselskabet kunne udnytte adgangen til  

 at  

 fremføre tidligere års underskud til modregning i renteindtægter, jf. de  

 dagældende bestemmelser i ligningslovens § 15, stk. 1, jf. stk. 5 og stk. 7,  

 nr. 3. Landsretten havde lagt til grund, at lånet ikke var forbundet med en  

 reel risiko for selskaberne, samt at selskabet ikke havde haft fri  

 dispositionsret over låneprovenuet.
Det var endvidere blevet tillagt vægt, at  

 selskabet ikke havde opnået indtægter ved dispositionerne.
Ved den påankede  

 afgørelse var lånoptagelsen derfor ikke blevet tillagt skattemæssig  

 betydning.
Højesteret  

 lagde derimod vægt på, at fremgangsmåden til udnyttelse af adgangen til  

 underskudsfremførsel, der kunne have været etableret uden, at der var blevet  

 ydet lån mellem de koncernforbundne selskaber, måtte karakteriseres som en  

 lovlig udnyttelse af den udtrykkelige bestemmelse for finansielle  

 underskudsselskaber  

 i ligningslovens dagældende § 15, stk. 7, nr. 3. Ved Højesterets dom fik  

 selskabet  

 derfor medhold i dets påstand om rentefradrag.
 I  

 Over-Hold-sagen fandt Højesteret således, at den konkrete skatteretlige  

 subsumption skulle foretages i overensstemmelse med den underliggende  

 civilret.
SKM2005.490.HR  


  

 (herefter benævnt Newpond-sagen) Sagen drejede  

 sig om afståelsestidspunktet for en aktiepost, hvortil der var indgået en  

 køberet.
Selskabet havde i 1999 sammen med to andre aktionærer solgt 75 pct.  

 af  

 aktiekapitalen i et it-selskab og havde samtidig aftalt med det købende  

 selskab, at det i perioden 1/8 2001 til 31/4 2002 havde en uigenkaldelig  

 option  

 på at erhverve de resterende aktier for 92 mio. kr.
Det var endvidere aftalt,  

 at såfremt køberetten ikke blev udnyttet, havde selskabet ret til at sælge  

 aktierne til det købende selskab for 121 mio. kr.
Efter aftalen var selskabet  

 afskåret fra at disponere over aktierne i strid med køberetten.
Under  

 henvisning til den kombinerede købe- og salgsret samt den betydelige  

 prisforskel på de to rettigheder fandt Højesteret, at det i 1999 måtte have  

 været klart for parterne, at køberetten ville blive udnyttet af det købende  

 selskab.
Højesteret fandt herefter, at aktierne i skattemæssig henseende var  

 afstået i 1999. Da selskabet i 1999 havde ejet aktierne i mindre end 3 år,  

 var  

 avancen skattepligtig.
 I Newpond-sagen  

 fandt Højesteret således, at der ikke var overensstemmelse mellem den  

 konkrete  

 skatteretlige subsumption og den underliggende civilret.
Højesterets dom  

 af 7. december 2006 -  


  

 SKM2006.749.HR  


  

 (herefter benævnt Finwill-sagen) Selskabet A  

 solgte sin aktiebeholdning på nominelt 750.000 kr. for 17.460.000 kr. til det  

 udstedende selskab, B.
På en ekstraordinær generalforsamling for B blev det  

 vedtaget at nedsætte aktiekapitalen med nom. 750.000 kr., samtidig med at det  

 blev vedtaget at forhøje aktiekapitalen med 750.000 kr. ved nytegning.
Ifølge  

 generalforsamlingsprotokollatet skulle et selskab, C A/S, således nytegne en  

 kapitalforhøjelse ved en tilsvarende indbetaling af 17.460.000 kr.
Selskabet  

 A,  

 der havde ejet aktierne under 3 år, kunne ikke afhænde dem direkte til C uden  

 at blive beskattet af aktieavancen.
Aktierne kunne derimod - såfremt der ikke  

 skete omkvalificering til et direkte salg til C - indløses skattefrit til  

 datterselskabet B, da betingelserne for at modtage skattefri  

 datterselskabsudbytte  

 jf. den dagældende bestemmelse i selskabsskattelovens § 13, stk. 1, nr. 2,  

 var  

 opfyldte.
Landsretten, der ved den påankede dom havde lagt vægt på, at det  

 udstedende  

 selskab B ikke selv havde haft midler til at opkøbe aktierne, havde fundet,  

 at  

 det måtte lægges til grund, at salget i skattemæssig henseende var sket fra  

 selskabet A til selskabet C og havde således fundet, at aktieavancen skulle  

 beskattes.
Højesteret udtalte imidlertid, at det fulgte af  

 aktieselskabslovens  

 §  

 44 a, stk. 1, nr. 2,  

 og § 48 B, nr. 1, at en ændring af ejerforholdene også kan gennemføres ved en  

 kapitalnedsættelse kombineret med en samtidig kapitalforhøjelse jf. lovens §  

 46. Højesteret udtalte endvidere med støtte i forarbejderne, at  

 ligningslovens  

 § 16 B er affattet i overensstemmelse med samme lovs §  

 16 A  

 med den hensigt, at der ikke skal være forskel på den  

 skattemæssige behandling i de tilfælde, hvor en aktionær sælger aktier til  

 det  

 udstedende selskab, og de tilfælde hvor et selskab indløser kapital ved  

 udlodning til aktionærerne.
Højesteret fandt herefter, at det forhold, at  

 selskabet B finansierede tilbagekøbet fra selskabet A med indskudskapital fra  

 selskabet C, ikke kunne føre til, at afståelsessummen ikke var omfattet af  

 ligningslovens § 16 B, stk. 1, med deraf følgende skattefrihed efter  

 selskabsskattelovens § 13, stk. 1, nr. 2. Det forhold, at det udstedende  

 selskab, B, ikke forud for kapitalforhøjelsen rådede over tilstrækkelige  

 midler  

 til at finansiere tilbagekøbet, kunne ikke føre til andet resultat.
Selskabet  

 A's salg af aktier til udstedende selskab B var derfor skattefri.
 I Finwill-sagen  

 anvendtes en af flere mulige transaktioner, nemlig muligheden for tilbagesalg  

 til udstedende selskab frem for salg af aktier til tredjemand, og Højesteret  

 fandt, at den konkrete skatteretlige subsumption skulle foretages i  

 overensstemmelse  

 med den underliggende civilret.
 Højesterets dom af  

 8. januar 2007 -  


  

 SKM2007.29.HR  


  

 (herefter benævnt Dansommer-sagen).
Selskab A havde  

 blandt andet et datterselskab i Tyskland, B.
A og B blev sambeskattet.
B  

 erhvervede  

 i 1994 nogle investeringsbeviser fra det luxembourgske  

 selskab/investeringsinstitut, C.
Investeringsbeviserne blev erhvervet for  

 midler lånt i et andet luxembourgsk selskab, D, der var C's administrator.
B  

 købte investeringsbeviserne den 14. december 1994. Den 28. december foretog B  

 tilbagesalg til udstedende selskab, dvs.
C, af 90 pct. af  

 investeringsbeviserne.
Indtægten ved tilbagesalget blev betragtet som  

 udbytte,  

 jf. ligningslovens § 16 B, hvilket Danmark i henhold til den dagældende  

 dobbeltbeskatningsoverenskomst med Tyskland ikke kunne beskatte  

 (eksemptionslempelse).  

 Indtægten ved tilbagesalget var skattefrit efter tyske regler.
I januar 1995  

 solgte B de resterende 10 pct. af investeringsbeviserne til et tredje  

 luxembourgsk selskab, E.
B påberåbte sig herefter en praksis gengivet i  

 Ligningsvejledningen, hvorefter et tilbagesalg til udstedende selskab ikke  

 medførte en reduktion af anskaffelsessummen, idet indtægten ved tilbagesalget  

 blev betragtet som udbytte.
Den oprindelige anskaffelsessum for samtlige  

 investeringsbeviser ville dermed skulle fradrages i afståelsessummen for 10  

 pct. af investeringsbeviserne, hvorved der fremkom et tab på ca. 107 mill.  

 kr.  

 Dette tab skulle via sambeskatningen fratrækkes i de danske indkomster.  

 Højesteret udtalte i denne forbindelse: "Formålet med denne  

 administrative  

 praksis må antages at være at kompensere for, at afhændelse til udstedende  

 selskab/den udstedende forening efter ligningslovens § 16 B, stk. 1, medfører  

 beskatning af hele afståelsessummen som udbytte uden adgang til at fradrage  

 anskaffelsessummen.
Den i praksis opstillede regel kan på denne baggrund ikke  

 anses for anvendelig i den foreliggende situation, hvor der som følge af  

 exemptionsprincippet i dobbeltbeskatningsoverenskomsten mellem Danmark og  

 Tyskland og skattefriheden efter tyske regler ikke er sket beskatning ved  

 afståelsen i 1994 til den udstedende investeringsforening.
I denne situation  

 er  

 der, som anført af landsretten, ikke tale om et reelt tab, men om et tab, der  

 er konstrueret med henblik på at opnå et skattefradrag." I  

 Dansommer-sagen kombineres to transaktioner, nemlig tilbagesalg til  

 udstedende  

 selskab og salg af aktier til tredjemand, med henblik på at opnå en bestemt  

 skatteretlig subsumption, men Højesteret fandt, at der ikke var  

 overensstemmelse mellem den konkrete skatteretlige subsumption og den  

 underliggende  

 civilret.
 Som det fremgår  

 af ovenstående er Højesteret både før og efter Finwill-sagen kommet frem til,  

 at den skatteretlige subsumption kan adskille sig fra den formelle civilret,  

 mens den skatteretlige subsumption i andre tilfælde må følge civilretten.  

 Afgørende  

 i nærværende sag må således være den konkrete indplacering af faktum og  

 dermed  

 den skatteretlige subsumption.
 Udlodningen fra  

 C til B er reguleret af bestemmelsen i selskabsskattelovens § 13, stk. 1, nr.  

 2. Såfremt betingelserne heri er opfyldt, er udlodningen således skattefri.
 Et salg af  

 aktierne i C fra B til A er reguleret af aktieavancebeskatningsloven,  

 herunder  

 konkret aktieavancebeskatningslovens § 8. Udgangspunktet efter  

 aktieavancebeskatningslovens § 8 er, at en eventuel gevinst er skattepligtig,  

 mens et eventuelt tab er fradragsberettiget.
En  

 udbytteudlodning påvirker værdien af et selskab og dermed også aktierne, og  

 på  

 denne baggrund kan en forudgående udbytteudlodning påvirke vederlaget ved et  

 senere salg af aktierne.
Dette må ligeledes stå klart for lovgiver, idet  

 lovgiver netop på denne baggrund har indført tabsbegrænsningsreglen i  

 aktieavancebeskatningslovens § 8, stk. 2, 2. pkt., hvorefter der alene er  

 fradragsret for tab, i det omfang tabet overstiger summen af de modtagne  

 udbytter af de pågældende aktier, som selskabet m.v. i ejertiden har været  

 fritaget for at medregne ved indkomstopgørelsen.
Aktieavancebeskatningslovens  

 § 8, stk. 2, 2. pkt., må være udtryk for, at samspillet mellem forudgående  

 skattefri udbytteudlodninger og aktieavancebeskatning er kendt af lovgiver,  

 og  

 at samspillet følgelig reguleres via tabsbegrænsningsreglen i  

 aktieavancebeskatningslovens § 8, stk. 2, 2. pkt.
Når lovgiver i forbindelse  

 med indførelsen af tabsbegrænsningsreglen har afstået fra at regulere  

 forudgående  

 skattefri udbytteudlodninger og dermed eventuelt tillægge disse til  

 afståelsessummen for aktierne, må dette som udgangspunkt afskære  

 skattemyndighederne fra at foretage en omkvalifikation af de forudgående  

 skattefri udbytteudlodninger til en del af den efterfølgende afståelsessum  

 for  

 aktierne.
Efter SKATs  

 opfattelse, må det i nærværende sag konstateres, at lovgiver har taget  

 stilling  

 til, hvorledes et forudgående skattefrit udbytte fra et moderselskab til  

 datterselskab skal behandles i relation til en efterfølgende afståelse af  

 aktierne i datterselskabet.
Samspillet mellem bestemmelserne indebærer  

 således,  

 at der som udgangspunkt kan foretages skattefri udbytteudlodninger forud for  

 afståelsen af aktier i det udbytteudloddende selskab, uden at dette medfører,  

 at de forudgående udbytteudlodninger kan omkvalificeres til en del af  

 afståelsessummen for aktierne.
SKAT finder endvidere, at de refererede domme  

 fra Højesteret understøtter dette resultat.
 På denne  

 baggrund indstiller SKAT, at spørgsmålet besvares med et ja, idet der - i  

 hvert  

 fald i den konkrete sag - ikke findes at være grundlag for, at omkvalificere  

 en  

 forudgående skattefri udbytteudlodning til en del af afståelsessummen i  

 forbindelse  

 med en efterfølgende afståelse af aktierne i det udbytteudloddende selskab.
Skatterådets  

 afgørelse og begrundelse Skatterådet kan  

 tiltræde SKATs indstilling og begrundelse dog med følgende bemærkninger:
 På baggrund af  

 sagens omstændigheder finder Skatterådet, at en henvisning til og gennemgang  

 af  

 Finwill-dommen og de øvrige domme fra Højesteret er unødvendig, allerede  

 fordi  

 Finwill-dommen vedrører et andet faktum end faktum i nærværende sag.  

 Skatterådet finder således, at der uanset Finwill-dommen fortsat kan  

 foretages  

 en skattemæssigt divergerende kvalifikation af udbytteudlodningerne i sagen,  

 men Skatterådet finder i lighed med SKAT, at der ikke er grundlag herfor i  

 nærværende  

 sag.
