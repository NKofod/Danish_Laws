Cirkulære om ansættelse af kirkeværger (Til stiftsøvrigheder, provstiudvalg og menighedsråd) Såfremt menighedsråd ansætter kirkeværger der ikke er  

 medlemmer af menighedsrådet gælder følgende regler.
Ansættelse § 1.  

  

 Ansættelse af kirkeværge foretages af menighedsrådet.
De første 3 måneder af  

 ansættelsen er på prøve.
 Honorar mv.
§ 2.  

  

 Menighedsrådet fastsætter honorar til kirkeværgen enten pr. time eller som et  

 samlet månedligt honorar.
Menighedsrådet kan beslutte at knytte en  

 forsikringsmæssig pensionsordning til ansættelsen.
 Stk. 2.  

  

 Honoraret  

 udbetales månedsvis bagud.
 Stk. 3.  

  

 Menighedsrådet kan dække de med opgaven som kirkeværge forbundne udgifter til  

 telefon, porto, kontorhold, kørsel m.v. af kirkekassen.
Opgaver og ansvar § 3.  

  

 Menighedsrådet fastsætter kirkeværgens opgaver og ansvar i en vedtægt.
 Ferie, sygdom, barsel m.v.
 § 4.  

  

 Kirkeværgen har ret til ferie og feriegodtgørelse i medfør af ferieloven.
 Stk. 2.  

  

 Ved sygdom  

 er kirkeværgen forpligtet til at meddele fravær til menighedsrådets  

 kontaktperson.  

 Kirkeværgen har ikke ret til honorar under sygdom.
 Stk. 3.  

  

 Kirkeværgen  

 har ikke ret til honorar under barsel eller adoption.
Ansættelsesbevis § 5.  

  

 Menighedsrådet udsteder ansættelsesbevis, hvis den ugentlige arbejdstid  

 overstiger 8 timer.
Opsigelsesvarsel § 6.  

  

 I  

 prøvetiden jf. § 1, er opsigelsesvarslet 14 dage fra såvel kirkeværge  

 som  

 menighedsråd.
 Stk. 2.  

  

 Ansættelsesforholdet kan af kirkeværgen herefter opsiges med 1 måneds varsel.
 Stk. 3.  

  

 Ansættelsesforholdet kan af menighedsrådet opsiges med 3 måneders varsel  

 efter  

 prøvetidens udløb.
Ikrafttræden § 7.  

  

 Cirkulæret træder i kraft den 1. marts 2007.
