(Til ligningskommissionerne) Ved skattedepartementets cirkulære nr. 24 af 11. februar 1924 samt  

 cirkulæreskrivelse af 4. juni 1974 er det pålagt skatterådene at foretage  

 indberetning om gaveafgiftspligtige gaver, der er omfattet af afsnit III i  

 lov om afgift af arv og gave (jfr. nu lovbekendtgørelse nr. 443 af 28.  

 september 1972). Indberetning om sådanne gaver skal foretages til det  

 amtsskatteinspektorat, hvor giver har bopæl, idet det påhviler dette  

 amtsskatteinspektorat at foretage beregningen af gaveafgiften.
Har giveren  

 bopæl i udlandet, foretages indberetningen til amtsskatteinspektorat nr. 1,  

 København.
 Efter ikrafttrædelsen af skattestyrelsesloven (lov nr. 281 af 8. juni  

 1977) foretages skatteansættelsen af indkomst og formue fra og med  

 indkomståret 1978 af ligningskommissionerne.
Til brug ved kontrollen med gaveafgiftens berigtigelse anmoder man  

 herefter fremtidig ligningskommissionerne om snarest mulig efter  

 skatteligningens tilendebringelse og senest inden udløbet af den i  

 skattestyrelseslovens § 5 fastsatte frist at tilstille vedkommende  

 amtsskatteinspektorat en fortegnelse over gaver som de anførte på over 8.000  

 kr., for så vidt de findes angivne i de det pågældende år indsendte  

 selvangivelser til ansættelse til indkomst- og formueskat.
I fortegnelsen  

 anføres for hver gave giverens og gavemodtagerens navn og stilling,  

 personnummer og bopæl samt gavens størrelse, dog at gaver på 8.000 kr. og  

 derunder forbigås.
 For så vidt der måtte foreligge særlige oplysninger angående de pågældende  

 gaver, bedes disse oplysninger påført eller vedlagt fortegnelsen, ligesom der  

 i tilfælde hvor ligningskommissionen iøvrigt under dens arbejde med  

 skatteligningen bliver bekendt med gaver, der falder ind under fornævnte  

 lovbestemmelse, vil være at give vedkommende amtsskatteinspektorat fornøden  

 underretning.
Der vil blive udfærdiget skemaer til brug for de omhandlede  

 indberetninger.
Blanketter hertil vil senere fremkomme.
