Skriftlig fremsættelse (9. oktober 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  

 ændring af toldloven og af visse afgiftslove (Ændringer som følge af  

 24-timers  

 reglens afskaffelse, øget sikkerhedskontrol m.v.) (Lovforslag nr.
L 28).
 Lovforslaget er en konsekvens af 24-timers reglens bortfald  

 den 1. januar 2004. De foreslåede ændringer i spiritusafgifts-,  

 tobaksafgifts-  

 og mineralolieafgiftsloven er en konsekvens af de foreslåede ændringer i  

 toldloven.
 I lyset af begivenhederne den 11. september 2001 indeholder  

 forslaget også bestemmelser, der har til formål at styrke ToldSkats bidrag  

 til  

 terrorbekæmpelsen.
24-timers reglens bortfald betyder, at der efter den 1.  

 januar 2004 ikke længere gælder mængdemæssige begrænsninger for personers  

 indførsel af spiritus og tobak ved indrejse fra andre EU-lande.
Fra den 1.  

 januar 2004 kan rejsende afgiftsfrit medtage spiritus og tobak, når de rejser  

 ind i Danmark fra andre EU-lande.  

    

  

 Det  

 vil dog være en forudsætning, at varerne er til eget brug.
Det er samme  

 princip, som allerede i dag gælder, når personer indfører vin og øl fra andre  

 EU-lande.
 Det foreslås, at ToldSkat får hjemmel til at kontrollere  

 personer, der indrejser fra andre EU-lande, og som medtager  

 punktafgiftspligtige varer, ud over hvad der kan anses for at være til eget  

 brug.
Det foreslås også, at ToldSkat får hjemmel til at fastsætte  

 retningslinier for vurderingen af, hvornår varerne kan anses for at være til  

 eget brug.
Retningslinierne vil blive offentliggjort.
 For at kunne foretage denne kontrol af  

    

  

 personers indførsel af  

    

  

 punktafgiftspligtige varer foreslås det  

 endvidere, at køretøjer - der kommer fra andre EU-lande - skal standse på  

 ToldSkats  

 forlangende.
Det foreslås også, at ToldSkat får hjemmel til at  

 kontrollere rejsendes indførsel af tobaksvarer ved indrejse fra de nye  

 medlemslande.
Disse lande bliver medlemmer af EU den 1. maj 2004, men de  

 hidtidige mængdemæssige begrænsninger i indførslen af tobaksvarer vil   

    

  

 i en overgangsperiode - fortsat gælde.
 Det er endelig foreslået en justering af de bestemmelser,  

 der giver ToldSkat hjemmel til at tage varer  

    

  

 i bevaring og tilbageholde befordringsmidler.
 Derudover er der i forslaget en række ændringer, der først  

 og fremmest indebærer en ajourføring af toldlovens bestemmelser i lyset af  

 den  

 udvikling, der er sket i toldarbejdet i EU siden de seneste  

 toldlovsændringer.
 Lovforslaget skønnes at medføre et provenutab på ca.  

 1,4  

    

  

 mia.
 Med disse bemærkninger skal jeg anbefale forslaget til  

 Folketingets velvillige behandling.
