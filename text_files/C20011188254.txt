Skrivelse om bemyndigelse til at indgå  

 resultatlønsaftaler (Bestyrelserne for de frie grundskoler) Undervisningsministeriet bemyndiger herved bestyrelsen til efter  

 forhandling med vedkommende faglige organisation/tillidsrepræsentant,  

 at aftale supplerende resultatbaserede lønordninger, jf. § 10 i  

 fællesover- enskomsten mellem Finansministeriet og Lærernes  

 Centralorganisation/ Overenskomstansattes Centralorganisation, og § 3, litra  

 C, stk. 5, i organisationsaftalen for ledere, lærere og  

 børnehaveklasseledere ved frie grundskoler.
 Uden ministeriets godkendelse kan der årligt fastsættes  

 resultatløn til ledere på op til 35.000 kr. (niveau 1. oktober  

 1997).
Generelt om resultatløn Hovedformålet med at indføre resultatløn er at  

 understøtte den diskussion om og definering af kort- og langsigtede  

 mål, som foregår i skolernes forældrekredse, i  

 bestyrelserne samt i ledelserne og med medarbejderne.
Andre steder har det  

 vist sig, at selve drøftelsen om en evt. resultatlønsaftale og  

 dens indhold vil styrke overvejelserne om skolernes mål, og  

 drøftelsen vil støtte en højere grad af konkretisering  

 og gensidig forpligtelse, dvs. skabe baggrund for en fornyet udvikling.
Det skal understreges, at resultatlønsordningen er et  

 lønredskab, som bestyrelsen kan bruge, hvis det i øvrigt passer  

 ind i skolens politik.
Det skal i den forbindelse desuden fremhæves, at  

 resultatløn er et frivilligt supplement til det almindelige  

 lønsystem.
Som alle andre lønelementer skal resultatlønnen afholdes  

 inden for skolens bevillinger.
Bestyrelsen skal derfor vurdere, om der er  

 økonomisk grundlag for at indføre resultatbaserede  

 lønordninger.
Resultatløn er aftaler, som i princippet indebærer, at  

 supplerende løntillæg tildeles og udmøntes på  

 baggrund af en række på forhånd definerede kvantitative  

 og/eller kvalitative resultatmål.
Resultatmålene skal ikke  

 nødvendigvis kvantificeres, og i nogle tilfælde vil en  

 kvantificering betyde, at man kan komme til at fokusere på noget  

 forkert.
Det er væsentligt, at resultatmålene er så klart  

 og operationelt formuleret, at det er muligt at vurdere, hvorledes og i  

 hvilken grad de enkelte mål er opfyldt.
Skolelederen Det  er forudsat, at resultatlønsaftalens indhold  forhandles  

 mellem bestyrelsen og lederen, idet aftalen for skolelederen  dog  

 indgås mellem bestyrelsen og den faglige organisation svarende til  

 reglerne for intervallønsaftaler.
 I denne sammenhæng er det desuden væsentligt, at det overvejes  

 om resultatlønsystemet, hvis bestyrelsen beslutter sig for indgå  

 en resultatlønsaftale med lederen, i det omfang det er relevant  

 også skal omfatte skolens lærere og  

 børnehaveklasseledere.
Fastsættelse af resultatmål Resultatlønsaftalen for skolens leder bør tage udgangspunkt  

 i de langsigtede planer og mål (typisk  3 til 5 år), der er  

 opstillet for skolen, og være en konkretisering af de mål, der  

 skal nås i aftaleperioden.
Selv om det drejer sig om dele af projekter,  

 der løber over en længere periode, skal det dog understreges, at  

 de enkelte resultatlønsaftaler kun løber ét enkelt  

 år.
 Ved den konkrete målfastsættelse bør det desuden  

 overvejes, om der er andre mål indenfor et eller flere af  

 nedenstående områder, som skal indgå i aftalen:
Der bør kun opstilles få mål, og der bør  

 koncentreres om de nye eller mest påtrængende mål, idet det  

 forudsættes, at de opgaver, der ligger i stillingen i øvrigt,  

 varetages.
Der bør lægges vægt på, at  

 målfastsættelsen ikke virker skævvridende på fokus  

 for skolens arbejde.
Derfor bør målene heller ikke snævert  

 være koncentreret om et enkelt aspekt af skolens virke, og der  

 bør ikke udelukkende fokuseres på økonomi og elevtal.
 Det er vigtigt, at målene er præcise, så det  

 efterfølgende kan afgøres, hvorvidt de enkelte mål er  

 helt, delvist eller slet ikke opfyldt, og at det angives, hvor stor en andel  

 de enkelte mål udgør af den samlede resultatløn.
Lærere og børnehaveklasseledere Afhængig af de resultatmål, der opstilles for skolelederen,  

 kan det være hensigtsmæssigt også at indgå  

 resultatlønsaftaler for lærere og børnehaveklasseledere.  

 Resultatmålene vil som regel være afledt af ét eller flere  

 af de mål, der er fastsat for lederen, da det ofte vil være  

 lærere og børnehaveklasseledere, der umiddelbart bidrager,  

 når resultatmålene skal nås.
 Resultatløn aftales for enkeltpersoner eller grupper af ansatte.  

 Typisk aftales der en resultatløn for enkelte ansatte, når  der  

 er tale om mere individualiserede opgaver, mens muligheden for gruppevise  

 resultatløns- aftaler anvendes fx for at understrege og  

 understøtte lærernes teamarbejde og øvrige  

 samarbejde.
 Da aftaler om resultatløn for lærere og  

 børnehaveklasseledere indgås mellem ledelse og vedkommende  

 tillidsrepræsentant/organisation, forudsættes det, at bestyrelsen  

 overvejer at videredelegere kompetencen til at indgå  

 resultatlønsaftaler for lærere og børnehaveklasseledere  

 til skolelederen.
 Der er ikke fastsat en øvre grænse for resultatlønnen  

 til lærere og børnehaveklasseledere, men det må forventes,  

 at resultatlønnen  til lærere og børnehaveklasseledere  

 vil være mindre end skolelederens.
Resultatlønsaftalens indhold Resultatlønsaftalen skal angive Hovedelementerne i aftalen bør være kendte.
Resultatopgørelse Ved aftaleperiodens udløb vurderes målopfyldelsesgraden  

 på baggrund af den præcise beskrivelse af de opstillede  

 mål, idet der skønnes over, hvorvidt målene er helt,  

 delvist eller slet ikke nået.
For skolelederen er det alene  

 bestyrelsen, der foretager dette skøn.
Bestyrelsens vurdering af,  

 hvorvidt resultatmålene er nået, skal være skriftlig.
 Når resultatlønsopgørelsen har fundet sted, udbetales  

 resultatlønnen i overensstemmelse med den fastsatte  

 målopfyldelsesgrad og den andel, de enkelte mål udgør af  

 den samlede resultatløn.
 Det bemærkes, at resultatlønnen kan ydes ud over de fastsatte  

 lønintervaller for ledere og som tillæg til lærere og  

 børnehaveklasseledere.
Undervisningsministeriet vil følge udviklingen Undervisningsministeriet ønsker at følge udviklingen i  

 anvendelsen af resultatløn gennem skolens indberetninger til  

 Vikarkassen vedrørende "Læreroplysninger". Kopi af  

 resultatlønsaftaler for skoleledere skal indsendes til  

 Vikarkassen.
 Afhængig af udviklingen vil ministeriet overveje om det  

 beløb, som kan udbetales til skoleledere uden ministeriets  

 godkendelse, senere kan forhøjes.
 Hvis det konstateres, at resultatlønsordningen ikke fungerer efter  

 hensigten, vil ministeriet forbeholde sig retten til at tilbagekalde  

 bemyndigelsen til at indgå resultatlønsaftaler.
Bestyrelsen skal følge udviklingen Det forventes, at bestyrelsen også følger anvendelsen af  

 resultatløn for skolens lærere og  

 børnehaveklasseledere.
Andre forhold Hvis bestyrelsen ikke ønsker at anvende resultatløn som  

 løninstrument, skal der peges på muligheden for, at den aftalte  

 løn for en leder kan ændres ved at indgå en ny aftale  

 inden for intervallønsystemet.
Der er således mulighed for med  

 passende mellemrum at vurdere, hvorvidt varetagelsen af stillingen er  i  

 overensstemmelse med de forudsætninger, der var for  den aktuelle  

 lønfastsættelse, og om der er behov for at justere den enkelte  

 leders løn.
 I særlige tilfælde kan merarbejde mv. ved en  

 ekstraordinær stor arbejdsbelastning honoreres efter skøn, jf.  

 reglerne om vederlæggelse af ledere uden højeste tjenestetid.  

 Ministeriet skal for god ordens skyld erindre om, at hvis skolelederen  

 påtager sig vikararbejde i løbet af skoleåret, honoreres  

 dette ikke særskilt, men indgår i skøn over merarbejdet,  

 og om det skal honoreres.
