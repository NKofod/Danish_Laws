Fremsat den 10. december 2004 af  

 Morten Homann (SF) og Aage Frandsen (SF) Forslag til folketingsbeslutning om  

 lejeres ret til at indhente alternative tilbud på istandsættelse Folketinget opfordrer regeringen til at tage de fornødne lovgivningsmæssige  

 initiativer i denne folketingssamling, således at lejere af private og almene  

 lejemål får ret til at indhente alternative tilbud på udgifterne til  

 lejemålets  

 istandsættelse ved fraflytning med henblik på, at lejer kun hæfter for det  

 billigste tilbud.
Bemærkninger til forslaget Når en lejer af et privat eller alment lejemål fraflytter sin  

 lejlighed, følger det ofte af lejeaftalen, at vedkommende skal finansiere  

 istandsættelsen  

 af lejemålet.
Men med den gældende retstilstand er det alene udlejeren   

 eller  

 i den almene sektor boligorganisationen  der afgør, hvilke håndværkere  

 der  

 uanset pris skal forestå opgaven.
Det kan skabe en urimelig skævhed mellem  

 lejer og udlejer, hvor udlejer kan foretage istandsættelse uden at tage  

 hensyn  

 til omkostningerne, idet de som udgangspunkt afholdes af lejer.
 For at sikre lejernes retssikkerhed, således at istandsættelsen  

 ikke bliver unødigt dyr, foreslås det, at lejere fremover får ret til at  

 indhente et alternativt tilbud på de istandsættelser, der er nødvendige ved  

 fraflytning, med henblik på at lejeren alene hæfter for det billigste tilbud.  

 Vælger udlejer derefter en dyrere løsning, betales differencen af denne og  

 ikke  

 af lejeren.
 Ved uenighed om de tilbud der gives, skal sagen kunne indbringes  

 for huslejenævnet hhv. beboerklagenævnet.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lejeres ret til at indhente alternative tilbud på  

 istandsættelse.
(Beslutningsforslag nr.
B 79).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
