Tillægsbetænkning afgivet af Miljø- og Fødevareudvalget den 9. december 2020 Tillægsbetænkning over Forslag til lov om ændring af lov om miljøvurdering af planer og programmer og af konkrete projekter (VVM) (Ændring af myndighedskompetencen for havbrug) [af miljøministeren (Lea Wermelin)]:
1. Ændringsforslag Miljøministeren har stillet 1 ændringsforslag til lovforslaget.
2. Indstillinger Et flertal i udvalget (S, SF, RV, EL, KF og Susanne Zimmer (UFG)) indstiller lovforslaget til vedtagelse ved 3. behandling med det stillede ændringsforslag.
Et mindretal i udvalget (V og DF) indstiller lovforslaget til forkastelse ved 3. behandling.
Mindretallet vil stemme imod det stillede ændringsforslag.
Et andet mindretal i udvalget (NB og LA) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
3. Politiske bemærkninger Enhedslisten Enhedslistens medlemmer af udvalget noterer sig, at lovforslaget skal integrere vurderinger af bl.a. havbrugs indvirkninger på miljøet så tidligt som muligt i beslutningsprocesserne.
Lovforslaget bidrager således forsøgsvis til en bedre implementering af EU's habitatdirektiv.
Enhedslisten bemærker, at intentionen med lovforslaget står i kontrast til lovbehandlingens forløb.
Enhedslisten stiller sig kritisk over for forsinkelserne af habitatkonsekvensvurderingerne, som Miljø- og Fødevareudvalget først blev orienteret om i et notat, der blev oversendt den 30. november 2020 (Notat om forsinkelse i arbejdet med habitatkonsekvensvurderinger i forbindelse med sagsbehandling af placeringstilladelser til eksisterende havbrug, MOF alm. del  bilag 172, folketingsåret 2019-20). Denne orientering kom først dagen inden 2. behandling af det oprindelig fremsatte lovforslag nr.
L 56 (Implementering af VVM-direktivet og ændring af myndighedskompetencen for havbrug). Enhedslisten stiller sig ligeledes kritisk over for ministerens ikkesvar på spørgsmål 2 til L 56 om tidsplanen for at foretage de EU-retligt krævede habitatsvurderderinger af hav- og dambrug Habitatkonsekvensvurderingerne skulle have været foretaget for mange år siden.
Den danske implementering af habitatdirektivet er mangelfuld, og direktivet har reelt set ingen effekt for de danske havbrug.
Konsekvensen af, at tidsplanen skrider, er, at de ulovlige havbrug i Danmark får lov til at fortsætte deres forretning de næste 2 år.
Enhedslisten støtter det parallelle lovforslag nr.
L 56 A om implementering af VVM-direktivet og ser frem til, at EU's habitatdirektiv også bliver efterlevet i Danmark, så Danmark ikke huser havbrug, som har en negativ effekt på Natura 2000-områder på havet.
4. Ændringsforslag med bemærkninger Ændringsforslag Til § 1 Af miljøministeren, tiltrådt af et flertal (udvalget med undtagelse af V og DF):
 1) I indledningen indsættes efter »I lov om miljøvurdering af planer og programmer og af konkrete projekter (VVM), jf. lovbekendtgørelse nr. 973 af 25. juni 2020,«: »som ændres ved det af Folketinget den 15. december 2020 vedtagne forslag til lov om ændring af lov om miljøvurdering af planer og programmer og af konkrete projekter (VVM) og lov om husdyrbrug og anvendelse af gødning m.v. (Implementering af VVM-direktivet),«.
[Konsekvensændring som følge af den forventede vedtagelse af lovforslag nr.
L 56 A] Bemærkninger Til nr. 1 Der er tale om en konsekvensændring som følge af den forventede vedtagelse den 15. december 2020 af lovforslag nr.
L 56 A.
Herved tydeliggøres, at miljøvurderingslovens § 17, stk. 1-4, som affattet ved forslag til lov om ændring af lov om miljøvurdering af planer og programmer og af konkrete projekter (VVM) (Ændring af myndighedskompetencen for havbrug) (L 56 B) træder i stedet for affattelsen af samme bestemmelse i forslag til lov om ændring af lov om miljøvurdering af planer og programmer og af konkrete projekter (VVM) og i forslag til lov om ændring af lov om husdyrbrug og anvendelse af gødning m.v. (Implementering af VVM-direktivet) (L 56 A), som forventes vedtaget af Folketinget den 15. december 2020.
5. Udvalgsarbejdet Lovforslaget blev fremsat den 8. oktober 2020 og var til 1. behandling den 22. oktober 2020. Lovforslaget blev efter 1. behandling henvist til behandling i Miljø- og Fødevareudvalget.
Udvalget afgav betænkning den 25. november 2020. Lovforslaget var til 2. behandling den 1. december 2020, hvor det blev delt i to lovforslag: lovforslag nr.
L 56 A og lovforslag nr.
L 56 B.
Begge lovforslag blev herefter henvist til fornyet behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 2 møder.
Bilag Efter udvalgets afgivelse af betænkning over lovforslag nr.
L 56 er der omdelt 3 bilag på lovforslaget.
Spørgsmål Udvalget har under den fornyede udvalgsbehandling stillet 6 spørgsmål til miljøministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Christian Rabjerg Madsen (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Kathrine Olldag (RV) Carl Valentin (SF) Rasmus Nordqvist (SF) Signe Munk (SF) Søren Egge Rasmussen (EL) Mai Villadsen (EL) Susanne Zimmer (UFG) Erling Bonnesen (V) Karsten Lauritzen (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Bent Bøgsted (DF) Lise Bech (DF) Egil Hulgaard (KF) Per Larsen (KF) Peter Seier Christensen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
