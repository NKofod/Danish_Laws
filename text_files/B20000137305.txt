Bekendtgørelse om åben  

 uddannelse I medfør af § 2, stk. 8, 9 og 10, § 3, stk. 2,  

 3 og 4, § 6, stk. 4, 5 og 6, § 7, stk. 2 og § 18,  

 stk. 2, i lov om åben uddannelse (erhvervsrettet voksenuddannelse)  

 m.v., jf. lovbekendtgørelse nr. 861 af 2. september 2000,  

 fastsættes:
Kapitel 1 Område Tilrettelæggelse § 1. Åben uddannelse skal følge  

 reglerne for de enkelte deltids- og heltidsuddannelser og reglerne i denne  

 bekendtgørelse.
 Stk. 2. Praktik og skolepraktik, der indgår i en  

 uddannelse, kan alene udbydes som åben uddannelse, hvis  

 Undervisningsministeriet godkender det.
 Stk. 3. Uddannelsesinstitutionen tilrettelægger  

 undervisningen inden for rammerne af de almindelige regler, der er  

 nævnt i stk. 1, jf. dog stk. 4.
 Stk. 4. Den normerede uddannelsestid/  

 årsværksnormeringen (arbejdsindsats) for et enkeltfag skal  

 være den samme som den normerede uddannelsestid/  

 årsværksnormeringen for faget, der følger af  

 uddannelsesbekendtgørelse, undervisningsplan, studieordning eller  

 lignende for den enkelte deltidsuddannelse eller heltidsuddannelse.  

 Uddannelsesinstitutionen kan dog tilrettelægge et enkeltfag for  

 deltagere med særlige forudsætninger med en kortere  

 uddannelsestid/ mindre årsværksbelastning end den normerede  

 uddannelsestid/ årsværksnomeringen (tilrettelæggelsestid).  

 I tilfælde, hvor uddannelsesbekendtgørelsen for en  

 heltidsuddannelse ikke angiver et enkeltfags andel af et  

 elevårsværk, skal andelen angives i den lokale  

 undervisningsplan/studieordning.
Korte kurser § 2. Korte kurser er erhvervsrettede  

 undervisningsforløb, der skal ligge inden for institutionens faglige  

 kompetenceområde.
Kurserne kan tilrettelægges på heltid og  

 deltid.
Et kursus skal vare mindst 30 undervisningstimer fordelt over mindst  

 5 undervisningsdage, medmindre undervisningsministeren bestemmer, at  

 varigheden kan være mindst 18 undervisningstimer fordelt på 3  

 undervisningsdage, jf. lovens § 2, stk. 4, 2. pkt.
Kurset må  

 højst vare 240 undervisningstimer.
 Stk. 2. Korte kurser skal være beskrevet i en kursusplan  

 med angivelse af kursets mål, indhold, antal undervisningstimer og  

 forudsætninger for deltagelse i kurset samt udvælgelseskriterier  

 i tilfælde af, at institutionen ikke vil kunne optage alle  

 ansøgere.
 Stk. 3. Uddannelsesinstitutioner under  

 Undervisningsministeriet og Forskningsministeriet, der er godkendt til at  

 udbyde erhvervsrettet uddannelse, sygeplejeskolerne, social- og  

 sundhedsskolerne og arbejdsmarkedsuddannelsescentre kan udbyde korte kurser.
Stk. 4. Korte kurser skal afholdes i Danmark.
Dog kan Danmarks  

 Pædagogiske Universitet, Centre for videregående uddannelser,  

 Danmarks Erhvervspædagogiske Læreruddannelse,  

 lærerseminarierne, sløjdskolerne og Institut for Idræt ved  

 Københavns Universitet afholde korte kurser for lærere på  

 Færøerne, Grønland og i Sydslesvig.
Fagspecifikke kurser § 3. Fagspecifikke kurser er  

 erhvervsrettede undervisningsforløb som uddannelsesinstitutionen  

 fastlægger på basis af de videregående kompetencegivende  

 heltids- eller deltidsuddannelser, som institutionen er godkendt til at  

 udbyde, og som den modtager tilskud til, jf. lovens § 2, stk. 5.  

 Kurserne skal bygge på elementer, som indgår i disse uddannelser.  

 Nye uddannelseselementer, der i fremtiden vil indgå i de omfattede  

 uddannelser, vil også kunne indgå i fagspecifikke kurser.
Et  

 kursus skal vare mindst 30 undervisningstimer fordelt over mindst 5  

 undervisningsdage.
Kurset må højst vare 120  

 undervisningstimer.
 Stk. 2. Fagspecifikke kurser skal være beskrevet i en  

 kursusplan med angivelse af kursets mål, indhold, antal  

 undervisningstimer og forudsætninger for deltagelse i kurset samt  

 udvælgelseskriterier i tilfælde af, at institutionen ikke vil  

 optage alle ansøgere.
 Stk. 3. Uddannelsesinstitutioner under  

 Undervisningsministeriet og Forskningsministeriet, der er godkendt til at  

 udbyde videregående erhvervsrettet uddannelse og sygeplejeskolerne kan  

 udbyde fagspecifikke kurser.
 Stk. 4. Fagspecifikke kurser skal afholdes i Danmark.
Særligt tilrettelagte uddannelsesforløb § 4. Uddannelsesinstitutioner under  

 Undervisningsministeriet, Forskningsministeriet og  

 arbejdsmarkedsuddannelsescentre, der er godkendt til at udbyde erhvervsrettet  

 uddannelse, kan tilrettelægge uddannelsesforløb efter lovens  

 § 2, stk. 1, nr. 5, og kan herunder rekvirere  

 uddannelsesaktiviteter fra andre institutioner, jf. stk. 2.
Stk. 2. I særligt tilrettelagte  

 uddannelsesforløb, jf. stk. 1, kan med op til 1/3 af det samlede  

 uddannelsesforløb indgå 1)	korte kurser og 2)	undervisning udbudt i henhold til lov om almen voksenuddannelse og  

 voksenuddannelsescentre, lov om folkehøjskoler, efterskoler,  

 husholdningsskoler og håndarbejdsskoler (frie kunstskoler), lov om  

 daghøjskoler m.v., lov om produktionsskoler, lov om folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven), lov om undervisning i dansk som  

 andet sprog for voksne udlændinge m.fl. og sprogcentre, lov om  

 arbejdsmarkedsuddannelser eller eventuelt anden voksenundervisning, herunder  

 undervisning udbudt af private uden offentlig støtte.
 Stk. 3. Hvis der er uddannelsesregler for en  

 uddannelsesaktivitet efter stk. 2, nr. 2, har den institution, hvorfra  

 uddannelsesaktiviteten rekvireres, ansvaret for reglernes overholdelse.
Kapitel 2 Adgangskrav, indskrivning og frister § 5. Uddannelsesinstitutionen kan dispensere fra  

 adgangskravene, hvis ansøgeren skønnes at have de  

 nødvendige faglige forudsætninger.
§ 6. Indskrivningen til åben uddannelse sker  

 til et enkeltfag, et undervisningsforløb eller en uddannelse med  

 dertil hørende prøver eller lignende.
Har en  

 uddannelsesinstitution igangsat et samlet undervisningsforløb eller en  

 uddannelse, har den uddannelsessøgende ret til at afslutte det  

 påbegyndte forløb eller uddannelsen inden for den fastsatte  

 normerede uddannelsestid.
 Stk. 2. Uddannelsessøgende kan indskrive sig til flere  

 deltidsuddannelser, enkeltfag, korte kurser og fagspecifikke kurser samtidig.
 Stk. 3. Uddannelsessøgende ved en heltidsuddannelse kan  

 ikke samtidig indskrive sig til et enkeltfag, der er en del af  

 heltidsuddannelsen.
 Stk. 4. Uddannelsesinstitutionen kan fastsætte, hvor  

 lang tid den uddannelsessøgende må vente med at gå til  

 prøver m.v. i et fag, efter at undervisning i faget er afsluttet.
§ 7. Kan institutionen af kapacitetsmæssige  

 årsager ikke optage alle rettidigt tilmeldte ansøgere, skal  

 optagelse ske efter kriterier, der på forhånd er fastsat af  

 institutionen.
Institutionen må alene anvende fagligt relevante  

 kriterier samt tilmeldningstidspunkt som udvælgelseskriterier.  

 Kriterierne skal være offentligt tilgængelige fra det tidspunkt,  

 hvor institutionen annoncerer den åbne uddannelsesaktivitet.
 § 8. Uddannelsesinstitutionen fastsætter  

 frister for ansøgning om indskrivning og ved uddannelsesaktiviteter,  

 hvor der er krav om betaling for deltagelse i undervisning, frister for  

 betaling for deltagelse i undervisningen, jf. dog §12, stk. 1.
 § 9. Uddannelsesinstitutionen kan efter  

 ansøgningsfristens udløb undlade at igangsætte udbudt  

 undervisning på grund af ringe søgning eller særlige  

 omstændigheder, hvis der er taget forbehold herom ved annonceringen,  

 jf. dog § 6, stk. 1.
Kapitel 3 Bevis, merit m.v.
§ 10. Den uddannelsessøgende har ret til at  

 få udstedt bevis for beståede enkeltfag og til at få  

 udstedt et samlet eksamensbevis for en uddannelse, hvis alle prøver,  

 der indgår i uddannelsen, er bestået.
Beviset udstedes af den  

 uddannelsesinstitution, hvor den sidste prøve er aflagt, medmindre  

 uddannelsesinstitutionerne aftaler andet, jf. dog stk. 2.
 Stk. 2. For erhvervsuddannelser, landbrugsuddannelser,  

 grunduddannelse for voksne (GVU) og køkkenlederuddannelsen udstedes  

 beviset efter de almindelige regler for uddannelsen.
Stk. 3. Den uddannelsessøgende har ret til at få  

 en beskrivelse af de korte kurser, fagspecifikke kurser og  

 særligt tilrettelagte uddannelsesforløb, som vedkommende har  

 deltaget i.
Beskrivelsen af særligt tilrettelagte  

 uddannelsesforløb udarbejdes af den eller de institutioner, der har  

 afholdt de enkelte dele af uddannelsesforløbet.
 § 11. Indgår der praktik i en uddannelse,  

 godkender uddannelseinstitutionen, i hvilket omfang forudgående  

 praktisk erhvervserfaring kan sidestilles med den foreskrevne praktik, jf.  

 dog stk. 2.
 Stk. 2. For erhvervsuddannelser, landbrugsuddannelser,  

 grunduddannelse for voksne (GVU) og køkkenlederuddannelsen foretages  

 godkendelsen efter reglerne for den pågældende uddannelse.
Kapitel 4 Specielle tilskudsbetingelser § 12. Følgende betingelser om  

 deltagerbetaling, annoncering m.v. skal være opfyldt for, at en  

 institution kan få tilskud:
 1)	Deltagerbetalingen er betalt mindst en gang halvårligt inden  

 for frister, der fastsættes af ministeriet.
2)	Deltagerbetalingen er betalt med det fulde beløb for den  

 periode, som deltagerbetalingen dækker.
Dog kan tilsagn fra en  

 offentlig myndighed om betaling for aktiverede og lignende træde i  

 stedet for betaling.
 3)	Deltagerbetalingen er den samme for alle deltagere i samme  

 uddannelsesaktivitet, bortset fra tilfælde hvor der gives rabat til  

 deltagere, der tilmelder sig flere enkeltfag.
 4)	Institutionen modtager ikke andre offentlige driftstilskud, bortset  

 fra tilskud fra EU og Nordisk Råd, til samme uddannelsesaktivitet.
5)	Udbud af åben uddannelse er annonceret offentligt, og  

 følgende oplysninger er offentligt tilgængelige fra  

 annonceringstidspunktet: Uddannelsesaktivitetens navn, indhold,  

 tilmeldingsfrist, begyndelses- og afslutningstidspunkt, herunder tidspunkt  

 for evt. afsluttende eksamen/prøve, eventuelle optagelsesbetingelser,  

 den uddannelsestid, der følger af bekendtgørelse,  

 undervisningsplan, studieordning eller lignende (normerede uddannelsestid/  

 årsværk) eller antallet af undervisningstimer for korte kurser og  

 fagspecifikke kurser samt deltagerbetalingens størrelse.
Hvis den  

 normerede uddannelsestid/ årsværksnormeringen fraviges, skal  

 oplysninger om den uddannelsestid/ årsværksnormering, der  

 træder i stedet for denne, og de forudsætninger hos deltagerne,  

 dette nødvendiggør, også være offentligt  

 tilgængelige fra annonceringstidspunktet.
 6)	Uddannelsesaktiviteten er markedsført af institutionen som et  

 selvstændigt tilbud, og deltagerbetalingen vedrører alene  

 betaling herfor.
 7)	Uddannelsesaktiviteten er annonceret i informationssystemet for  

 voksenuddannelser (VIDAR), bortset fra ledige pladser på en  

 heltidsuddannelse, jf. lovens § 2, stk. 2, 4. pkt.
 Stk. 2. For uddannelsesaktiviteter, hvor der i henhold til  

 § 8, stk. 3 i lov om åben uddannelse ikke opkræves  

 deltagerbetaling, finder bestemmelserne i stk. 1. nr. 1 - 6, om  

 deltagerbetaling ikke anvendelse.
 Stk. 3. For uddannelseselementer, der indgår i  

 grundlæggende voksenuddannelse eller i fleksible forløb under  

 videreuddannelsessystemet for voksne, og som er omfattet af lovens § 6,  

 stk. 5, finder bestemmelserne i stk. 1 nr. 5, 6 og 7 ikke  

 anvendelse.
 Stk. 4. I tilfælde, hvor ministeren har bestemt, at  

 korte kurser kan forbeholdes kursusdeltagere fra enkelte institutioner m.v.,  

 jf. lovens § 3, stk. 6, 2. pkt., finder stk. 1, nr. 5, ikke  

 anvendelse.
Stk. 5. Undervisningsministeriet kan kræve dokumentation  

 for antallet af betalende deltagere.
For uddannelsesaktiviteter, hvor  

 der i henhold til §8, stk. 3 i lov om åben uddannelse ikke  

 opkræves deltagerbetaling kan der kræves dokumentation for  

 antallet af ressourceudløsende deltagere efter regler, der  

 fastsættes af Undervisningsministeriet.
 Stk. 6. En institution kan ikke få tilskud til egne  

 ansattes deltagelse i institutionens korte kurser og fagspecifikke kurser.
 Stk. 7. Tilskud til korte kurser og fagspecifikke kurser  

 udbetales for højst 30 undervisningstimer pr. 5 undervisningsdage.
Kapitel 5 Andre tilskudsbestemmelser § 13. Antallet af årselever, jf. lovens  

 § 6, beregnes udfra antallet af betalende deltagere i  

 uddannelsesaktiviteterne.
For uddannelsesaktiviteter, hvor der i  

 henhold til §8, stk. 3 i lov om åben uddannelse ikke  

 opkræves deltagerbetaling opgøres antallet af årselever  

 på basis af antallet af deltagere i uddannelsesaktiviteten efter  

 regler, der fastsættes i særskilt bekendtgørelse.
 Stk. 2. Ved uddannelsesaktiviteter, der har en normeret  

 uddannelsestid/ årsværksnormering, er en årselev en elev,  

 der har betalt for uddannelsesaktiviteter med et omfang på et års  

 heltidsuddannelse.
Stk. 3. Hvis uddannelsesaktiviteter, der har en normeret  

 uddannelsestid, tilrettelægges på en tid, der er kortere end den  

 normerede uddannelsestid, jf. § 1, stk. 4, 2. pkt., opgøres  

 en årselev ud fra forholdet mellem tilrettelæggelsestiden og den  

 normerede uddannelsestid/ årsværksnormeringen.
Det samme  

 gælder, når uddannelsesaktiviteter efter 1. pkt. indgår i  

 særligt tilrettelagte forløb.
 Stk. 4. Ved korte kurser, fagspecifikke kurser og uddannelse  

 efter § 3, stk. 2, er en årselev en elev, der har betalt for  

 undervisning i 1200 undervisningstimer af mindst 45 minutters varighed.
 Stk. 5. Når korte kurser og fagspecifikke kurser udbydes  

 som fjernundervisning, fastsætter Undervisningsministeriet, hvordan  

 årselever opgøres, før uddannelsesaktiviteten  

 begynder.
Stk. 6. For tilskud til uddannelseselementer, der indgår  

 i GVU eller i fleksible forløb under videreuddannelsessystemet for  

 voksne, fastsættes der på de årlige finanslove takster for  

 de enkelte uddannelseselementer.
Tilskud til uddannelsesplaner ved  

 grundlæggende voksenuddannelse indbefatter den forudgående  

 kompetencevurdering.
 § 14. Undervisningsministeriet kan bestemme, at  

 ansøgning om udbetaling af tilskud til åben  

 uddannelsesaktiviteter, herunder tilskud til udvikling, skal ske på  

 særlige blanketter.
 § 15. Tilskud efter lov om åben uddannelse  

 skal indgå i institutionens regnskab og revideres i overensstemmelse  

 med god offentlig revisionsskik efter de regler, der i øvrigt  

 gælder for revision af institutionen.
 Stk. 2. For private og selvejende uddannelsesinstitutioner,  

 der får tilskud til åben uddannelse, skal institutionens revisor  

 kontrollere, at institutionens oplysninger om det antal årselever, der  

 ligger til grund for tilskudsberegningen, er rigtige.
Kapitel 6 Klage § 16. Klager over uddannelsesinstitutionens  

 afgørelser efter denne bekendtgørelse kan for så vidt  

 angår retlige spørgsmål indbringes for  

 Undervisningsministeriet af den, som afgørelsen vedrører.
Stk. 2. Klagen indgives til uddannelsesinstitutionen senest 2  

 uger efter, at afgørelsen er meddelt den pågældende.
Hvis  

 klagen ikke tages til følge af uddannelsesinstitutionen, og klageren  

 fastholder klagen, videresender uddannelsesinstitutionen klagen til  

 ministeriet ledsaget af uddannelsesinstitutionens udtalelse.  

 Uddannelsesinstitutionen skal give ministeriet de nødvendige  

 oplysninger til behandling af sagen.
Kapitel 7 Ikrafttræden m.v.
 § 17. Bekendtgørelsen træder i  

 kraft den 1. januar 2001.
 Stk. 2. Bekendtgørelse nr. 586 af 9. juli 1999 om  

 åben uddannelse ophæves.
