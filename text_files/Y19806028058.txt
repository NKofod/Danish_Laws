 Et malervarefirma udsendte en brochure, hvori det blandt andet hed:  

 » Det er ikke almindelige farvehandlere, men specialforretninger, der  

 lægger vægt på at have den rigtige kvalitet.« Forbrugerombudsmanden  

 udtalte, at udsagnet var nedvurderende over for andre farvehandlere, idet det  

 blev antydet, at disse ikke lagde vægt på at have den rigtige kvalitet, og at  

 brochuren som helhed var i strid med markedsføringslovens § 2, stk. 1 og 2  

 jfr.
 § 1, idet tekstens sammenlignende karakter måtte anses for at være  

 vildledende overfor forbrugerne og utilbørlig over for de øvrige  

 farvehandlere, der blev sammenlignet med.
 »Specialforretninger« over for »almindelige  

 farvehandlere«.
 En brancheoganisation rettede henvendelse til FO i anledning af en  

 brochure for maling, træbeskyttelse og tapet udgivet af et malervarefirma,  

 idet organisationen mente, at farvehandlere, som ikke forhandlede det  

 pågældende firmas produkter, blev omtalt på en utilbørlig måde i brochuren.
FO udtalte i sagen, at brochurens udsagn »maling, træbeskyttelse og  

 tapet køber man med fordel hos XX.
Det er ikke almindelige farvehandlere, men  

 specialforretninger, der lægger vægt på at have den rigtige kvalitet«  

 efter hans opfattelse var nedvurderende over for andre farvehandlere, idet  

 det blev antydet, at disse farvehandlere i modsætning til indklagedes  

 specialforretninger kun var »almindelkige« forretninger, som ikke  

 lagde vægt på at have den rigtige kvalitet.
Dette indtryk blev forstærket af  

 angivelserne »vi har maling, træbeskyttelse og tapet i professionel  

 kvalitet«, selvom disse angivelser, isoleret set, kun kunne  

 karakteriseres som almindelige anprisninger af malervarefirmaets egne  

 produkter og forretningens service.
 Efter en helhedsvurdering fandt FO den påklagede brochuretekst i strid med  

 markedsføringslovens § 2, stk. 1 og 2, jfr. § 1, idet angivelserne på grund  

 af boruchuretekstens sammenlignende karakter måtte anses for at være  

 vildledende over for forbrugerne og utilbørlige over for de øvrige  

 farvehandlere, der blev sammenlignet med.
 Det indklagede malervarefirma bekræftede efter henstilling fra FO, at man  

 fremover ville ophøre med at anvende de påklagede formuleringer.
 (* 1) Offentliggjort i Forbrugerombudsmandens Årsberetning 1981-1982, side  

 43.
