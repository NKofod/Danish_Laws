 I henhold til § 5, stk. 2, i lovbekendtgørelse nr. 237 af 21. maj 1987 om  

 frikommuner meddeles:
 § 1.  Skatteministeren har den 15. oktober 1987 i  

 medfør af frikommunelovens § 30 b og § 30 c godkendt frikommuneregulativ nr.  

 7 for Tinglev Kommune om ændring af strukturen for vurdering af faste  

 ejendomme.
§ 2.  Frikommuneregulativet overfører vurderingsrådets  

 kompetence efter vurderingsloven, jf.
Ministeriet for Skatter og Afgifters  

 bekendtgørelse nr. 437 af 14. august 1984 af lov om vurdering af landets  

 faste ejendomme til Tinglev byråd.
§ 3.  Kompetencen til at foretage nye ansættelser,  

 hvor disse tidligere med urette ikke er foretaget, overføres til byrådet og  

 finder sted efter de regler, der gælder efter skattestyrelseslovens § 15,  

 stk. 3, jf.
Ministeriet for Skatter og Afgifters bekendtgørelse nr. 573 af  

 14. november 1984 af lov om skattemyndighedernes organisation og om  

 klageadgang m.v.
 § 4.  Frikommuneregulativet har virkning fra  

 årsomvurderingen pr. 1. januar 1988 og indtil udgangen af 1993.
 § 5.  Frikommuneregulativet er fremlagt de samme  

 steder som kommunalbestyrelsens mødedagsorden, jf. lov om kommunernes  

 styrelse § 8, stk. 4, samt i kommunens skatteadministration.
