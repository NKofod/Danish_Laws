Nr LSF 3 Forslag til Lov om tilskud til Færøernes Hjemmestyre på det sociale område  

 (Omlægning af visse statsrefusioner m.v. inden for Socialministeriets område  

 til bloktilskud) Fremsat af socialministeren (Mimi Stilling Jakobsen) den 7. oktober 1987 Vedtaget ved tredjebehandling den 27. oktober 1987 Lov nr 717 af 18/11/1987 § 1. Socialministeren yder årlig et tilskud til Færøernes hjemmestyre på 117.823.000 kr. (1987-prisniveau).
§ 2. Tilskuddet reguleres årlig med en procent, der fastsættes på finansloven.
Stk. 2. Socialministeren kan efter forhandling med hjemmestyret og med Finansudvalgets tilslutning ændre tilskuddets størrelse, hvis der sker væsentlige ændringer i de forudsætninger, der har ligget til grund for tilskuddets fastsættelse.
§ 3. Tilskuddet udbetales månedsvis forud til Færøernes landskasse med 1/12 af det årlige tilskud.
§ 4. Færøernes hjemmestyre kan inden for rammerne af gældende lovgivning frit disponere over tilskuddet.
§ 5. Socialministeren kan efter aftale med hjemmestyret fastsætte nærmere regler om administrationen af ordningen.
§ 6. Udbetalingen af den del af hjemmestyrets udgifter, som staten afholder efter lov for Færøerne om folkepension, lov for Færøerne om invalidepension m.v., lov for Færøerne om dagpenge ved sygdom eller fødsel, lov for Færøerne om offentlig forsorg og lov for Færøerne om børneforsorg, finder sted den 7. bankdag i hver måned til dækning af udgifterne i den pågældende måned.
Endelig opgørelse af statens andel foretages i det følgende regnskabsår.
 § 7. Loven har virkning fra og med finansåret 1988.
Stk. 2. Socialministeren kan efter aftale med hjemmestyret bestemme, at loven helt eller delvis har virkning fra et tidligere eller senere tidspunkt.
Oprindeligt fremsat lovforslag § 1. Socialministeren yder årlig et tilskud til Færøernes Hjemmestyre på 117.823.000 kr. (1987-prisniveau).
§ 2. Tilskuddet reguleres årlig med en procent, der fastsættes på finansloven.
Stk. 2. Socialministeren kan efter forhandling med Hjemmestyret og med finansudvalgets tilslutning ændre tilskuddets størrelse, hvis der sker væsentlige ændringer i de forudsætninger, der har ligget til grund for tilskuddets fastsættelse.
§ 3. Tilskuddet udbetales månedsvis forud til Færøernes Landskasse med 1/12 af det årlige tilskud.
§ 4. Færøernes Hjemmestyre kan inden for rammerne af gældende lovgivning frit disponere over tilskuddet.
§ 5. Socialministeren kan efter aftale med Hjemmestyret fastsætte nærmere regler om administrationen af ordningen.
§ 6. Udbetalingen af den del af Hjemmestyrets udgifter, som staten afholder efter lov for Færøerne om folkepension, lov for Færøerne om invalidepension m.v., lov for Færøerne om dagpenge ved sygdom eller fødsel, lov for Færøerne om offentlig forsorg og lov for Færøerne om børneforsorg, finder sted den 7. bankdag i hver måned til dækning af udgifterne i den pågældende måned.
Endelig opgørelse af statens andel foretages i det følgende regnskabsår.
 § 7. Loven har virkning fra og med finansåret 1988.
Stk. 2. Socialministeren kan efter aftale med Hjemmestyret bestemme, at loven helt eller delvis har virkning fra et tidligere eller senere tidspunkt.
BEMÆRKNINGER TIL LOVFORSLAGET Almindelige bemærkninger Lovforslaget er et led i opfyldelsen af en aftale af 9. marts 1987 mellem regeringen og Færøernes Landsstyre vedrørende tilskudsreform.
Aftalen med tilhørende bilag A-E er optrykt som bilag til lovforslaget.
Aftalen er tiltrådt af Færøernes Lagting den 13. april 1987.
Lovforslaget opfylder alene den del af ovennævnte aftale, der vedrører det sociale område.
Som følge heraf er der samtidig fremsat tilsvarende lovforslag om bloktilskud inden for sundhedsområdet og undervisningsområdet.
Regeringen og Færøernes Landsstyre har indgået aftalen om tilskudsreform, idet der var enighed om, at det nuværende tilskudssystem (refusioner) er behæftet med svagheder:
- i en række tilfælde er der ikke sammenfald mellem den disponerende og den økonomisk ansvarlige myndighed, - tilskudssystemets udformning medfører en risiko for utilsigtet og uhensigtsmæssig substitution mellem beslægtede udgiftsområder, og - systemet er administrativt besværligt på grund af det store antal tilskudsordninger, som i vidt omfang afviger fra hinanden.
Herudover har Færøernes Landsstyre fundet, at tilskudssystemet på en række områder lægger urimelige restriktioner på Hjemmestyrets dispositionsmuligheder.
Regeringen har samtidig den opfattelse, at det nuværende system giver dobbeltdækning, idet der også betales refusion af de efterhånden betydelige færøske indførselsafgifter, der betales til landskassen.
På denne baggrund var der i foråret 1986 mellem regeringen og Landsstyret enighed om at indlede forhandlinger om spørgsmålet.
 Disse forhandlinger resulterede i aftalen.
Sigtet med tilskudsreformen er at skabe bedre overensstemmelse mellem beslutningskompetencen og det økonomiske ansvar på Færøerne, og således at de færøske myndigheder får større dispositionsfrihed.
Det foreslås derfor, at en række af de eksisterende refusionsordninger m.v. på det sociale område (udgifter til særforsorg, alderdoms- og plejehjem, hjemmehjælp og børnebidrag m.v.) omlægges til et samlet bloktilskud.
Det foreslås endvidere, at der - bortset fra udgiften til de sociale pensioner, hvor der ydes 50 pct. i refusion - indføres en ensartet refusionssats på 25 pct. på de udgiftsområder, hvor staten fortsat yder procentrefusion.
Herved modvirkes risiko for forvridninger på substituerende udgiftsområder.
Som følge af nærværende lovforslag og som følge af forslaget om en harmonisering af refusionssatserne er der samtidig fremsat et forslag til lov om ændring af forskellige love for Færøerne om sociale ydelser, ligesom der på sundhedsområdet og undervisningsområdet er fremsat tilsvarende lovforslag om ændringer af gældende lovgivning.
Udbetalingen af lovforslagets generelle tilskud, der foreslås som kompensation i forbindelse med tilskudsreformen, vil ske på den måde, at beløbet månedsvis overføres direkte til Færøernes Landskasse.
Omlægningen af tilskudssystemet vil forenkle tilskudsadministrationen betydeligt.
Lovforslaget er vedtaget af Færøernes Lagting.
Bemærkninger til lovforslagets enkelte bestemmelser Til § 1 Tilskuddet erstatter tilskud og statsrefusioner m.v. vedrørende drifts- og anlægsudgifter til den færøske særforsorg, drifts- og anlægsudgifter til alderdoms- og plejehjem, udgifter til hjemmehjælp, udgifter til børnebidrag til enlige forsørgere m.v.
 og udgifter til Færøernes Ulykkesforsikringsråd.
Desuden er der i tilskuddet indregnet en kompensation i forbindelse med, at refusionen fra staten på de fortsat refusionsdækkede områder inden for forsorgs-, børneforsorgs- og sygedagpengeloven er foreslået harmoniseret (nedsat) til 25 pct.
I tilskuddet indgår yderligere 7 mill. kr. (1987 prisnivau) i driftsudgifter til et plejehjem i Torshavn samt 430.000 kr. (1987 prisniveau) som følge af Hjemmestyrets overtagelse af administrationsopgaver i forbindelse med tilskudsreformen.
Hertil kommer 1.000.000 kr. (1987 prisniveau) til anlægsudgifter på særforsorgsområdet, dels som kompensation for de udgifter, staten ville have haft på området, hvis en tilskudsreform ikke gennemførtes, dels som kompensation for, at Hjemmestyret overtager ansvaret - herunder istandsættelse og vedligeholdelse - for de eksisterende bygninger og anlæg på området.
Tilskuddet er principielt et fast generelt tilskud, som - bortset fra prisstigninger - ikke er gjort betinget af udgiftsudviklingen, hverken på Færøerne eller på statsbudgettet iøvrigt.
Til § 2 I bilag D til aftalen af 9. marts 1987 er prisreguleringen af tilskuddet beskrevet nærmere.
Det er aftalt, at tilskuddet årlig prisreguleres med den samme procent, der gennemsnitlig anvendes ved reguleringen af det samlede statslige udgiftsbudget.
Tilskuddet reguleres således for den budgetterede danske inflationsudvikling, men friholdes for eventuelle dispositionsbegrænsninger.
Efter stk. 2 kan socialministeren ændre tilskuddets størrelse, hvis der sker væsentlige ændringer i de forudsætninger, der har ligget til grund for tilskuddets fastsættelse.
Dette kan dog kun ske efter forhandling med Hjemmestyret og med finansudvalgets tilslutning og på foranledning af såvel socialministeren som Hjemmestyret.
Den færøske hjemmestyrelov opdeler sagsområderne i særanliggender og fællesanliggender.
I særanliggender har Hjemmestyret fuld egen kompetence og afholder derfor alle udgifter.
Overgang af et sagsområde fra fællesanliggende til særanliggende vil være et eksempel på sådanne ændrede forudsætninger, som kan ændre tilskuddets størrelse.
Til § 3 Det generelle tilskud overføres månedsvis forud, dvs. i begyndelsen af den pågældende måned, direkte til Færøernes Landskasse med 1/12 af det årlige tilskud.
Alle udbetalinger af bloktilskud for et finansår finder sted i det pågældende finansår.
Til § 4 Hjemmestyret kan disponere frit over det generelle tilskud, uanset at tilskuddet erstatter bestemte refusionsordninger m.v. vedrørende det færøske socialvæsen.
Til § 5 Der vil efter aftale med Hjemmestyret kunne fastsættes nærmere regler om administrationen af ordningen, herunder om udbetalingsproceduren og om tilvejebringelse af statistisk materiale vedrørende de områder, der dækkes af bloktilskuddet.
Til § 6 Den foreslåede bestemmelse har til formål at præcisere grundlaget for den forskudsvise udbetaling af de refusionsbeløb, som staten yder til Hjemmestyret efter de sociale love for Færøerne.
Til § 7 Ifølge aftalen skal omlægningen finde sted med virkning senest fra 1.
 januar 1988. På områder hvor omlægningen gennemføres inden 1.
januar 1988, således som aftalen giver mulighed for, modregnes de i den forløbne del af 1987 for dette år udbetalte refusioner i det for hele året fastsatte bloktilskud.
Bilag Aftale af 9. marts 1987 mellem regeringen og Færøernes landsstyre vedrørende Tilskudsreform 1. Snarest muligt og senest 1. januar 1988 (* 1) iværksættes en Tilskudsreform, hvorefter de statslige udgifter til - de i bilag A opførte områder fuldt ud dækkes af bloktilskud, - de i bilag B opførte områder dækkes af en kombination af bloktilskud og 25 pct. udgiftsrefusion, - de i bilag C opførte områder dækkes af 50 pct. udgiftsrefusion.
 2. Bloktilskuddet fastsættes, inkl. aftalte justeringer på ialt kr.
33.900.000, til ialt kr. 461.689.000 i 1987-prisniveau, jf. bilag E.
Bloktilskuddet reguleres med den i bilag D beskrevne reguleringsordning.
Efter anmodning fra såvel Færøernes landsstyre som regeringen kan der forhandles om bloktilskuddets størrelse, såfremt der måtte indtræde væsentlige ændringer i de forudsætninger, der ligger til grund for bloktilskuddets fastsættelse.
Regeringen har ved bloktilskuddets fastsættelse ikke indregnet de af Færøernes landsstyre forventede udbygningsbehov inden for især Færøernes særforsorg, sundheds- og skolevæsen.
En udbygning hjemmestyret har tilkendegivet vil blive gennemført.
Regeringen er indstillet på at forhandle med Færøernes landsstyre om og i hvilket omfang, staten skal bidrage yderligere til finansieringen af disse områder.
3. Bloktilskuddet udbetales månedsvis forud til Færøernes Landskasse med 1/12 af det årlige tilskud.
På områder, hvor reformen iværksættes inden 1. januar 1988, modregnes de i den forløbne del af 1987 udbetalte refusioner i det for hele året fastsatte bloktilskud.
4. Færøernes hjemmestyre kan inden for rammerne af gældende lovgivning frit disponere over bloktilskuddene.
Hvad refusionsområderne, nævnt i bilag B og C, angår, henvises til pkt. 2 og pkt. 6 i aftalen.
 På finansloven fordeles bloktilskuddet i 1987-prisniveau således:
Det bemærkes, at endelig fastsættelse af bloktilskuddet vedrørende indlæggelser på Rigshospitalet beror på opgørelse af de faktiske udgifter.
Endelig fastlæggelse af bloktilskuddet vedrørende pensioner beror på udformningen af ordningen for overførsel af statslige pensioner til Færøerne.
 5. På refusionsområdet aftales:
Inden for en ramme på kr. 6.000.000 i årlige statslige merudgifter i 1987-prisniveau justeres satserne på pensionsområdet således, at der med hensyntagen til forskelle i beskatning m.v. sikres samme disponible indkomst for pensionsmodtagere på Færøerne og i Danmark.
Det forudsættes, at der gennemføres kompenserende besparelser på refusionsområdet på kr. 5.500.000. Inden for en ramme på kr. 2.500.000 i årlige statslige merudgifter i 1987-prisniveau forlænges barselshvilen på Færøerne.
6. Såfremt hjemmestyret ønsker at forhøje satser m.v. på de i bilag B og C opførte områder, kan dette ske mod - kompenserende besparelser på de i bilag B og C opførte områder, - eller reduktion i bloktilskuddet, - eller at hjemmestyret fuldt ud afholder den pågældende udgift.
Satsændringer m.v. på de i bilag B og C opførte områder, der medfører øgede statsudgifter, forudsætter som hidtil socialministerens tilslutning.
1) For Statens Uddannelsesstøtte kan reformens gennemførelse af teknisk/administrative grunde eventuelt udsættes til 1. august 1988 (støtteåret 1988/89).
7. Såfremt et sagsområde, herunder de i bilag A, B eller C opførte, overgår fra fællesanliggende til særanliggende, påhviler finansieringen af området alene hjemmestyret.
Efter forhandling mellem Færøernes landsstyre og regeringen reduceres statsudgifterne i overensstemmelse hermed.
8. Tilskudsreformen iværksættes på de enkelte områder (* 1) snarest muligt og senest 1. januar 1988 efter aftale mellem Færøernes landsstyre og vedkommende ressortminister.
Bilag A Ændring af tilskudssystemet for Færøerne Socialministeriet Alderdoms- og plejehjem (drift) Henlæggelse til opførelse af alderdoms- og plejehjem Børn og enker m.v., underholdsbidrag Hjemmehjælp Færøernes specialskole Ulykkesforsikringsrådet Klienter under ekstern forsorg Aflastnings- og fritidshjemmet i Thorshavn Institutionsophold for færøske klienter i Danmark Rejser for klienter og pårørende (forsorgsydelser) Vikar for medarbejdere med uddannelse (forsorgsydelser) Åndssvageforsorgen Administrationsudgifter Anlægsudgifter, særforsorgen Indenrigsministeriet Udligningstilskud til Færøernes Hjemmestyre Anlægsudgifter Driften af færøske sygehuse Indlæggelser på Rigshospitalet Kommunelæger Svangerskabshygiejne Sundheds/hjemmesygepleje Lægeundersøgelse af børn Skolelæger Epidemi, vaccinationer, kønssygdomme Sygekasser Undervisningsministeriet Folkeskolen Drift Anlæg Friskoler Drift Anlæg Fritidsundervisning Drift Anlæg Erhvervsskolerne Drift Anlæg Færøernes Seminarium Drift Anlæg Statens Uddannelsesstøtte Fiskeriministeriet Færøernes Fiskerilaboratorium Drift Anlæg Industriministeriet Færøernes maskinskole Finansministeriet Pension, lærerne Børneforsorgens pensionsordning Bilag B Ændring af tilskudssystemet for Færøerne Socialministeriet Personlige tillæg, omsorgsarbejde, revalidering og hjælpemidler Kontanthjælp efter forsorgsloven Daginsitutioner Børneforsorg i. ø.
Sygedagpenge Bilag C Ændring af tilskudssystemet for Færøerne Socialministeriet Folkepension Invalidepension Enkepension Bilag D Bloktilskuddets regulering Med virkning fra finansåret 1987 budgetteres finansloven og dermed også Færø-tilskuddene i løbende priser.
Den egentlige finanslovsprocedure indledes med rammefastsættelse i februar måned, hvor Finansministeriet udmelder rammetallene for ministerområderne for de kommende finansår.
Rammetallene opgøres i det kommende finansårs forventede pris- og lønniveau.
Der vil i løbet af budgetteringsfasen, der løber indtil Folketingets endelige vedtagelse af finanslovforslaget i december, kunne ske justeringer i pris- og lønforudsætningerne, såfremt den forventede pris- og lønudvikling ændres markant i forhold til det ved rammefastsættelsen forudsatte.
Det bør i denne forbindelse understreges, at pris- og lønskønnene fastlægges selvstændigt ud fra budgetdepartementets bedste forventning til den fremtidige inflationsudvikling.
Hvis det politisk besluttes, at der ikke skal gennemføres fuld kompensation for inflationsudviklingen, således som det eksempelvis er sket med dispositionsbegrænsningen, sker dette særskilt, og denne begrænsning indlægges efter fastlæggelsen af PL-reguleringen.
Arbejdsgruppen foreslår på denne baggrund, at det eller de fremtidige færøske bloktilskud reguleres i overensstemmelse med den gennemsnitlige reguleringsprocent for det samlede statsbudget.
Dette indebærer, at Færø-tilskuddet reguleres med et samvejet indeks, der er identisk med den regulering, de statslige udgifter i øvrigt justeres med.
Færø-bevillingerne kompenseres således for den danske inflationsudvikling, men de friholdes for eventuelle dispositionsbegrænsninger, nævnt i de foregående afsnit.
Reguleringen af delbloktilskuddet vil inden for den enkelte udgiftsramme således blive oplevet som neutral.
Denne automatiske regulering af bloktilskuddet til Færøerne kombineres med, at såvel Færøernes landsstyre som regeringen kan begære bloktilskuddet forhandlet såfremt der måtte indtræde væsentlige ændringer i de forudsætninger, der ligger til grund for bloktilskuddets fastsættelse.
Bilag E Bloktilskud (* 1) For Statens Uddannelsesstøtte kan reformens gennemførelse af teknisk/administrative grunde eventuelt udsættes til 1. august 1988 (støtteåret 1988/89).
(* 2) Endelig fastlæggelse beror på opgørelse af udgifterne ved indlæggelser på Rigshospitalet.
(* 3) Endelig fastlæggelse beror på udformning af ordning for overførsel af statens pensionsbetalinger.
