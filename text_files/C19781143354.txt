 Hermed sendes et antal eksemplarer af direktoratets cirkulære af 13.  

 september 1978 om offentlighedens adgang til kriminalforsorgens anstalter og  

 arresthusene.
 I tilslutning til cirkulæret bemærkes:
 1. Den tidligere bestemmelse om, at interview m.v. af  

 indsatte med henblik på reportage om den pågældendes straffesag, eventuelle  

 undvigelser og lignende kun må finde sted med direktoratets godkendelse, er  

 ophævet, således at kompetencen også i disse tilfælde er tillagt  

 institutionens leder.
 2. Den tidligere bestemmelse, hvorefter det henhører  

 under direktoratets kompetence at tillade interview m.v. med indsatte, der i  

 arresthus afventer overførsel til fuldbyrdelsesanstalt, er ophævet.  

 Spørgsmålet henhører således nu under arrestinspektørens kompetence.
 3. I § 5 er der indsat bestemmelse om samtaler og  

 interview med varetægtsarrestanter.
 4. Reglen i § 1, stk. 1, nr. 6, om besøg, hvor særlige  

 forhold taler derfor, vedrører for eksempel besøg af de ansattes ægtefæller  

 m.fl., pensionerede medarbejdere, repræsentanter for lokalbefolkningen og  

 lignende.
 5. I forbindelse med tilladelse til fotografering i  

 anstalten (§ 4, stk. 4) henledes opmærksomheden på, at det må påses, at der  

 for eksempel i forbindelse med fotografering af personale ikke er mulighed  

 for fotografering af nøgler, der er i brug i institutionen, idet sådanne  

 fotografier kan benyttes som grundlag for fremstilling af falske nøgler.  

 Samtidig bortfalder direktoratets cirkulærskrivelse af 28. januar 1976 om  

 dette spørgsmål.
 E.B.
J.
Waagensen Kriminalforsorgens anstalter, arrestinspektørerne og politiet.
