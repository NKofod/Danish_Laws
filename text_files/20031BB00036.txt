Fremsat den 4. november 2003 af  

 Mogens Nørgård Pedersen (KD), Betina Hoffmann (KD),  

  

 Bodil Kornbek (KD) og Tove Videbæk (KD) Forslag til folketingsbeslutning om udvidelse af pantordningen for flasker og dåser Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter, således at der fremover opkræves pant på flasker og dåser til øl  

 og læskedrikke, der skal drikkes ufortyndet.
Bemærkninger til forslaget Forslagsstillerne anser det for et miljømæssigt problem, at  

 en del drikkevareemballager  især vandflasker  ikke belægges med  

 pant.  

 Konsekvensen er, at tomme flasker ligger og flyder på gader og i naturen.  

 Problemets omfang har været stigende i de seneste år i takt med det stigende  

 forbrug af drikkevand uden brus.
Ifølge selskabet Canadean, der forsker i  

 forbruget af drikkevarer, er det danske forbrug af emballeret vand steget fra  

 indeks 100 til indeks 275 fra 1998 til 2002, svarende til knap en tredobling  

 (Danske Læskedrikfabrikanter: Læskedrikmarkedet 2003). Hvis man indførte pant  

 på disse emballager, ville man få de tomme emballager væk fra gader og  

 naturen  

 og til genanvendelse i pantsystemet.
Dette er baggrunden for, at  

 forslagsstillerne vil indføre pant på alle flasker og dåser til øl og  

 læskedrikke, der skal drikkes ufortyndet.
Emballager til saftevand skal ikke  

 omfattes af pantordningen, idet saftevand typisk bliver drukket i husstanden,  

 mens ufortyndede drikkevarer også drikkes udendørs og dermed kan blive smidt  

 på  

 offentlige arealer.
 Det vil især være flasker og dåser til drikkevand uden  

 kulsyre, ice tea og alkoholsodavand, der bliver omfattet af de nye regler.
Etableringen af det nye retursystem for emballage til øl og  

 sodavand betyder, at det nu er teknisk muligt at håndtere nye emballager  

  både  

 dåser og flasker  inden for rammerne af det eksisterende system.
Det  

 vil  

 derfor være muligt at inddrage de nye emballagetyper i pantsystemet uden  

 væsentlige merudgifter.
Den gældende bekendtgørelse Efter den gældende bekendtgørelse om pant og indsamling  

 m.v. af emballager til øl og visse læskedrikke skal der opkræves pant på  

 emballage til kulsyreholdigt mineralvand og øl.
 Derimod skal der ikke opkræves pant af f.eks. emballage til  

 vand uden kuldioxid, ice tea eller alkoholsodavand.
EUs emballagedirektiv Ifølge EUs emballagedirektiv skal Danmark overholde en  

 række krav til genanvendelse af emballageaffald.
Genanvendelsen skal mindst  

 være 15 pct. for hvert materiale i 2001. Dette skal ses i forhold til, at  

 genanvendelsen af plastemballager udgjorde 13,9 pct. i 2001. Der er således  

 fortsat et stykke vej til en opfyldelse af direktivet.
 I forbindelse med revision af emballagedirektivet har  

 Ministerrådet besluttet at forhøje genanvendelseskravet til 22,5 pct. for  

 plastemballage og 50 pct. for metalemballage i 2008. En udvidelse af  

 pantordningen vil forbedre Danmarks muligheder for at overholde  

 emballagedirektivet.
Skriftlig fremsættelse Mogens Nørgård Pedersen (K  

 D  

  

 ):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning om udvidelse af pantordningen  

 for flasker og dåser.
(Beslutningsforslag nr.
B 36).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
