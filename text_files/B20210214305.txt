 Bekendtgørelse om ændring af bekendtgørelse om tilskud m.v. til videregående uddannelser på erhvervsakademier, professionshøjskoler og maritime uddannelsesinstitutioner m.fl.
§ 1 I bekendtgørelse nr. 1958 af 15. oktober 2021 om tilskud m.v. til videregående uddannelser på erhvervsakademier, professionshøjskoler og maritime uddannelsesinstitutioner m.fl. foretages følgende ændringer:
 1. I § 5, stk. 1, nr. 3, udgår »eller«.
 2. I § 5, stk. 1, nr. 4, ændres ».« til: », eller«.
 3. I § 5, stk. 1, indsættes som nr. 5:
»5) er meddelt opholdstilladelse efter lov om midlertidig opholdstilladelse til personer, der i Afghanistan har bistået danske myndigheder m.v.« § 2 Bekendtgørelsen træder i kraft den 1. december 2021.
