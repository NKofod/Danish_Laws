 Under henvisning til rådsdirektiv af 26. juni 1964 (64/432) om  

 veterinærpolitimæssige problemer ved handel inden for Fællesskabet med kvæg  

 og svin samt i medfør af lov nr. 156 af 14. april 1920 om smitsomme sygdomme  

 hos husdyrene og lov nr. 188 af 1. maj 1923 om tillæg til nævnte lov  

 fastsættes herved følgende bestemmelser.
 § 1.  Afrikansk svinepest og smitsom svinelammelse  

 (encephalomyelitis enzootica suum, Techener syge), samt virusenteritis hos  

 svin (overførbar gastro-enteritis, TGE og smitsom blæreudslet hos svin  

 (vesicular syge, SVD) henføres til de i § 2 i ovennævnte lov nr. 156 af 14.  

 april 1920 omhandlede sygdomme (ondartede smitsomme sygdomme) og er  

 undergivet de bestemmelser, der gælder for svinedifteritis, hvilken sygdom  

 for fremtiden skal betegnes klassisk svinepest (pestis suum).
 § 2.  Ved mistanke om at svin er angrenet af en af de  

 i § 1 nævnte syg domme, skal ejeren eller den, der på hans vegne fører tilsyn  

 med svinene, tilkalde en dyrlæge.
 Stk. 2.  Såfremt dyrlægen ikke kan afvise mistanken,  

 skal kredsdyrlægen eller veterinærdirektoratet straks underrettes.
 § 3.  I tilfælde af mistanke kan kredsdyrlægen i  

 diagnostisk øjemed påbyde et eller flere svin i besætningen slået ned og  

 materiale indsendt til et diagnostisk laboratorium.
 § 4.  Er svin angrebet af en af de i § 1 nævnte  

 sygdomme, skal politimesteren efter indstilling fra veterinærdirektoratet  

 stille den pågældende svinebesætning under offentligt tilsyn og meddele  

 ejeren (brugeren) et tilhold, der kan omfatte:
Stk. 2.  Ejendommen skal henstå under offentligt tilsyn  

 15 dage efter desinfektion, såfremt hele svinebesætningen er slået ned, og 40  

 dage efter desinfektion, såfremt ikke alle svin er slået ned.
Tilsynet må kun  

 hæves efter indstilling fra veterinærdirektoratet.
 Stk. 3.  Veterinærdirektoratet giver politimesteren  

 meddelelse, når et i henhold til stk. 1 givet tilhold kan hæves.
§ 5.  Ved udbrud af en af de i § 1 nævnte sygdomme  

 skal politimesteren efter indstilling fra veterinærdirektoratet oprette et  

 iagttagelsesdistrikt og ved indrykning en enkelt gang i de lokale blade  

 bekendtgøre iagttagelsesdistriktets grænser, der skal omfatte et område af 2  

 km. til alle sider fra den smittede ejendom.
Grænserne fastsættes således, at  

 en landsby, der delvis ligger inden for nævnte afstand fra den smittede  

 ejendom, altid inddrages fuldt lud under afspærringen, og således at  

 naturlige grænser i terrænet så vidt muligt følges.
 § 6.  Fra et iagttagelsesdistrikt etableret som anført  

 i § 5 er det forbudt at fjerne levende svin.
 Stk. 2.  På de veje, der fører fra et  

 iagttagelsesdistrikt, skal der ved distriktets grænse ved politiets  

 foranstaltning anbringes fra veterinærdirektoratet udleverede tavler, hvor er  

 trykt: »Bortførsel af levende svin er forbudt, Politiet.« Tavlen  

 skal anbringes således, at teksten vender ind mod distriktet.
 Stk. 3.  I særlige tilfælde kan, efter kredsdyrlægens  

 forud indhentede tilladelse, svin føres direkte til slagtning fra et  

 iagttagelsesdistrikt, såfremt de af kredsdyrlægen fastsatte betingelser for  

 transport m.v. overholdes, og svinene er ledsaget af en af en dyrlæge udstedt  

 passerseddel.
§ 7.  Iagttagelsesdistriktet skal ophæves, når der er  

 forløbet 15 dage efter det sidst konstaterede tilfælde, såfremt hele  

 svinebesætningen på den pågældende ejendom er blevet slået ned.
Har  

 nedslagning af hele svinebesætningen på den pågældende ejendom ikke fundet  

 sted, skal iagttagelsesdistriktet opretholdes, indtil der er forløbet mindst  

 40 dage efter det sidst konstaterede tilfælde.
Politimesteren skal samtidig  

 med ophævelsen foranledige de i anledning af afspærringen opsatte tavler  

 fjernet.
 § 8.  Indførsel, udlevering og anvendelse af sera og  

 vacciner mod de i § 1 nævnte sygdomme må kun finde sted med  

 landbrugsministeriets tilladelse.
§ 9.  Overtrædelse af bestemmelserne i § 2, § 6, stk.  

 1 og § 8 straffes med bøde.
På samme måde straffes den, der undlader at  

 efterkomme påbud eller forbud, der udstedes i medfør af bekendtgørelsen.
 § 10.  Bekendtgørelsen træder i kraft den 1. juli  

 1973.
 Samtidig ophæves §§ 138-145 i instruks for veterinærpolitiet af 24. august  

 1894, § 2 i ændring af 20. oktober 1927 i nævnte instruks, bekendtgørelse nr.  

 149 af 25. april 1962 om ondartede smitsomme sygdomme hos husdyrene  

 (afrikansk svinepest) og bekendtgørelse nr. 184 af 16. juni 1928 om  

 foranstaltninger til bekæmpelse af svinedifteritis.
 Landbrugsministeriet, den 21. juni 1973.
 Ib Frederiksen.
 /Thorkil Christensen.
