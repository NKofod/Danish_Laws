Nr LSF 68 Forslag til Lov om ændring af lov om social bistand (Ændring af reglerne  

 om kontanthjælp m.v.) Fremsat af socialministeren (Karen Jespersen) den 23. november 1994 Vedtaget ved tredjebehandling den 15. december 1994 Lov nr. 1129 af 21/12/1994 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret bl.a. ved lov nr. 496 af 30. juni 1993 og lov nr. 500 af 30. juni  

 1993 og senest ved lov nr. 450 af 1. juni 1994, foretages følgende ændringer:
 1. I § 15 a indsættes som 2. pkt.:
»§ 15, stk. 3-6, § 15, stk. 7, 1. pkt., § 15, stk. 8, og § 15 b  

 finder tilsvarende anvendelse.« 2. I § 18 indsættes som 2. pkt.:
»En person, der modtager hjælp efter § 25, stk. 1, nr. 2, har  

 endvidere pligt til at underrette kommunalbestyrelsen om udbetaling af  

 boligindskuddet, eller hvad der kan sidestilles hermed, i forbindelse med  

 opsigelse af lejemålet, fraflytning el. lign.« 3. § 25, stk. 1, affattes således:
»Kommunalbestyrelsen træffer beslutning om tilbagebetaling, 1) når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov,  

 eller 2) i det omfang der ydes økonomisk hjælp til boligindskud, eller hvad der  

 kan ligestilles hermed.« 4. § 37, stk. 2 og 3, affattes således:
»Stk. 2. Til personer med forsørgelsespligt over for børn  

 ydes et beløb, der svarer til 80 pct. af højeste dagpengebeløb efter § 47 i  

 lov om arbejdsløshedsforsikring m.v.
Til andre ydes et beløb, der svarer til  

 60 pct. af højeste dagpenge.
Stk. 3. Til unge under 25 år ydes et beløb på 2.080 kr. til  

 hjemmeboende og 4.251 kr. til udeboende.
Til unge under 25 år, der i en  

 sammenhængende periode på 12 måneder har haft månedlige indtægter, der  

 overstiger 60 pct. af højeste dagpenge, jf. stk. 2, ydes hjælp dog efter  

 reglerne for personer over 25 år.
Ydelser fra Statens Uddannelsesstøtte og  

 andre godtgørelser, der ydes i forbindelse med uddannelse, medregnes ikke i  

 indtægten.
Unge, der i hjemmet forsørger egne børn, og unge gravide, der har  

 passeret 12. svangerskabsuge, får hjælp efter reglerne for personer over 25  

 år.« 5. I § 37 indsættes efter stk. 3 som nye stykker:
 » Stk. 4. Betaler unge, der modtager hjælp efter reglerne i  

 stk. 3, underholdsbidrag til børn, eller er bidraget på tidspunktet for  

 hjælpens udbetaling udlagt forskudsvis af det offentlige, udbetales et  

 månedligt tillæg til hjælpen svarende til det fastsatte bidrag, dog højst  

 svarende til normalbidraget.
Stk. 5. Til ægtepar ydes summen af de beløb, der kan beregnes til  

 hver af ægtefællerne efter reglerne i stk. 2-4. Såfremt kun den ene af  

 ægtefællerne er berettiget til kontanthjælp, jf. stk. 1, mens den anden  

 ægtefælle modtager en selvstændig offentlig forsørgelsesydelse efter anden  

 lovgivning, beregnes hjælpen som til en enlig.« Stk. 4 og 5 bliver herefter stk. 6 og 7.
 6. I § 37, stk. 5, 2. pkt., der bliver stk. 7, 2. pkt.,  

 indsættes efter »beløb«: »og størrelsen af de månedlige beløb,  

 der kan udbetales efter stk. 2«.
 7. I § 37 a, stk. 3, indsættes efter »kriterier«  

 ordene: », herunder med hvilke begrænsninger,».
 8. I § 38, stk. 1, 1. pkt., indsættes efter »stk.  

 2«: »og stk. 3«.
 9. I § 38 indsættes efter stk. 2 som nyt stykke:
» Stk. 3. Til en gift person, der efter § 37, stk. 5, får  

 beregnet hjælpen som til en enlig, foretages fradrag for den del af  

 ægtefællens indtægt opgjort efter reglerne i stk. 1 og 2, som overstiger,  

 hvad pågældende uden indtægter kunne have fået som enlig  

 kontanthjælpsmodtager.« Stk. 3 bliver herefter stk. 4.
 10. I § 40 indsættes som stk. 5:
»Stk. 5. Såfremt en kontanthjælpsmodtager eller dennes  

 ægtefælle uden rimelig grund udebliver fra et tilbud om en  

 beskæftigelsesfremmende foranstaltning, kan kommunalbestyrelsen beslutte, at  

 kontanthjælpen efter § 37 nedsættes for den efterfølgende måned.
Nedsættelsen  

 kan højst svare til det antal dage, som den pågældende er udeblevet, og kan  

 ikke overstige 20 pct. af den månedlige hjælp efter § 37.« 11. I § 43, stk. 9, indsættes efter 1. pkt.:
»Invaliditetsydelse, invaliditetsbeløb samt bistands- og plejetillæg  

 efter lov om social pension skal ikke indgå i vurderingen af revalidendens  

 økonomiske forhold.« 12. § 46 affattes således:
» § 46. Der kan ydes en person, som kommer ud for ændringer i  

 sine forhold, hjælp til dækning af rimeligt begrundede enkeltudgifter,  

 såfremt pågældendes egen afholdelse af disse i afgørende grad ville  

 vanskeliggøre pågældendes og familiens økonomiske muligheder for fremtidig at  

 klare sig selv.
Hjælpen kan normalt kun ydes, hvis udgiften er opstået som  

 følge af behov, der ikke har kunnet forudses.
Der kan dog efter en konkret  

 vurdering undtagelsesvis ydes hjælp til udgifter, der har kunnet forudses,  

 hvis deres afholdelse er af helt afgørende betydning for familiens  

 livsførelse.« § 2 Stk. 1. Loven træder i kraft den 1. april 1995.
 Stk. 2. § 37, stk. 3, 1. og 2. pkt., som affattet ved denne lovs §  

 1, nr. 4, træder i kraft den 1. juli 1995. Unge under 25 år, der på dette  

 tidspunkt modtager kontanthjælp, bevarer den kontanthjælp, som de efter de  

 hidtidige regler har været berettiget til.
 Stk. 3. For ægtefæller, der på tidspunktet for lovens ikrafttræden  

 modtager summen af de beløb, der kan beregnes efter de hidtil gældende  

 bestemmelser i § 37, stk. 2, 3. pkt., og hvor en af ægtefællerne modtager en  

 selvstændig offentlig forsørgelsesydelse efter anden lovgivning, jf. § 37,  

 stk. 5, som affattet ved denne lovs § 1, nr. 5, beregnes hjælpen efter de  

 hidtidige regler indtil den 1. juli 1995.
 Stk. 4 . Personer, der ved lovens ikrafttræden modtager løbende  

 kontanthjælp, og som efter stk. 3 vil overgå til en anden ydelse den 1. juli  

 1995, skal have meddelelse om ændringen ved lovens ikrafttræden.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret bl.a. ved lov nr. 496 af 30. juni 1993 og lov nr. 500 af 30. juni  

 1993 og senest ved lov nr. 450 af 1. juni 1994, foretages følgende ændringer:
 1. I § 15 a indsættes som 2. pkt. :
 »§ 15, stk. 3 - 6, § 15, stk. 7, 1. pkt., § 15, stk. 8, og § 15 b  

 finder tilsvarende anvendelse.«.
 2. I § 18 indsættes som 2. pkt. :
 »En person, der modtager hjælp efter § 25, stk. 1, nr. 2, har  

 endvidere pligt til at underrette kommunalbestyrelsen om udbetaling af  

 boligindskuddet eller, hvad der kan sidestilles hermed, i forbindelse med  

 opsigelse af lejemålet, fraflytning el. lign.«.
 3. § 25, stk. 1, affattes således:
»Kommunalbestyrelsen træffer beslutning om tilbagebetaling, 1) når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov,  

 eller 2) i det omfang der ydes økonomisk hjælp til boligindskud, eller hvad der  

 kan ligestilles hermed.«.
 4. § 37, stk. 2 og 3, affattes således:
» Stk. 2. Til personer med forsørgelsespligt over for børn  

 ydes et beløb, der svarer til 80 pct. af højeste dagpengebeløb efter § 47 i  

 lov om arbejdsløshedsforsikring m.v.
Til andre ydes et beløb, der svarer til  

 60 pct. af højeste dagpenge.
Stk. 3. Til unge under 25 år ydes et beløb på 2.080 kr. til  

 hjemmeboende og 4.251 kr. til udeboende.
Til unge under 25 år, der i en  

 sammenhængende periode på 12 måneder har haft månedlige indtægter, der  

 overstiger 60 pct. af højeste dagpenge, jf. stk. 2, ydes hjælp dog efter  

 reglerne for personer over 25 år.
Ydelser fra Statens Uddannelsesstøtte og  

 andre godtgørelser, der ydes i forbindelse med uddannelse, medregnes ikke i  

 indtægten.
Unge, der i hjemmet forsørger egne børn, og unge gravide, der har  

 passeret 12. svangerskabsuge, får hjælp efter reglerne for personer over 25  

 år.«.
 5. I § 37 indsættes efter stk. 3 som nye stykker:
 » Stk. 4. Betaler unge, der modtager hjælp efter reglerne i  

 stk. 3, underholdsbidrag til børn, eller er bidraget på tidspunktet for  

 hjælpens udbetaling udlagt forskudsvis af det offentlige, udbetales et  

 månedligt tillæg til hjælpen svarende til det fastsatte bidrag, dog højst  

 svarende til normalbidraget.
 Stk. 5. Til ægtepar ydes summen af de beløb, der kan beregnes til  

 hver af ægtefællerne efter reglerne i stk. 2-4. Såfremt kun den ene af  

 ægtefællerne er berettiget til kontanthjælp, jf. stk. 1, mens den anden  

 ægtefælle modtager en selvstændig offentlig forsørgelsesydelse efter anden  

 lovgivning, beregnes hjælpen som til en enlig.«.
 Stk. 4 og 5 bliver herefter stk. 6 og 7.
 6. I § 37, stk. 5, 2. pkt., der bliver stk. 7, 2. pkt.,  

 indsættes efter »beløb«: »og størrelsen af de månedlige beløb,  

 der kan udbetales efter stk. 2«.
 7. I § 38, stk. 1, 1. pkt., indsættes efter »stk.  

 2«: »og stk. 3«.
 8. I § 38 indsættes efter stk. 2 som nyt stykke:
 » Stk. 3. Til en gift person, der efter § 37, stk. 5, får  

 beregnet hjælpen som til en enlig, foretages fradrag for den del af  

 ægtefællens indtægt, opgjort efter reglerne i stk. 1 og 2, som overstiger,  

 hvad pågældende uden indtægter kunne have fået som enlig  

 kontanthjælpsmodtager.«.
 Stk. 3 bliver herefter stk. 4.
 9. I § 40 indsættes som stk. 5:
» Stk. 5. Såfremt en kontanthjælpsmodtager eller dennes  

 ægtefælle uden rimelig grund udebliver fra et tilbud om en  

 beskæftigelsesfremmende foranstaltning, kan kommunalbestyrelsen beslutte, at  

 kontanthjælpen efter § 37 nedsættes for den efterfølgende måned.
Nedsættelsen  

 kan højst svare til det antal dage, som den pågældende er udeblevet, og kan  

 ikke overstige 20 pct. af den månedlige hjælp efter § 37.«.
 10. I § 43, stk. 9, indsættes efter 1. pkt. :
 »Invaliditetsydelse, invaliditetsbeløb samt bistands- og plejetillæg  

 efter lov om social pension skal ikke indgå i vurderingen af revalidendens  

 økonomiske forhold.«.
 11. § 46 affattes således:
» § 46. Der kan ydes en person, som kommer ud for ændringer i  

 sine forhold, hjælp til dækning af rimeligt begrundede enkeltudgifter,  

 såfremt pågældendes egen afholdelse af disse i afgørende grad ville  

 vanskeliggøre pågældendes og familiens økonomiske muligheder for fremtidig at  

 klare sig selv.
Hjælpen kan normalt kun ydes, hvis udgiften er opstået som  

 følge af behov, der ikke har kunnet forudses.
Der kan dog efter en konkret  

 vurdering undtagelsesvis ydes hjælp til udgifter, der har kunnet forudses,  

 hvis deres afholdelse er af helt afgørende betydning for familiens  

 livsførelse.«.
§ 2 Stk. 1. Loven træder i kraft den 1. april 1995.
 Stk. 2. § 37, stk. 3, 1. og 2. pkt., som affattet ved denne lovs §  

 1, nr. 4, træder i kraft den 1. juli 1995. Unge under 25 år, der på dette  

 tidspunkt modtager kontanthjælp, bevarer den kontanthjælp, som de efter de  

 hidtidige regler har været berettiget til.
 Stk. 3. For ægtefæller, der på tidspunktet for lovens ikrafttræden  

 modtager summen af de beløb, der kan beregnes efter de hidtil gældende  

 bestemmelser i § 37, stk. 2, 3. pkt., og hvor en af ægtefællerne modtager en  

 selvstændig offentlig forsørgelsesydelse efter anden lovgivning, jf. § 37,  

 stk. 5, som affattet ved denne lovs § 1, nr. 5, beregnes hjælpen efter de  

 hidtidige regler indtil den 1. juli 1995.
 Stk. 4 . Personer, der ved lovens ikrafttræden modtager løbende  

 kontanthjælp, og som efter stk. 3 vil overgå til en anden ydelse den 1. juli  

 1995, skal have meddelelse om ændringen ved lovens ikrafttræden.
Bemærkninger til lovforslaget Almindelige bemærkninger Indledning Lovforslaget bygger på en rapport fra Socialministeriets  

 Kontanthjælpsudvalg af 1994 (Socialministeriet, september 1994). Udvalget  

 blev nedsat på baggrund af en tidligere undersøgelse fra Socialministeriet,  

 der viste, at et mindre antal familier - såvel danske som udenlandske -  

 periodevis fik udbetalt store samlede beløb i kontanthjælp efter  

 bistandsloven.
Det drejede sig gennemgående om en kombination af løbende  

 hjælp til underhold efter bistandslovens §§ 37 og 37 a og hjælp til dækning  

 af særlige udgifter efter lovens kapitel 11. Udbetaling af sådanne høje  

 ydelser gav regeringen anledning til eftertanke.
 Kontanthjælpsudvalget har derfor kulegravet de gældende  

 kontanthjælpsregler og stillet en række forslag, som med enkelte ændringer og  

 tilføjelser er indarbejdet i dette lovforslag.
 Det drejer sig om følgende forslag fra Kontanthjælpsudvalget:
1. Begrænsning af høje, løbende ydelser efter bistandslovens §§ 37 og 37 a 2. Hjælpen til en ægtefælle beregnes som til en enlig, når den anden  

 ægtefælle modtager en selvstændig offentlig forsørgelsesydelse efter anden  

 lovgivning 3. Ydelser fra Statens Uddannelsesstøtte og andre godtgørelser, der ydes i  

 forbindelse med uddannelse, medregnes ikke i den indtægt, der kan bringe unge  

 under 25 år ud af ungesatsen, og der sker en stramning af mulighederne for at  

 få kontanthjælp under orlov fra uddannelse 4. Aldersgrænsen for ungesatsen ændres fra 23 til 25 år.
Adgangen til at  

 komme ud af ungesatsen som følge af en forsørgelsespligt begrænses til unge  

 under 25 år, der i hjemmet forsørger eget barn 5. En stramning af betingelserne for at få hjælp til rimeligt begrundede  

 enkeltudgifter efter bistandslovens § 46 6. Tilbagebetaling af hjælp ydet til boligindskud, eller hvad der kan  

 sidestilles hermed 7. Mulighed for fradrag i næste måneds kontanthjælp for personer, der uden  

 rimelig grund udebliver fra et beskæftigelsesfremmende tilbud.
 Udover de af Kontanthjælpsudvalget foreslåede ændringer indeholder  

 lovforslaget følgende forslag:
8. I fortsættelse af udvalgets forslag vedrørende kontanthjælp til unge  

 foreslås en stramning af betingelserne for unges mulighed for at overgå fra  

 ungesatsen til voksensatsen.
Det foreslås således, at en ung under 25 år skal  

 have haft en månedlig indtægt svarende til 60 pct. af dagpengemaksimum i en  

 sammenhængende periode på 12 måneder for at kunne få hjælp efter reglerne for  

 personer over 25 år.
 9. Visse redaktionelle ændringer og konsekvensændringer i bistandsloven i  

 øvrigt.
De enkelte forslag Ad forslag 1 1 a.
Et generelt loft over kontanthjælpen, der alene omfatter ydelser  

 efter bistandsloven Kontanthjælpsudvalget kan ikke gå ind for et generelt loft for kontante  

 ydelser efter bistandsloven, fordi det navnlig vil ramme personer, hvis  

 eneste forsørgelsesgrundlag er kontanthjælp, og som får behov for andre  

 ydelser efter bistandsloven som f.eks. hjælp til revalidering og til børn med  

 handicap eller med behov for anden særlig støtte.
Hvis det generelle loft  

 f.eks. sættes til maksimale dagpenge, vil der kun i yderst begrænset omfang  

 være plads til at yde hjælp til de nævnte formål.
Et sådant loft vil derimod ikke i samme omfang ramme personer, hvis  

 forsørgelsesgrundlag er andet end kontanthjælp f.eks. arbejdsløshedsdagpenge  

 eller arbejdsindtægter.
De ville nemlig kunne få hjælp til særlige formål med  

 et beløb helt op til maksimale dagpenge.
Ordningen ville være socialpolitisk  

 ejendommelig, idet de vanskeligst stillede mennesker, der alene har  

 kontanthjælpen som forsørgelsesgrundlag, ville have den dårligste mulighed  

 for anden hjælp, der kunne forbedre deres fremtidige muligheder for at klare  

 sig selv, f.eks. hjælp til gældssanering, forrevalidering, medicin og  

 lægebehandling og flytning til andre områder med bedre erhvervsmuligheder.
1 b.
Et generelt loft over kontanthjælpen, baseret på modtagerens  

 samlede indtægter Udvalget finder, at et eventuelt loft over ydelserne efter bistandsloven  

 må være et loft, der tager hensyn til det samlede indtægtsbeløb - uanset  

 hvorfra indtægterne stammer.
 Udvalget udelukker af socialpolitiske årsager, at ydelser til børn og unge  

 med særligt behov for støtte, bl.a. særlig støtte efter § 33,  

 socialpædagogiske fripladser, hjælp til rejseudgifter i forbindelse med børn,  

 der er bortført til udlandet, dækning af særlige udgifter i forbindelse med  

 revalidering samt hjælp til merudgifter efter § 48 til personer med handicap  

 medtages under et loft.
 Også et sådant loft over den månedlige kontanthjælp - som herefter vil  

 omfatte løbende kontanthjælp (eller andet forsørgelsesgrundlag) samt først og  

 fremmest hjælp til enkeltudgifter efter § 46 - afvises, fordi et loft kan  

 forhindre en familie i at få hjælp til en nødvendig udgift, som dækker et  

 behov i en længere periode, alene fordi engangsydelsen i den pågældende måned  

 vil bringe den samlede hjælp op over loftet.
 Ordningen ville heller ikke kunne administreres med en ramme f.eks. over  

 et år, fordi mange familier går ind og ud af kontanthjælpssystemet, flytter,  

 gifter sig og skilles i løbet af året.
 Udvalget foreslår i stedet en ændring af betingelserne for at få hjælp til  

 enkeltudgifter, jf. nedenfor.
1 c.
Et samlet loft for den høje, løbende kontanthjælp efter  

 bistandslovens §§ 37 og 37 a Udvalget bemærker, at der med hensyn til den løbende hjælp allerede i dag  

 er en løbende fast ydelse efter § 37, der for ikke-forsørgere udgør 50 pct.  

 af højeste dagpengebeløb (fra den 1. januar 1995 60 pct.), og for forsørgere  

 udgør 80 pct. af højeste dagpengebeløb.
Derudover kan der til personer, der har høje boligudgifter og/eller stor  

 forsørgerbyrde, udbetales særlig støtte efter § 37 a.
Den samlede hjælp efter  

 § 37 og § 37 a kan ikke overstige et individuelt loft på 90 pct. af hidtidig  

 indtægt.
Udvalget fremhæver, at det kan virke stødende, at kontanthjælpsmodtagere  

 med høje hidtidige indtægter og store boligudgifter uden tidsbegrænsning kan  

 få store faste månedlige udbetalinger, og at det må antages, at denne  

 persongruppe ofte gennem realisering af værdier eller låntagning kan løse  

 sine akutte vanskeligheder.
Dette taler for et generelt loft.
 Udvalget anbefaler derfor, at det individuelle loft - svarende til 90 pct.  

 af hidtidig indtægt - over den samlede hjælp efter §§ 37 og 37 a efter f.eks.  

 12 måneder afløses af et generelt loft på 100 pct. af højeste dagpengebeløb.
Regeringen er enig i udvalgets synspunkter om at afvise et generelt loft  

 for hjælpen efter bistandsloven, men kan tilslutte sig forslaget om en  

 begrænsning på den løbende, høje kontanthjælp efter §§ 37 og 37 a.
Dette kan  

 gennemføres ved en ændring i bekendtgørelsen om særlig støtte til personer  

 med høje boligudgifter eller stor forsørgerbyrde, hvorved grænsen for den  

 løbende hjælp efter 12 måneder sættes til 100 pct. af højeste dagpengebeløb.
Ad forslag 2 Hjælpen til en ægtefælle beregnes som til en enlig, når den anden  

 ægtefælle modtager en selvstændig offentlig forsørgelsesydelse efter anden  

 lovgivning Bruttoficeringen af kontanthjælpen har i visse tilfælde medført væsentlige  

 stigninger i rådighedsbeløb for ægtepar, hvor den ene er  

 kontanthjælpsmodtager, og den anden har et selvstændigt, offentligt  

 forsørgelsesgrundlag, som f.eks. førtidspension eller SU (i det følgende  

 betegnet som »kombinationsægtepar«).
Efter de indtil den 1. januar 1994 gældende kontanthjælpsregler modtog  

 hver ægtefælle pr. måned et grundbeløb på 3.002 kr. (efter 9 måneder 2.641  

 kr.) til den daglige forsørgelse, et boligtillæg til dækning af de faktiske  

 udgifter samt et børnetillæg på 1.158 kr. pr. barn.
Efter de nye regler  

 modtager et ægtepar med børn hver 8.852 kr. brutto pr. måned eller tilsammen  

 17.704 kr.
 At der også afsættes en fuld kontanthjælp til den anden ægtefælle, har  

 udmålingsmæssige konsekvenser i følgende tilfælde:
 1) Ægtepar, hvor den ene modtager folkepension eller førtidspension  

 efter lov om social pension og den anden kontanthjælp.
Hjælpen efter § 37 udmåles til begge ægtefæller, hvorefter andre indtægter  

 fradrages.
De laveste pensionsformer ligger på et lavere niveau end  

 kontanthjælpen, således at der beregnes et kontanthjælpssupplement til  

 pensionen.
Hertil kommer, at visse dele af pensionen er skattefrie ydelser.  

 Når sådanne nettobeløb fratrækkes i bruttokontanthjælpen, opnår  

 kontanthjælpsmodtageren hermed en fordel.
Endvidere er boligydelsen til  

 pensionister højere end boligsikringen til kontanthjælpsmodtagere, og hverken  

 boligydelsen eller boligsikringen fratrækkes i den bruttoficerede  

 kontanthjælp efter § 37. Endelig skal det særlige børnetilskud, der gives til  

 pensionister, efter indførelsen af den bruttoficerede faste hjælp efter § 37  

 ikke længere fratrækkes i kontanthjælpen.
 2) Ægtepar, hvor den ene er studerende og dermed modtager SU.
Hjælpen efter § 37 udmåles til begge ægtefæller.
SU-modtageren får hermed  

 suppleret sin SU med kontanthjælp udmålt til den anden ægtefælle som  

 kontanthjælpsmodtager.
Hertil kommer, at ægteparret opnår en fordel ved, at  

 den skattefri SU-låneandel fradrages i den skattepligtige bruttokontanthjælp.
 3) Kontanthjælpsmodtagere, hvis ægtefælle er hjemmearbejdende.
Hjælpen efter § 37 udmåles til begge ægtefæller.
Hjælpen bortfalder, hvis  

 den, der har mistet indtægten, kommer i arbejde igen.
Er der tale om et  

 ægtepar med forsørgelsespligt over for et barn, bliver hjælpen efter § 37  

 17.704 kr. pr. måned, hvilket kan ligge over, hvad den pågældende hidtil har  

 tjent.
Dette problem bestod imidlertid også efter de tidligere regler.
Ad pkt. 1 og 2 Udvalget nævner i rapporten, at der fra kommunal side kendes eksempler på  

 »kombinationsægtepar«, bestående af en kontanthjælpsmodtager og en  

 pensionist, som har fået forøget deres månedlige rådighedsbeløb med flere  

 tusinde kroner i forbindelse med bruttoficeringen af kontanthjælpen.
 Der kan derfor være anledning til at revurdere ægtefælleberegningen i  

 kontanthjælpen.
Det bemærkes, at problemet alene kan opstå for ægtepar, der ikke modtager  

 § 37 a-tillæg. Ægtepar, der har haft et hidtidigt højt udgifts- og  

 indtægtsniveau, kan være berettiget til § 37 a-tillæg.
For disse ægtepar er  

 niveauet ikke blevet forøget i forhold til de gamle regler, idet  

 grænsebeløbene for beregning af § 37 a-tillægget er fastsat således, at  

 tillægget kun kommer til udbetaling, når hjælpen efter § 37 efter de nye  

 regler ligger på et lavere niveau end den kontanthjælp, der kunne udmåles  

 efter de gamle regler.
Deres rådighedsbeløb er således ikke blevet forhøjet.
Udvalget foreslår, at der for ægtepar, hvoraf den ene har et selvstændigt  

 offentligt forsørgelsesgrundlag, indføres en regel om, at hjælpen til den  

 ægtefælle, der har været udsat for ændringer i sine forhold (»en social  

 begivenhed«), beregnes som til en enlig.
Herved undgås, at de elementer  

 i andre forsørgelsesydelser, som ikke optræder i form af en skattepligtig  

 indtægt, giver utilsigtede forskydninger i rådighedsbeløbene mellem  

 forskellige ægtepar.
Udvalget kan anbefale denne model, fordi den er administrativ overskuelig.  

 Desuden forekommer det ikke indlysende logisk, at den gensidige  

 forsørgelsespligt mellem ægtefæller efter gældende lov skal medføre, at der i  

 forbindelse med hjælp til en kontanthjælpsmodtager tillige gennem udmålingen  

 af hjælpen tildeles en ægtefælle, der ikke selvstændigt er berettiget til  

 hjælp, og som i forvejen modtager en offentlig ydelse som  

 forsørgelsesgrundlag, et supplement til denne forsørgelse.
Dette supplement  

 ville ikke være blevet ydet, hvis den anden ægtefælle ikke havde været  

 berettiget til kontanthjælp.
Ad pkt. 3 Med hensyn til kontanthjælp til ægtepar, hvor den ene ægtefælle er  

 hjemmearbejdende, har udvalget drøftet forskellige muligheder for at løse  

 problemet med, at hjælpen til eneforsørgeren udmåles med dobbelt takst (dvs.  

 17.704 kr. pr. md., hvis begge ægtefæller har forsørgelsespligt over for børn  

 under 18 år), hvilket kan overstige, hvad pågældende tidligere har kunnet  

 tjene.
 Udvalget har imidlertid måttet konkludere, at der ikke findes nogen  

 patentløsning på dette problem og har derfor afstået fra at stille forslag  

 herom.
Regeringen lægger vægt på, at reglerne for kontanthjælp til ægtepar  

 ændres, således at en person med et selvstændigt offentligt  

 forsørgelsesgrundlag efter anden lovgivning ikke modtager et supplement  

 hertil gennem ægtefællens kontanthjælp.
Der vil herved også blive skabt  

 ligestilling over til andre personer med et selvstændigt  

 forsørgelsesgrundlag, som ikke er gift med en kontanthjælpsmodtager og derfor  

 ikke modtager et supplement til forsørgelsesgrundlaget.
Det foreslås derfor i  

 ændringsforslaget til § 37, stk. 5, jf. forslagets § 1, nr. 5, at  

 hjælpen til kontanthjælpsmodtageren beregnes som til en enlig, når den anden  

 ægtefælle har et andet offentligt forsørgelsegrundlag som f.eks. en social  

 pension, SU eller en orlovsydelse.
Regeringen kan tilslutte sig udvalgets  

 synspunkter om vanskelighederne ved at udforme særlige regler for ægtepar,  

 som har indrettet sig på, at den ene skal være hjemmearbejdende, og har  

 derfor ikke stillet forslag til ændringer for denne gruppe.
Ad forslag 3 Ydelser fra Statens Uddannelsesstøtte og andre godtgørelser, der ydes i  

 forbindelse med uddannelse, medregnes ikke i den indtægt, der kan bringe en  

 ung ud af ungesatsen, og der sker en stramning af mulighederne for at få  

 kontanthjælp under orlov fra uddannelse Udvalget har drøftet spørgsmålet om, hvilke indtægter der kan bringe de  

 unge ud af ungesatsen, og foreslår, at SU-stipendier og SU-lån holdes uden  

 for de indtægter, der kan bringe den unge ud af ungesatserne.
Regeringen er  

 enig heri, idet en offentlig ydelse til studerende og andre  

 uddannelsessøgende ikke bør kunne bringe den studerende eller den  

 uddannelsessøgende op på en højere kontanthjælp.
Begrundelsen er, at det kan  

 virke demotiverende for den unges interesse i at uddanne sig, hvis  

 indtægterne under uddannelsen i sig selv bevirker, at den unge kan få en  

 højere indtægt ved at opgive uddannelsen og søge kontanthjælp.
 Det foreslås derfor i ændringsforslaget til § 37, stk. 3 , jf.  

 forslagets § 1, nr. 4, at ydelser fra Statens Uddannelsesstøtte og andre  

 godtgørelser, der ydes i forbindelse med uddannelse, ikke medregnes i den  

 hidtidige indtægt, der bringer den unge ud af ungesatsen.
Udvalget har endvidere set på kontanthjælp til uddannelsessøgende, der har  

 taget orlov fra studierne.
Udvalget finder grundlag for en stramning af  

 mulighederne for kontanthjælp under orlov.
Det anbefales derfor at ændre  

 Socialministeriets bekendtgørelse om uddannelsessøgendes ret til kontanthjælp  

 efter bistandsloven i særlige tilfælde, således at studerende, der tager  

 orlov fra en uddannelse, ikke har ret til kontanthjælp, hvis de har  

 SU-muligheder tilbage, herunder slutlån.
Studerende, der har orlov fra en  

 uddannelse i forbindelse med fødsel eller adoption, bør heller ikke have  

 adgang til kontanthjælp til erstatning for SU i den periode, hvor de under  

 uddannelsen kan få forlænget støttetiden på grund af fødsel eller adoption.
Også dette forslag kan regeringen støtte.
Forslaget vil derfor blive  

 indarbejdet i Socialministeriets bekendtgørelse om uddannelsessøgendes ret  

 til kontanthjælp i særlige tilfælde.
Ad forslag 4 Aldersgrænsen for ungesatsen hæves fra 23 til 25 år.
Adgangen til at komme  

 ud af ungesatsen som følge af en forsørgelsespligt begrænses til unge under  

 25 år, der i hjemmet forsørger eget barn Udvalget har foreslået, at aldersgrænsen for ungesatsen forhøjes fra 23  

 til 25 år.
Baggrunden herfor er navnlig en stigning i de uddannelsessøgendes  

 alder.
 Det er udvalgets opfattelse, at der ikke bør være mulighed for at komme ud  

 af ungesatserne ved at påtage sig en forsørgelsespligt over for en ægtefælle  

 eller ved at blive bidragspligtig over for et barn.
Derfor foreslår udvalget, at man ændrer § 37, stk. 3, således at det alene  

 bliver unge, der forsørger egne børn i hjemmet, der i kraft af deres  

 forsørgelsespligt kommer ud af ungesatsen.
For unge, der bliver  

 bidragspligtige over for børn, ydes i stedet et tillæg efter § 37, der svarer  

 til bidragspligten.
 Da kontanthjælpsmodtagere, der modtager ungesatsen, ikke er berettiget til  

 særlig støtte efter § 37 a, må konsekvensen - hvis man ikke kan komme ud af  

 ungesatsen blot ved at gifte sig - være, at § 37 a støtten til et ægtepar,  

 hvor den ene modtager ungesats og den anden almindelig kontanthjælp, kun kan  

 beregnes til den almindelige kontanthjælpsmodtager med udgangspunkt i  

 halvdelen af nettoboligudgiften.
Regeringen er enig i udvalgets synspunkter.
Det er kun unge, der i hjemmet  

 forsørger egne børn, der efter regeringens opfattelse har en forsørgerbyrde,  

 der i sig selv kan begrunde, at de skal overgå til voksensatserne.  

 Tilsvarende findes der heller ikke en særlig begrundelse for, at et ægteskab  

 i sig selv øger forsørgerbyrden.
For så vidt angår forslaget om at forhøje aldersgrænsen for ungesatsen fra  

 23 til 25 år bemærkes, at dette forslag skal ses i sammenhæng med andre  

 uddannelses- og aktiveringsinitiativer vedrørende unge under 25 år.
Der er  

 stillet forslag om en række ændringer i lov om kommunal aktivering, som  

 forbedrer ordningerne.
På denne baggrund kan regeringen gå ind for en  

 forhøjelse af aldersgrænsen fra 23 til 25 år.
Ad forslag 5 En stramning af betingelserne for at få hjælp til rimeligt begrundede  

 enkeltudgifter efter bistandslovens § 46 Udvalget foreslår formuleringen af § 46 om hjælp til rimeligt begrundede  

 enkeltudgifter ændret, således at det i indledningen til bestemmelsen trækkes  

 frem, at hjælpen skal have et forebyggende sigte.
Yderligere bør det i  

 betingelserne fremhæves, at ydelsen af hjælp normalt forudsætter, at der er  

 et element af uforudseelighed, der bevirker, at ansøgeren ikke har kunnet  

 tage hensyn til den opståede situation i sine løbende dispositioner.
Regeringen kan tilslutte sig udvalgets forslag.
Derimod kan regeringen  

 ikke tilslutte sig et forslag fra udvalget om en udvidelse af personkredsen,  

 der ville indebære, at ikke alene en kontanthjælpsmodtager, men f.eks. også  

 en arbejdstager på lavtlønsområdet kunne være berettiget til hjælp.
I det nu  

 foreliggende lovforslag opretholdes derfor kravet om, at pågældende skal have  

 været udsat for ændringer i sine forhold, dvs. have været udsat for en  

 såkaldt »social begivenhed«.
Ad forslag 6 Udvidet tilbagebetalingspligt Udvalget har også vurderet muligheden for en udvidelse af reglerne for  

 tilbagebetaling af hjælp i særlige tilfælde, men fraråder denne ide som en  

 generel løsning på baggrund af den hæmmende virkning, en  

 tilbagebetalingspligt kan have på tilskyndelsen til at søge ud af  

 kontanthjælpen, og det administrative merarbejde.
Dog kan udvalget anbefale  

 et forslag om tilbagebetaling i forbindelse med hjælp til boligindskud og  

 lignende, hvorved der skabes ligestilling med reglerne for boligindskudslån  

 efter Boligministeriets lovgivning.
Efter udvalgets opfattelse bør en sådan  

 tilbagebetalingsregel i lighed med, hvad der gælder for terminsudgifter, være  

 obligatorisk, således at tilbagebetalingspligten ville blive udløst i og med  

 bevillingen af hjælp til indskud.
Forslaget vil kunne udmøntes ved en  

 tilføjelse til bistandslovens § 25.
 Med hensyn til kontanthjælpsmodtageres mulighed for at tilbagebetale, mens  

 de fortsat får kontanthjælp, foreslår udvalget, at der f.eks. ved revision af  

 cirkulæret om bistandslovens almindelige bestemmelser - eventuelt også i  

 kontanthjælpsvejledningen - vejledes om mulighederne for at fastsætte en  

 tilbagebetalingsordning, idet den bruttoficerede kontanthjælp i visse  

 tilfælde giver grundlag herfor, f.eks. på grund af meget lave boligudgifter  

 eller et stort skattefradrag.
 Regeringen kan tilslutte sig udvalgets forslag om at ændre § 25 således,  

 at hjælp til boligindskud o.lign. gøres tilbagebetalingspligtig.
Ad forslag 7 Mulighed for fradrag i næste måneds kontanthjælp for personer, der uden  

 rimelig grund udebliver fra et beskæftigelsesfremmende tilbud Det er udvalgets opfattelse, at der er behov for et supplement til de  

 gældende sanktionsmuligheder i forhold til personer, der uden rimelig grund  

 forsømmer et tilbud om beskæftigelsesfremmende foranstaltninger.
Derfor  

 foreslår udvalget, at der indføres en adgang til at foretage fradrag i næste  

 måneds kontanthjælp.
En sådan ordning kunne f.eks. bestå i, at der blev  

 trukket et beløb svarende til det antal dage, pågældende havde forsømt (uden  

 rimelig grund). Efter udvalgets opfattelse bør der være en øvre grænse for  

 fradraget, og det ville f.eks. kunne være 15 - 20 % af den udmålte hjælp.
 En regel som den foreslåede skal i øvrigt ses i sammenhæng med de andre,  

 allerede eksisterende muligheder, f.eks. adgangen til helt at standse  

 hjælpen, hvis tilbuddet om beskæftigelsesfremmende foranstaltning står åbent  

 for den pågældende.
For at undgå, at fravær, der medfører fradrag ud over det beløb, der højst  

 kan fratrækkes, bliver gratis, kunne det overvejes, om et sådant  

 »uudnyttet« fradrag skulle kunne overføres til kommende måneder.  

 Udvalget finder imidlertid, at en regel om overførsel vil være administrativt  

 besværlig.
Desuden vil det efter udvalgets opfattelse formentlig være mere  

 motiverende for modtageren, at tavlen »viskes ren« til næste  

 udbetaling.
Udvalget er dog opmærksom på, at en regel som den foreslåede kan friste  

 nogle kontanthjælpsmodtagere til at indrette sig på dette lavere niveau, men  

 forslaget skal ses som udtryk for et ønske om at indføre en adgang til mere  

 kontant afregning i forhold til kontanthjælpsmodtagere med ustabilt fremmøde,  

 end de nuværende regler giver mulighed for.
På den baggrund finder udvalget,  

 at fradragsmuligheden er at foretrække frem for at udvide mulighederne for at  

 kræve tilbagebetaling.
 Regeringen er enig i udvalgets forslag, og det foreslås derfor i  

 ændringsforslaget til § 40, stk. 5 , jf. forslagets § 1, nr. 9, at  

 kontanthjælpen efter § 37 nedsættes for den efterfølgende måned, hvis  

 kontanthjælpsmodtageren eller dennes ægtefælle uden rimelig grund udebliver  

 fra et tilbud om en beskæftigelsesfremmende foranstaltning.
Ad forslag 8 Skærpede krav til størrelsen af den indtægt, en ung skal have haft for at  

 kunne overgå til kontanthjælp efter reglerne for personer over 25 år, samt  

 for de 21-24 årige en forlængelse af den periode, den unge skal have haft den  

 krævede indtægt.
Efter gældende regler er der særlige satser for kontanthjælpen til unge  

 under 23 år, der ikke har forsørgelsespligt over for ægtefælle eller børn.  

 Satsen er afpasset efter SU-niveauet og udgør 2.080 kr. for hjemmeboende og  

 4.251 kr. for udeboende pr. måned.
Fra den 1. januar 1995 er satserne  

 henholdsvis 2.088 kr. og 4.268 kr.
Desuden overgår unge under 23 år efter de gældende regler til de  

 almindelige kontanthjælpssatser, når de har haft månedlige indtægter på over  

 4.251 kr. (fra 1. januar 1995 4.268 kr./md.) Unge under 21 år skal  

 have haft indtægt af en sådan størrelse i hver måned i en sammenhængende  

 periode på 12 måneder.
Unge over 21 år skal have haft denne månedlige  

 indtægt i en sammenhængende periode på 3 måneder.
Hvis unge opfylder disse krav om forudgående indtægter i den krævede  

 periode, vil de efter de gældende regler blive berettiget til kontanthjælp  

 efter de almindelige regler.
Fra den 1. januar 1995 betyder det, at de - som  

 ikke forsørgere - bliver berettiget til 60 pct. af dagpengemaksimum, svarende  

 til 6.652 kr. om måneden.
 Regeringen finder det ikke rimeligt, at unge i alderen fra 21-24 år skal  

 kunne opnå en kontanthjælp på 6.652 kr. om måneden blot ved i en periode på 3  

 sammenhængende måneder at have indtægter, der overstiger 4.268 kr. pr. måned.
 Derfor stilles der forslag om at ændre indtægtskravet til at gælde 12  

 sammenhængende måneder for alle, der er omfattet af ungesatserne, der efter  

 gældende regler omfatter unge under 23 år, men aldersgrænsen foreslås  

 samtidig hævet til 25 år, jf. forslag 4.
 Det foreslås endvidere at forhøje det beløb, den unge skal have tjent pr.  

 måned i en sammenhængende periode på 12 måneder, til 6.652 kr. pr. måned (60%  

 af dagpengemaksimum).
Ad forslag 9 Visse redaktionelle ændringer og konsekvensændringer i bistandsloven i  

 øvrigt Der er i forslaget tillige medtaget enkelte forslag til redaktionelle  

 ændringer af bistandsloven.
Der henvises til bemærkningerne til de enkelte  

 bestemmelser.
Administrative konsekvenser Der forventes ikke administrative konsekvenser af lovforslaget.
Økonomiske konsekvenser Forslagenes samlede økonomiske konsekvenser (pl-95) Besparelserne fordeles på stat og kommuner med halvdelen til hver, bortset  

 fra besparelsen vedrørende flygtninge, hvor staten finansierer 75%.
Ad forslag 1. Indførelse af et generelt loft på 100 procent af  

 dagpengemaksimum efter 12 måneder Der skønnes at være ca. 950 (helårs)kontanthjælpsmodtagere, der i mindst 1  

 år har haft mere til rådighed end dagpengemaksimum.
I gennemsnit skønnes de  

 at have 1.500 kr mere pr. måned end dagpengemaksimum.
Indførelsen af et  

 generelt loft på 100 procent af dagpengemaksimum skønnes herefter at medføre  

 en besparelse på ca. 17 mio. kr. årligt.
Med en overgangsordning på et år  

 skønnes besparelsen først at slå fuldt igennem i 1997. Besparelsen i 1995,  

 1996, 1997 og 1998 skønnes herefter til hhv. 2 mio. kr., 15 mio. kr., 17 mio.  

 kr. og 17 mio. kr.
Ad forslag 2. Kontanthjælpsmodtagere, der er gift med pensionister,  

 studerende og orlovsmodtagere, skal have hjælpen beregnet som til en  

 enlig Kontanthjælpsmodtagere, som er gift med pensionister:
Der skønnes med usikkerhed at være ca. 2.400 kontanthjælpsmodtagere  

 (helårsmodtagere), der er gift med en pensionist.
En beregning af  

 kontanthjælpen som til en enlig skønnes gennemsnitlig at medføre en  

 besparelse på 2.172 kr. pr. modtager, svarende til en samlet årlig besparelse  

 på ca. 63 mio. kr.
Kontanthjælpsmodtagere, som er gift med studerende: Der skønnes  

 med usikkerhed at være ca. 1.000 kontanthjælpsmodtagere, der er gift med en  

 studerende.
Den gennemsnitlige besparelse pr. måned pr. modtager skønnes til  

 2.719 kr. svarende til en årlig besparelse ca. 33 mio. kr.
 Kontanthjælpsmodtagere, som er gift med orlovsmodtagere:
Antal kontanthjælpsmodtagere, gift med orlovsmodtagere, skønnes med  

 usikkerhed at udgøre ca. 100 helårsmodtagere.
Gennemsnitligt skønnes den  

 månedlige besparelse til 135 kr. pr. modtager.
Hvis der er 100  

 kontanthjælpsmodtagere, der er gift med en orlovsmodtager, vil den årlige  

 besparelse således blive ca. 0,2 mio. kr.
Forslag 2 skønnes herefter at medføre en årlig besparelse på i alt 96 mio.  

 kr.
Med en overgangsordning på 3 måneder vil forslaget i 1995 medføre en  

 besparelse på 48 mio. kr.
Fra 1996 og frem vil de økonomiske konsekvenser slå  

 fuldt igennem med en årlig besparelse på 96 mio. kr.
 Ad forslag 3. Ydelser fra Statens Uddannelsesstøtte og andre  

 godtgørelser, der ydes i forbindelse med uddannelse, medregnes ikke i den  

 indtægt, der kan bringe den unge under 25 år ud af ungesatsen, og der sker en  

 stramning af mulighederne for at få kontanthjælp under orlov fra  

 uddannelse.
Ifølge oplysninger fra Statens Uddannelsesstøtte er der inden for et  

 enkelt år cirka 9.000 orlovshavere.
Det er imidlertid ikke muligt at få tal  

 over, hvor mange af disse der har klip tilbage på deres klippekort, men  

 alligevel holder orlov på kontanthjælp.
 Hvis 500, der har adgang til forlænget støttetid efter SU loven, er på  

 kontanthjælp i stedet for at anvende deres klip, og de fremover først skal  

 anvende klippene, vil der under den forudsætning, at 10 procent har børn,  

 fremkomme en årlig offentlig besparelse på 40 mio. kr. (inklusive en ganske  

 beskeden besparelse på § 37 a hjælpen). Besparelsen i 1995 skønnes at være  

 ca. 20 mio. kr.
 Skønnet er forbundet med stor usikkerhed.
 Hvad angår den del af forslaget, der går ud på, at SU ikke skal medregnes  

 i den indtægt, der kan bringe den unge under 25 år ud af ungesatsen,  

 forudsættes det, at de fleste har flere klip tilbage på klippekortet, og at  

 der altså også er økonomiske grunde til, at der holdes orlov på kontanthjælp.
Det antages, at der typisk vil være tale om udeboende unge, hvoraf kun få  

 har forsørgerforpligtelse.
Hvis der er 500 studerende under 25 år, der  

 berøres af forslaget, og det antages, at de 400 går på orlov i seks måneder,  

 fordi de ikke har flere klip tilbage, så vil det medføre en besparelse på 6  

 mio. kr.
Hvis resten - dvs. 100 - slet ikke går på orlov (i seks måneder),  

 fordi det ikke er økonomisk attraktivt, vil dette medføre en besparelse på 4  

 mio. kr.
Samlet giver den del af forslaget, hvis 1.000 studerende berøres af  

 forslaget, en årlig offentlig besparelse på 10 mio. kr.
Besparelsen i 1995  

 skønnes at være 5 mio.kr.
 Skønnet er forbundet med stor usikkerhed.
Ad forslag 4. Aldersgrænsen for ungesatsen ændres fra 23 til 25 år.  

 Adgangen til at komme ud af ungesatsen som følge af en forsørgelsespligt  

 begrænses til unge under 25 år, der i hjemmet forsørger eget barn A.
Begrænsning i adgangen til at overgå til voksensats på grund af  

 forsørgelsespligt over for børn og/eller ægtefælle Der skønnes med en vis usikkerhed at være ca. 350 helårsfamilier - gifte  

 og enlige - under 23 år, der ikke har forsørgelsespligt overfor et  

 hjemmeboende barn.
De skønnes i gennemsnit at modtage ca. 4.500 kr. mindre  

 pr. måned ved at overgå fra 80% af dagpengemaksimum til ungesatserne (med et  

 tillæg til dækning af bidragspligten), svarende til en årlig besparelse på 19  

 mio. kr.
Da ændringen kun skal gælde de personer, der ikke som følge af de  

 nugældende regler har fået hjælp efter reglerne for de over 23-årige, skønnes  

 besparelsen først at slå helt igennem i 1997. Besparelsen i 1995, 1996, 1997  

 og 1998 skønnes herefter til hhv. 10 mio. kr., 17 mio. kr., 19 mio. kr. og 19  

 mio. kr.
B. Ændring af aldersgrænsen fra 23 til 25 år Ca. 35% af de 23-24 årige kontanthjælpsmodtagere skønnes med usikkerhed at  

 blive omfattet af ungeydelserne, fordi de ikke opfylder erhvervskravet eller  

 ikke har forsørgelsespligt overfor et hjemmeboende barn.
Kontanthjælpssatsen  

 for denne gruppe, som skønnes at udgøre ca. 3.100 helårspersoner, ændres fra  

 voksensatsen på 8.862 kr. eller 6.652 kr. til ungesatsen på 4.268 kr. eller  

 2.088 kr.
Gennemsnitligt skønnes besparelsen at blive ca. 2.800 kr. pr.  

 person, svarende til en samlet besparelse på 104 mio. kr. årligt. (Heraf 15  

 mio. kr. som følge af begrænsningen af muligheden for at overgå til  

 voksensats på grund af forsørgelsespligten).
Med en overgangsordning, hvorefter kun unge, der ikke tidligere har fået  

 hjælp efter reglerne for personer over 23 år, omfattes, skønnes de økonomiske  

 konsekvenser først at få fuld virkning fra 1997. Besparelserne i 1995 og 1996  

 skønnes herefter til hhv. 39 og 88 mio. kr.
Fra 1997 slår de økonomiske  

 konsekvenser helt igennem med 104 mio. kr.
Ad forslag 5. En stramning af betingelserne for at få hjælp til  

 rimeligt begrundede enkeltudgifter efter bistandslovens § 46 Det er særdeles vanskeligt at forudse, hvilke udgiftsmæssige konsekvenser  

 dette forslag vil have.
Der vil være nogle kontanthjælpsmodtagere, der efter de gældende regler  

 vil være berettiget til hjælp efter § 46, men som ikke vil være det efter den  

 skærpede udformning.
Den gennemsnitlige ydelse efter § 46 er på 365 kr. om  

 måneden pr. familie i 1993. Det beløb antages også at være gældende i 1995.  

 De samlede udgifter til enkeltydelser i 1993 er på 380 millioner kr.
Hvis stramningen af loven medfører en nedgang på 5 procent i udgifterne  

 til enkeltydelser, vil der fremkomme en besparelse på cirka 20 mio. kr.  

 årlig.
Besparelsen i 1995 skønnes at være ca. 10 mio. kr.
Ad forslag 6. Tilbagebetaling af hjælp ydet til boligindskud - eller  

 hvad der kan sidestilles hermed Det er ikke muligt ud fra kontanthjælpsstatistikken at se, hvor mange  

 indskud og lignende der gives § 46 hjælp til.
 Regnes der med 1.000 om året og 13.000 kroner som gennemsnit, er udgiften  

 årligt 13 mio. kroner i 1995.
 Det kan antages, at op til 75 procent af disse penge - cirka 10 mio.  

 kroner - betales tilbage over en fem årig periode.
 Det giver en besparelse på 1 mio. kr. i 1995 (ikrafttræden 1. april 1995),  

 4 mio. kr. i 1996, 6 mio. kr. i 1997 o.s.v.
Ad forslag 7. Mulighed for fradrag i næste måneds kontanthjælp for  

 personer, der uden rimelig grund udebliver fra et beskæftigelsesfremmende  

 tilbud Der skønnes årligt at være ca. 5000 personer, der i gennemsnit skal have  

 fratrukket 1000 kr. i kontanthjælpen.
Den årlige besparelse skønnes herefter  

 at blive 4 mio. kr. i 1995 og 5 mio. kr. i hvert af årene 1996, 1997 og 1998.
Ad forslag 8. Stramning af betingelserne for unges mulighed for at  

 overgå fra ungesatsen til voksensatsen.
En ung skal ifølge forslaget have  

 haft månedlige indtægter, der svarer til 60% af dagpengemaksimum i en  

 sammenhængende periode på 12 måneder for at modtage voksensatsen A.
Under 23 år Ca. 40% af de kontanthjælpsmodtagerne under 23 år, som i dag modtager  

 voksensatsen på grund af , at de opfylder erhvervskravet efter de gældende  

 regler, skønnes ikke at opfylde det strammede erhvervskrav.
Det skønnes at  

 dreje sig om ca. 3.300 helårsspersoner.
Med en stramning af erhvervskravet  

 skønnes de at modtage ca. 2.400 kr. mindre pr. måned, svarende til en samlet  

 besparelse på ca. 95 mio. kr.
Med en overgangsordning, hvorefter kun unge, der ikke tidligere har fået  

 hjælp efter reglerne for personer over 23 år, omfattes, skønnes de økonomiske  

 konsekvenser først at få fuld virkning fra 1997. Besparelserne i 1995 og 1996  

 skønnes herefter til hhv. 36 mio. kr. og 81 mio. kr.
Fra 1997 slår de  

 økonomiske konsekvenser helt igennem med 95 mio. kr.
 Besparelsen finansieres af stat og kommuner med halvdelen til hver,  

 bortset fra besparelsen vedrørende flygtninge, hvor staten finansierer 75%.  

 10% af besparelsen skønnes at vedrøre flygtninge.
B. 23 - 24-årige Ca. 25% af de 23-24 årige kontanthjælpsmodtagere skønnes at opfylde  

 ungereglernes nuværende erhvervskrav uden samtidigt at forsørge et barn i  

 hjemmet.
Heraf skønnes med betydelig usikkerhed 60% ikke at opfylde  

 stramningen af erhvervskravet om en månedlig arbejdsindtægt på 60% af  

 dagpengemaksimum i mindst 12 måneder.
Det skønnes at dreje sig om ca. 1400  

 helårspersoner.
Med en stramning af erhvervskravet skønnes de at modtage ca.  

 2.400 kr. mindre pr. måned, svarende til en årlig besparelse på ca. 40 mio.  

 kr.
Med en overgangsordning, hvorefter kun unge, der ikke tidligere har fået  

 hjælp efter reglerne for personer over 23 år, omfattes, skønnes de økonomiske  

 konsekvenser først at få fuld virkning fra 1997. Besparelserne i 1995 og 1996  

 skønnes herefter til hhv. 15 og 34 mio. kr.
Fra 1997 slår de økonomiske  

 konsekvenser helt igennem med 40 mio. kr.
Vedrørende forslagets § 1, nr. 9 (§ 43, stk. 9) Den foreslåede ændring om, at invaliditetsydelse, invaliditetsbeløb samt  

 bistands- og plejetillæg skal holdes uden for vurderingen af revalidendens  

 økonomiske forhold ved ydelse af hjælp til anskaffelse af værktøj og  

 arbejdsredskaber, forventes ikke at give merudgifter, da der er tale om en  

 præcisering af den gældende retstilstand.
 De øvrige forslag skønnes ikke at medføre økonomiske konsekvenser.
 Forslagenes økonomiske konsekvenser skal forhandles med de berørte  

 kommunale parter.
Erhvervsøkonomiske konsekvenser Forslaget skønnes ikke at have erhvervsøkonomiske konsekvenser.
Bemærkninger til de enkelte bestemmelser Til § 1 Til nr. 1 Forslaget til § 15 a, 2. pkt., er en redaktionel ændring som følge af  

 vedtagelsen af ændringsforslag til § 15 a i forbindelse med vedtagelsen af  

 lov nr. 448 af 1. juni 1994 om lov om ændring af lov om social pension, lov  

 om social bistand og den sociale styrelseslov m.v. (Tilkendelseskompetence  

 m.v.). Med henvisningen til de almindelige klageregler i bistandsloven finder  

 disse også anvendelse, når kommunalbestyrelsen klager over en afgørelse efter  

 bistandsloven.
Det præciseres samtidig, at en kommunalbestyrelse ikke kan  

 begære opsættende virkning i forbindelse med en klage over amtsrådets, det  

 sociale ankenævns eller revaliderings- og pensionsnævnets afgørelse.
Der sker  

 herved ikke ændringer i en myndigheds muligheder for efter almindelige  

 forvaltningsretlige regler at tillægge en klage over egne afgørelser  

 opsættende virkning.
Til nr. 2 Efter forslaget til § 25, stk. 1, nr. 2, er hjælp til boligindskud,  

 eller hvad der kan sidestilles hermed, tilbagebetalingspligtig.
Der henvises  

 til bemærkningerne til § 1, nr. 3 . For at sikre  

 tilbagebetalingskravet, hvis lejeren opsiger lejemålet, flytter el. lign.,  

 foreslås det i § 18, der handler om den almindelige oplysningspligt over for  

 kommunalbestyrelsen, tilføjet, at ansøgeren yderligere forpligtes til at give  

 meddelelse om eventuel udbetaling af boligindskuddet.
Ansøgeren skal ved hjælpens udbetaling have oplysning om, at denne er  

 tilbagebetalingspligtig i lighed med, hvad der gælder allerede i dag for  

 tilbagebetalingspligtig hjælp.
Ansøgeren skal endvidere have oplysning om den  

 skærpede oplysningspligt med hensyn til en eventuel udbetaling af overskud  

 vedrørende boligindskuddet o.l.
Til nr. 3 Forslaget indebærer, at økonomisk hjælp til boligindskud, eller hvad der  

 kan ligestilles hermed, er tilbagebetalingspligtig.
Da forslaget er indføjet  

 som en ny § 25, stk. 1, nr. 2 , er tilbagebetalingen obligatorisk.
Der  

 tilstræbes hermed ligestilling i forhold til personer, der får lån til  

 beboerindskud efter boligstøttereglerne, og i forhold til personer, der efter  

 § 37 a får særlig støtte til terminsudgifter.
Økonomisk hjælp kan også gives til boligindskudslignende ydelser.
Det kan  

 f.eks. være depositum eller forudbetalt husleje for en vis periode, der skal  

 erlægges af lejer som betingelse for at flytte ind.
Til nr. 4 Bestemmelsen om, at der til et ægtepar ydes summen af de beløb, hver af  

 ægtefællerne efter deres forsørgelsespligt er berettiget til, foreslås  

 flyttet fra § 37, stk. 2, til § 37, stk. 5 , jf. bemærkningerne til  

 nr. 5. Ændringen er teknisk, idet hjælpen til ægtepar, der hidtil alene kunne  

 opgøres efter reglerne i stk. 2, for fremtiden for unge under 25 år også vil  

 kunne opgøres efter reglerne i stk. 3-4 .
I stk. 3 foreslås at hæve aldersgrænsen for de særlige satser for  

 unge fra de nugældende 23 år til 25 år.
Desuden foreslås, at der kun kan ydes  

 hjælp efter reglerne for personer over 25 år, hvis unge under 25 år har haft  

 månedlige indtægter i en sammenhængende periode på 12 måneder, der overstiger  

 60 pct. af dagpengemaksimum.
I stk. 3 foreslås endvidere, at ydelser  

 fra Statens Uddannelsesstøtte og andre godtgørelser, der ydes i forbindelse  

 med uddannelse, ikke medregnes i den indtægt, der kan berettige unge under 25  

 år til at få hjælp efter reglerne for personer over 25 år.
Den gældende bestemmelse om, at den særlige ungesats kun beregnes til unge  

 under 23 år, der ikke har forsørgelsespligt over for ægtefælle eller børn,  

 foreslås afløst af en bestemmelse om, at unge under 25 år, der i hjemmet  

 forsørger egne børn, får hjælp efter reglerne for personer over 25 år.
For  

 unge, der har bidragspligt over for børn, som de ikke har boende hos sig,  

 foreslås indsat en ny bestemmelse som stk. 4 , hvorefter de kan få et  

 tillæg til kontanthjælpen svarende til bidraget, dog ikke udover  

 normalbidraget.
Da dette tillæg bliver skattepligtigt, og bidraget er  

 fradragsberettiget i skatten, vil det ikke berøre det beløb, som den  

 bidragspligtige har tilbage til egen forsørgelse.
Til nr. 5 Om begrundelsen for den foreslåede nye bestemmelse i stk. 4  

 henvises til bemærkningerne til nr. 4.
 Som nævnt under bemærkningerne til nr. 4 vedrørende stk. 3 er  

 bestemmelsen om hjælpen til ægtepar flyttet fra stk. 2 til stk. 5 .  

 Herved kan det præciseres, at den ene eller begge ægtefælle kan modtage hjælp  

 efter de særlige satser for unge, som er beskrevet i bemærkningerne til nr. 4  

 vedrørende stk. 3 og 4 .
For ægtepar er der endvidere som noget nyt indsat en bestemmelse i stk.  

 5 om, at der ikke udmåles kontanthjælp til en ægtefælle, som modtager en  

 anden selvstændig offentlig forsørgelsesydelse efter anden lovgivning.  

 Hjælpen til den ægtefælle, der er berettiget til kontanthjælp, beregnes i så  

 fald som til en enlig.
Dvs. at der kun ydes een kontanthjælp efter  

 bestemmelserne i stk. 2-4 , og at der kun kan beregnes et tillæg efter  

 bistandslovens § 37 a til den kontanthjælpsberettigede ægtefælles andel af  

 ægteparrets boligudgifter.
Det skal bemærkes, at det er en forudsætning for, at hjælpen skal beregnes  

 som til en enlig, at den ægtefælle, der modtager en anden selvstændig  

 offentlig forsørgelsesydelse efter anden lovgivning, ikke samtidig opfylder  

 betingelserne for at kunne få kontanthjælp.
Dvs., at der som hidtil skal  

 foretages en ægtefælleberegning, hvis den anden ægtefælle f.eks. modtager  

 arbejdsløshedsdagpenge eller dagpenge ved sygdom eller fødsel.
Hvis derimod  

 den anden ægtefælle modtager social pension, SU eller orlovsydelse, skal  

 hjælpen til den ægtefælle, der er berettiget til kontanthjælp, beregnes som  

 til en enlig.
Opregningen af offentlige forsørgelsesydelser efter anden  

 lovgivning er alene eksempler, og opregningen er derfor ikke udtømmende.
Til nr. 6 Der findes i dag ingen fast regel, hvorefter højeste dagpengebeløb efter §  

 47 i lov om arbejdsløshedsforsikring m.v., der er angivet som et ugentligt  

 beløb, omregnes til et månedligt beløb, der udbetales i kontanthjælp efter  

 stk. 2. Der foreslås derfor indsat en bemyndigelse til, at socialministeren  

 kan bekendtgøre dette beløb.
Det månedlige beløb vil blive beregnet som det  

 ugentlige højeste dagpengebeløb efter § 47 i lov om arbejdsløshedsforsikring  

 m.v. ganget med 52 og divideret med 12.
Til nr. 7 Der er tale om en redaktionel ændring.
Til nr. 8 Da kontanthjælpen efter forslaget, som beskrevet i bemærkningerne til nr.  

 4, for en gift person i visse tilfælde skal beregnes som til en enlig, er der  

 på grund af ægtefællernes gensidige forsørgelsespligt, jf. bistandslovens §  

 6, stk. 1, behov for en særlig regel om, hvorledes indtægter hos den  

 ikke-kontanthjælpsberettigede ægtefælle fradrages i den  

 kontanthjælpsberettigede ægtefælles hjælp.
 Det foreslås, at der foretages fradrag for de indtægter hos den  

 ikke-kontanthjælpsberettigede ægtefælle, der ligger ud over, hvad den  

 pågældende uden indtægter kunne have fået udbetalt som enlig  

 kontanthjælpsmodtager.
Til nr. 9 Der foreslås i § 40 som et nyt stk. 5 indført hjemmel til at  

 foretage fradrag i kontanthjælpen for den følgende måned, når en  

 kontanthjælpsmodtager - eller ægtefællen - uden rimelig grund er udeblevet i  

 en eller flere dage fra en beskæftigelsesfremmende foranstaltning.
Fradraget  

 kan højst svare til det antal dage, som udeblivelsen strækker sig over, og  

 for at sikre den pågældende hjælp på et eksistensminimum sættes der en øvre  

 grænse for fradraget på 20 pct. af den månedlige kontanthjælp.
 For at undgå, at det bliver unødigt kompliceret at beregne dette fradrag,  

 foreslås det, at fradragsmuligheden alene omfatter (brutto)hjælpen efter § 37  

 og ikke den skattefri hjælp efter § 37 a.
Det beror på kommunalbestyrelsens beslutning, om fradragsmuligheden skal  

 udnyttes i det enkelte tilfælde, eller om der i stedet skal anvendes de  

 sanktioner, der allerede kan foretages efter de gældende regler.
Der tænkes  

 på udbetaling af hjælp for kortere perioder end en måned, og - hvis den  

 pågældende udebliver på udbetalingsdagen - standsning af hjælpen, så længe  

 tilbuddet om deltagelse i den beskæftigelsesfremmende foranstaltning stadig  

 står åbent.
I så fald kan den pågældende skaffe sig et forsørgelsesgrundlag  

 ved at møde op og udnytte tilbuddet.
Til nr. 10 Forslaget er en præcisering af den gældende retstilstand og sker bl.a. på  

 baggrund af henstilling fra Folketingets Ombudsmand.
Til nr. 11 Formuleringen af § 46 foreslås ændret, således at det i indledningen til  

 bestemmelsen bliver fremhævet, at adgangen til dækning af rimeligt begrundede  

 enkeltudgifter er betinget af, at ansøgerens egen afholdelse af disse  

 udgifter i afgørende grad ville vanskeliggøre pågældendes og familiens  

 økonomiske muligheder for fremtidigt at klare sig selv.
Herved fremhæves det,  

 at hjælpen skal have et forebyggende sigte.
Yderligere foreslås indsat en tilføjelse, der understreger, at der må være  

 et klart element af uforudseelighed, som bevirker, at ansøgeren ikke har  

 kunnet tage hensyn til den opståede situation i sine løbende dispositioner.  

 Det behøver ikke nødvendigvis være udgiftsbehovet, der ikke har kunnet  

 forudses.
Der kan også være tale om likviditetsmæssige problemer, f.eks. af  

 skattetekniske årsager, der bevirker behov for hjælp til enkeltudgifter, som  

 under normale forhold kan afholdes inden for den løbende indtægt.
Et ufravigeligt krav om, at hjælp efter § 46 forudsætter, at der er tale  

 om et udgiftsbehov, som ikke har kunnet forudses, kan dog virke for strengt,  

 f.eks. i situationer, hvor en familie er truet med at blive sat på gaden som  

 følge af huslejerestance.
Det foreslås derfor, at kravet om uforudseelighed  

 formuleres som et normalt udgangspunkt, således at der efter en konkret  

 vurdering er mulighed for at gøre undtagelse herfra, hvis det drejer sig om  

 dækning af udgifter, der er af helt afgørende betydning for pågældendes og  

 familiens livsførelse.
Da der udelukkende er tale om hjælp til  

 enkeltudgifter, kan bestemmelsen ikke anvendes som en løbende hjælp til  

 boligudgifter.
Hvis ansøgeren til stadighed har vanskeligt ved at få betalt  

 sin husleje til tiden, må det overvejes at etablere en administrationsordning  

 efter § 49.
I modsætning til, hvad der blev foreslået af Kontanthjælpsudvalget,  

 opretholdes kravet i § 46 om, at pågældende skal være kommet ud for ændringer  

 i sine forhold.
Når denne betingelse er opfyldt, kan hjælpen fortsat ydes  

 særskilt eller i forbindelse med løbende kontanthjælp.
Til § 2 Det foreslås, at loven træder i kraft den 1. april 1995. Dog foreslås det  

 i § 2, stk. 2, vedrørende § 37, stk. 3, 1. og 2. pkt., at reglerne om  

 unge kontanthjælpsmodtagere under 25 år først får virkning fra den 1. juli  

 1995, svarende til ikrafttrædelsesbestemmelsen i det samtidigt fremsatte  

 forslag til lov om ændring af lov om kommunal aktivering.
Efter  

 overgangsbestemmelsen vil unge under 25 år, der den 1. juli 1995 modtager  

 kontanthjælp efter de hidtidige regler, fortsat modtage kontanthjælp efter  

 disse, selv om de ikke er fyldt 25 år.
Forslaget i § 1, nr. 5, vedrørende § 37, stk. 5, 2. pkt. , vil  

 indebære, at nogle ægtefæller vil få beregnet deres kontanthjælp som til en  

 enlig.
Det findes derfor rimeligt at give disse personer, som i en kortere  

 periode har opnået et større rådighedsbeløb end forudset, en passende periode  

 til at indstille sig på et økonomisk mere rimeligt niveau.
Overgangsperioden  

 er derfor fastsat til 3 måneder, således at ændringen for disse personers  

 vedkommende først får virkning den 1. juli 1995.
 Det skønnes påkrævet, at de pågældende, der skal indstille sig på en  

 lavere hjælp, udtrykkeligt gøres opmærksom herpå ved lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret bl.a. ved lov nr. 496 af 30. juni 1993 og lov nr. 500 af 30. juni  

 1993 og senest ved lov nr. 450 af 1. juni 1994, foretages følgende ændringer:
 1. I § 15 a indsættes som 2. pkt. :
 »§ 15, stk. 3 - 6, § 15, stk. 7, 1. pkt., § 15, stk. 8, og § 15 b  

 finder tilsvarende anvendelse.«.
§ 15 a.
Kommunalbestyrelsen kan indbringe det sociale ankenævns,  

 revaliderings- og pensionsnævnets og amtrådets afgørelse efter denne lov for  

 Den Sociale Ankestyrelse.
 2. I § 18 indsættes som 2. pkt. :
 »En person, der modtager hjælp efter § 25, stk. 1, nr. 2, har  

 endvidere pligt til at underrette kommunalbestyrelsen om udbetaling af  

 boligindskuddet eller, hvad der kan sidestilles hermed, i forbindelse med  

 opsigelse af lejemålet, fraflytning el. lign.«.
 § 18. Den, der modtager sociale bistand, har pligt til at  

 underrette kommunalbestyrelsen om forandringer i sine forhold, der kan  

 medføre, at bistanden indskrænkes eller ophører.
 3. § 25, stk. 1, affattes således:
»Kommunalbestyrelsen træffer beslutning om tilbagebetaling, 1) når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov,  

 eller 2) i det omfang der ydes økonomisk hjælp til boligindskud, eller hvad der  

 kan ligestilles hermed.«.
 § 25. Kommunalbestyrelsen træffer beslutning om tilbagebetaling,  

 når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov.
 Stk. 2. Socialministeren fastsætter regler om tilbagebetaling af  

 den del af den særlige støtte efter § 37 a, der ydes til dækning af  

 terminsudgifter.
 4. § 37, stk. 2 og 3, affattes således:
» Stk. 2. Til personer med forsørgelsespligt over for børn  

 ydes et beløb, der svarer til 80 pct. af højeste dagpengebeløb efter § 47 i  

 lov om arbejdsløshedsforsikring m.v.
Til andre ydes et beløb, der svarer til  

 60 pct. af højeste dagpenge.
Stk. 3. Til unge under 25 år ydes et beløb på 2.080 kr. til  

 hjemmeboende og 4.251 kr. til udeboende.
Til unge under 25 år, der i en  

 sammenhængende periode på 12 måneder har haft månedlige indtægter, der  

 overstiger 60 pct. af højeste dagpenge, jf. stk. 2, ydes hjælp dog efter  

 reglerne for personer over 25 år.
Ydelser fra Statens Uddannelsesstøtte og  

 andre godtgørelser, der ydes i forbindelse med uddannelse, medregnes ikke i  

 indtægten.
Unge, der i hjemmet forsørger egne børn, og unge gravide, der har  

 passeret 12. svangerskabsuge, får hjælp efter reglerne for personer over 25  

 år.«.
 5. I § 37 indsættes efter stk. 3 som nye stykker:
 » Stk. 4. Betaler unge, der modtager hjælp efter reglerne i  

 stk. 3, underholdsbidrag til børn, eller er bidraget på tidspunktet for  

 hjælpens udbetaling udlagt forskudsvis af det offentlige, udbetales et  

 månedligt tillæg til hjælpen svarende til det fastsatte bidrag, dog højst  

 svarende til normalbidraget.
 Stk. 5. Til ægtepar ydes summen af de beløb, der kan beregnes til  

 hver af ægtefællerne efter reglerne i stk. 2-4. Såfremt kun den ene af  

 ægtefællerne er berettiget til kontanthjælp, jf. stk. 1, mens den anden  

 ægtefælle modtager en selvstændig offentlig forsørgelsesydelse efter anden  

 lovgivning, beregnes hjælpen som til en enlig.«.
 Stk. 4 og 5 bliver herefter stk. 6 og 7.
 6. I § 37, stk. 5, 2. pkt., der bliver stk. 7, 2. pkt.,  

 indsættes efter »beløb«: »og størrelsen af de månedlige beløb,  

 der kan udbetales efter stk. 2«.
 § 37. Til en person, der på grund af ændringer i sine forhold er  

 afskåret fra at skaffe det fornødne til sit eget eller familiens underhold,  

 ydes der kontanthjælp med et samlet månedligt beløb.
Stk. 2. Til personer med forsørgelsespligt over for børn ydes et  

 beløb, der svarer til 80 pct. af højeste dagpengebeløb efter § 47 i lov om  

 arbejdsløshedsforsikring m.v.
Til andre ydes et beløb, der svarer til 60 pct.  

 af højeste dagpenge.
Til ægtepar ydes summen af de beløb, hver af  

 ægtefællerne efter deres forsørgelsespligter er berettiget til.
Stk. 3. Til unge under 23 år, der ikke har forsørgelsespligt over  

 for ægtefælle eller børn, ydes et beløb på 2.080 kr. til hjemmeboende og  

 4.251 kr. til udeboende.
Til unge under 21 år, der i en sammenhængende  

 periode på 12 måneder har haft månedlige indtægter, der overstiger 4.251 kr.,  

 ydes hjælpen dog efter reglerne for personer over 23 år og under 23 år.
Til  

 unge over 21 år og under 23 år ydes hjælpen ligeledes efter reglerne for  

 personer over 23 år, hvis de i en sammenhængende periode på 3 måneder har  

 haft månedlige indtægter, der overstiger 4.251 kr.
Til unge gravide, der har  

 passeret 12. svangerskabsuge, ydes hjælp efter reglerne for personer over 23  

 år.
 Stk. 4. Socialministeren kan fastsætte regler om hjælp til  

 personer, der aftjener civil værnepligt eller værnepligt ved bistandsarbejde  

 i udviklingslandene, kontanthjælpsmodtagere, der udfører frivilligt ulønnet  

 arbejde i udlandet, og personer, der opholder sig i institutioner m.v. efter  

 § 105, er henvist til døgnophold efter § 68 a, eller opholder sig i  

 institutioner under Kriminalforsorgen.
Stk. 5. De beløb, der er nævnt i stk. 3, reguleres een gang årligt  

 den 1. januar med satsreguleringsprocenten, jf. lov om en  

 satsreguleringsprocent.
Socialministeren bekendtgør størrelsen af de  

 regulerede beløb.
 7. I § 38, stk. 1, 1. pkt., indsættes efter »stk.  

 2«: »og stk. 3«.
 8. I § 38 indsættes efter stk. 2 som nyt stykke:
 » Stk. 3. Til en gift person, der efter § 37, stk. 5, får  

 beregnet hjælpen som til en enlig, foretages fradrag for den del af  

 ægtefællens indtægt, opgjort efter reglerne i stk. 1 og 2, som overstiger,  

 hvad pågældende uden indtægter kunne have fået som enlig  

 kontanthjælpsmodtager.«.
 Stk. 3 bliver herefter stk. 4.
§ 38. I kontanthjælpen efter § 37 fradrages pågældendes og  

 ægtefællens indtægter, jf. dog stk. 2. Forinden nedsættes indtægterne dog,  

 med de nødvendige udgifter til arbejdsredskaber og -beklædning samt til  

 transport i forbindelse med erhvervelse af indtægterne.
Feriegodtgørelse  

 efter ferielovgivningen skal fradrages i kontanthjælpen, når ferien holdes,  

 og der kan kun foretages fradrag svarende til kontanthjælpen for det antal  

 dage, som feriegodtgørelsen er bestemt til at dække.
Stk. 2. - - - 9. I § 40 indsættes som stk. 5:
» Stk. 5. Såfremt en kontanthjælpsmodtager eller dennes  

 ægtefælle uden rimelig grund udebliver fra et tilbud om en  

 beskæftigelsesfremmende foranstaltning, kan kommunalbestyrelsen beslutte, at  

 kontanthjælpen efter § 37 nedsættes for den efterfølgende måned.
Nedsættelsen  

 kan højst svare til det antal dage, som den pågældende er udeblevet, og kan  

 ikke overstige 20 pct. af den månedlige hjælp efter § 37.«.
§ 40. Ydelse af hjælp forudsætter, at såvel den, der søger  

 hjælpen, som ægtefællen har udnyttet sine arbejdsmuligheder.
Dette kan f.eks.  

 anses for godtgjort, 1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger, 2) når det er atteresteret af en læge, at pågældende er uarbejdsdygtig på  

 grund af sygdom, eller at en fortsættelse af det hidtidige arbejde vil  

 medføre risiko for forrigelse af pågældendes helbred, 3) når pågældende ikke kan påtage sig indtægtsgivende arbejde af hensyn  

 til en uddannelse eller omskoling, der er begyndt eller fortsat efter  

 tilskyndelse fra kommunalbestyrelsen, jf. § 43, 4) når en forsøger ikke kan påtage sig indtægtsgivende arbejde på grund af  

 pasning af børn, og kommunalbestyrelsen ikke kan anvise anden  

 pasningsmulighed, eller 5) når den ene ægtefælle er afskårt fra indtægtsgivende arbejde af en af  

 de årsager, der er nævnt under nr. 1-3, og den anden ægtefælle i længere tid  

 ikke har haft sådant arbejde, navnlig af hensyn til børnens pasning, eller 6) når pågældende deltager i frivilligt, ulønnet arbejde i udlandet efter  

 de af socialministeren fastsatte regler i henhold til § 37, stk. 4.
 Stk. 2. Den, som nægter at medvirke til udvikling og produktion af  

 krigsmateriel, fortaber ikke herved retten til ydelse af hjælp.
Stk. 3. Der kan ikke ydes hjælp til personer, der er under  

 uddannelse.
Socialministeren fastsætter dog nærmere regler om, at der i  

 særlige tilfælde kan ydes hjælp til personer under uddannelse.
 Stk. 4. Reglerne i stk. 1 og stk. 3, 1. pkt., er ikke til hinder  

 for, at der ydes hjælp til en person, hvis ægtefælle er under uddannelse.
 10. I § 43, stk. 9, indsættes efter 1. pkt. :
 »Invaliditetsydelse, invaliditetsbeløb samt bistands- og plejetillæg  

 efter lov om social pension skal ikke indgå i vurderingen af revalidendens  

 økonomiske forhold.«.
§ 43. - - - Stk. 9. Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvevsevne og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 11. § 46 affattes således:
» § 46. Der kan ydes en person, som kommer ud for ændringer i  

 sine forhold, hjælp til dækning af rimeligt begrundede enkeltudgifter,  

 såfremt pågældendes egen afholdelse af disse i afgørende grad ville  

 vanskeliggøre pågældendes og familiens økonomiske muligheder for fremtidig at  

 klare sig selv.
Hjælpen kan normalt kun ydes, hvis udgiften er opstået som  

 følge af behov, der ikke har kunnet forudses.
Der kan dog efter en konkret  

 vurdering undtagelsesvis ydes hjælp til udgifter, der har kunnet forudses,  

 hvis deres afholdelse er af helt afgørende betydning for familiens  

 livsførelse.«.
 § 46. Til en person, der kommer ud for ændringer i sine forhold,  

 kan der særskilt eller i forbindelse med udbetalingen af kontanthjælpen ydes  

 hjælp til dækning af rimeligt begrundende enkeltudgifter, såfremt pågældendes  

 egen afholdelse af disse udgifter i afgørende grad ville vanskeliggøre  

 pågældendes og familiens økonomiske muligheder for fremtidig at klare sig  

 selv.
Efter 2. behandling den 13. december 1994 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret bl.a. ved lov nr. 496 af 30. juni 1993 og lov nr. 500 af 30. juni  

 1993 og senest ved lov nr. 450 af 1. juni 1994, foretages følgende ændringer:
 1. I § 15 a indsættes som 2. pkt.:
»§ 15, stk. 3-6, § 15, stk. 7, 1. pkt., § 15, stk. 8, og § 15 b  

 finder tilsvarende anvendelse.« 2. I § 18 indsættes som 2. pkt.:
»En person, der modtager hjælp efter § 25, stk. 1, nr. 2, har  

 endvidere pligt til at underrette kommunalbestyrelsen om udbetaling af  

 boligindskuddet, eller hvad der kan sidestilles hermed, i forbindelse med  

 opsigelse af lejemålet, fraflytning el. lign.« 3. § 25, stk. 1, affattes således:
»Kommunalbestyrelsen træffer beslutning om tilbagebetaling, 1) når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov,  

 eller 2) i det omfang der ydes økonomisk hjælp til boligindskud, eller hvad der  

 kan ligestilles hermed.« 4. § 37, stk. 2 og 3, affattes således:
»Stk. 2. Til personer med forsørgelsespligt over for børn  

 ydes et beløb, der svarer til 80 pct. af højeste dagpengebeløb efter § 47 i  

 lov om arbejdsløshedsforsikring m.v.
Til andre ydes et beløb, der svarer til  

 60 pct. af højeste dagpenge.
Stk. 3. Til unge under 25 år ydes et beløb på 2.080 kr. til  

 hjemmeboende og 4.251 kr. til udeboende.
Til unge under 25 år, der i en  

 sammenhængende periode på 12 måneder har haft månedlige indtægter, der  

 overstiger 60 pct. af højeste dagpenge, jf. stk. 2, ydes hjælp dog efter  

 reglerne for personer over 25 år.
Ydelser fra Statens Uddannelsesstøtte og  

 andre godtgørelser, der ydes i forbindelse med uddannelse, medregnes ikke i  

 indtægten.
Unge, der i hjemmet forsørger egne børn, og unge gravide, der har  

 passeret 12. svangerskabsuge, får hjælp efter reglerne for personer over 25  

 år.« 5. I § 37 indsættes efter stk. 3 som nye stykker:
 » Stk. 4. Betaler unge, der modtager hjælp efter reglerne i  

 stk. 3, underholdsbidrag til børn, eller er bidraget på tidspunktet for  

 hjælpens udbetaling udlagt forskudsvis af det offentlige, udbetales et  

 månedligt tillæg til hjælpen svarende til det fastsatte bidrag, dog højst  

 svarende til normalbidraget.
Stk. 5. Til ægtepar ydes summen af de beløb, der kan beregnes til  

 hver af ægtefællerne efter reglerne i stk. 2-4. Såfremt kun den ene af  

 ægtefællerne er berettiget til kontanthjælp, jf. stk. 1, mens den anden  

 ægtefælle modtager en selvstændig offentlig forsørgelsesydelse efter anden  

 lovgivning, beregnes hjælpen som til en enlig.« Stk. 4 og 5 bliver herefter stk. 6 og 7.
 6. I § 37, stk. 5, 2. pkt., der bliver stk. 7, 2. pkt.,  

 indsættes efter »beløb«: »og størrelsen af de månedlige beløb,  

 der kan udbetales efter stk. 2«.
 7. I § 37 a, stk. 3, indsættes efter »kriterier«  

 ordene: », herunder med hvilke begrænsninger,».
 8. I § 38, stk. 1, 1. pkt., indsættes efter »stk.  

 2«: »og stk. 3«.
 9. I § 38 indsættes efter stk. 2 som nyt stykke:
» Stk. 3. Til en gift person, der efter § 37, stk. 5, får  

 beregnet hjælpen som til en enlig, foretages fradrag for den del af  

 ægtefællens indtægt opgjort efter reglerne i stk. 1 og 2, som overstiger,  

 hvad pågældende uden indtægter kunne have fået som enlig  

 kontanthjælpsmodtager.« Stk. 3 bliver herefter stk. 4.
 10. I § 40 indsættes som stk. 5:
»Stk. 5. Såfremt en kontanthjælpsmodtager eller dennes  

 ægtefælle uden rimelig grund udebliver fra et tilbud om en  

 beskæftigelsesfremmende foranstaltning, kan kommunalbestyrelsen beslutte, at  

 kontanthjælpen efter § 37 nedsættes for den efterfølgende måned.
Nedsættelsen  

 kan højst svare til det antal dage, som den pågældende er udeblevet, og kan  

 ikke overstige 20 pct. af den månedlige hjælp efter § 37.« 11. I § 43, stk. 9, indsættes efter 1. pkt.:
»Invaliditetsydelse, invaliditetsbeløb samt bistands- og plejetillæg  

 efter lov om social pension skal ikke indgå i vurderingen af revalidendens  

 økonomiske forhold.« 12. § 46 affattes således:
» § 46. Der kan ydes en person, som kommer ud for ændringer i  

 sine forhold, hjælp til dækning af rimeligt begrundede enkeltudgifter,  

 såfremt pågældendes egen afholdelse af disse i afgørende grad ville  

 vanskeliggøre pågældendes og familiens økonomiske muligheder for fremtidig at  

 klare sig selv.
Hjælpen kan normalt kun ydes, hvis udgiften er opstået som  

 følge af behov, der ikke har kunnet forudses.
Der kan dog efter en konkret  

 vurdering undtagelsesvis ydes hjælp til udgifter, der har kunnet forudses,  

 hvis deres afholdelse er af helt afgørende betydning for familiens  

 livsførelse.« § 2 Stk. 1. Loven træder i kraft den 1. april 1995.
 Stk. 2. § 37, stk. 3, 1. og 2. pkt., som affattet ved denne lovs §  

 1, nr. 4, træder i kraft den 1. juli 1995. Unge under 25 år, der på dette  

 tidspunkt modtager kontanthjælp, bevarer den kontanthjælp, som de efter de  

 hidtidige regler har været berettiget til.
 Stk. 3. For ægtefæller, der på tidspunktet for lovens ikrafttræden  

 modtager summen af de beløb, der kan beregnes efter de hidtil gældende  

 bestemmelser i § 37, stk. 2, 3. pkt., og hvor en af ægtefællerne modtager en  

 selvstændig offentlig forsørgelsesydelse efter anden lovgivning, jf. § 37,  

 stk. 5, som affattet ved denne lovs § 1, nr. 5, beregnes hjælpen efter de  

 hidtidige regler indtil den 1. juli 1995.
 Stk. 4 . Personer, der ved lovens ikrafttræden modtager løbende  

 kontanthjælp, og som efter stk. 3 vil overgå til en anden ydelse den 1. juli  

 1995, skal have meddelelse om ændringen ved lovens ikrafttræden.
