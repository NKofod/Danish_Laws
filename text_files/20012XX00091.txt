Skriftlig fremsættelse (6. februar  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om indgåelse af  

 dobbeltbeskatningsoverenskomst mellem Danmark og Portugal.
(Lovforslag nr.
L 94).
 Forslag til lov om indgåelse af  

 dobbeltbeskatningsoverenskomst mellem Danmark og Slovenien.
(Lovforslag nr.
L 95).
 Forslag til lov om indgåelse af  

 dobbeltbeskatningsoverenskomst med Polen.
(Lovforslag nr.
L 96).
 En dobbeltbeskatningsoverenskomst indeholder regler for,  

 hvornår Danmark og den anden stat kan beskatte forskellige former for  

 indkomst, som en person, der er hjemmehørende i den ene stat  

 (bopælsstaten), modtager fra den anden stat (kildestaten), og om  

 hvordan dobbeltbeskatning undgås.
Generelt giver dobbeltbeskatningsoverenskomster  

 virksomheder og personer bedre erhvervsmæssige vilkår i  

 forbindelse med etablering, investering og arbejde i udlandet, end hvis  

 sådanne overenskomster ikke foreligger.
En  

 dobbeltbeskatningsoverenskomst opstiller bl.a. nogle rammer for, hvordan en  

 investering kan beskattes i den anden stat, og indgåelse af en  

 overenskomst indebærer således en langt højere grad af  

 skattemæssig sikkerhed og forudsigelighed for investorer.
 Dobbeltbeskatningsoverenskomster kan først endeligt  

 tiltrædes fra dansk side, når Folketinget har vedtaget en lov  

 herom.
Dobbeltbeskatningsoverenskomsten med Portugal blev  

 underskrevet den 14. december 2000. Danmark og Portugal har ikke siden 1994  

 haft en sådan overenskomst.
Den indtil da eksisterende overenskomst  

 blev opsagt fra dansk side, da samspillet mellem  

 dobbeltbeskatningsoverenskomstens bestemmelser og visse bestemmelser i  

 portugisisk skattelovgivning gjorde det muligt at skaffe sig vilkårligt  

 store skattefradrag i Danmark, uden at de modsvarende indkomster kom til  

 beskatning hverken i Danmark eller i Portugal.
Den dobbeltbeskatningsoverenskomst, der hermed  

 forelægges Folketinget til godkendelse, indeholder bestemmelser, som  

 ikke gør sådanne arrangementer mulige.
De problemer, som  

 førte til opsigelsen af den gamle overenskomst, vil således ikke  

 kunne opstå under den nye.
 Dobbeltbeskatningsoverenskomsten med Slovenien blev  

 underskrevet den 2. maj 2001. Slovenien har hidtil været omfattet af  

 dobbeltbeskatningsoverenskomsten af 1981 mellem det tidligere Jugoslavien og  

 Danmark.
 Dobbeltbeskatningsoverenskomsten med Polen blev  

 underskrevet den 6. december 2001. Den  ny overenskomst afløser en  

 overenskomst af 1976, som ændret ved en protokol af 1994.
Lovforslagene skønnes ikke at have væsentlige  

 administrative konsekvenser og respekterer for Portugal-overenskomstens  

 vedkommende de relevante EU-regler.
De økonomiske og  

 erhvervsmæssige konsekvenser skønnes at være  

 begrænsede.
 Idet jeg i øvrigt henviser til lovforslagenes  

 bemærkninger, skal jeg hermed anbefale forslagene til velvillig  

 behandling i Tinget.
