Bekendtgørelse om lægemidlers fritagelse for  

  

 apoteksforbehold I medfør af § 3, stk. 2, § 5, stk. 1  

 og § 22, stk.1, i lov om lægemidler, jf. lovbekendtgørelse nr. 656 af  

 28.  

 juli 1995, som ændret senest ved lov nr. 382 af 28. maj 2003, fastsættes:
 § 1.  

  

 Forhandling  

 af de lægemidler, der er opført i bilag 1, 2 og 3 til bekendtgørelsen, er  

 ikke  

 forbeholdt apoteker.
 Stk. 2.  

  

 Lægemiddelstyrelsen kan stille krav om, at det enkelte lægemiddels etiket,  

 pakningsstørrelse og emballage skal godkendes af Lægemiddelstyrelsen.
 § 2.  

  

 De  

 foderlægemidler, der er opført i bilag 1 under nr. 6 og 7, må kun forhandles  

 og  

 udleveres fra en virksomhed, der har Lægemiddelstyrelsens godkendelse hertil,  

 jf. bekendtgørelse om fremstilling og forhandling m.v. af foderlægemidler til  

 fisk samt bekendtgørelse om fremstilling og forhandling m.v. af  

 foderlægemidler  

 til dyr.
 § 3.  

  

 Kun  

 blodbanker og bloddepoter, der er godkendt af Lægemiddelstyrelsen i medfør af  

 § 8, stk. 1, i lov om lægemidler, kan i overensstemmelse med en  

 læges  

 anvisninger forhandle og udlevere de lægemidler, der er opført i bilag 2  

 under  

 nr. 5.
 § 4.  

  

 Virksomheder, der udelukkende oplagrer, forhandler og udleverer lægemidler,  

 der  

 er opført i bilag 2, pkt. 1-4 er for så vidt angår disse lægemidler ikke  

 omfattet af bestemmelserne i § 8, stk. 1-3, i lov om lægemidler.
 § 5.  

  

 De  

 lægemidler, der er opført i bilag 3, pkt. 1-22, kan udover på apoteker og  

 sygehusapoteker oplagres på og udleveres fra skadestuer på offentlige  

 sygehuse  

 til skadestuer eller andre afdelinger på andre offentlige sygehuse.
 Stk. 2.  

  

 Skadestuer  

 på offentlige sygehuse, der udleverer lægemidler, der er opført på bilag 3,  

 pkt. 1-22, til andre skadestuer på offentlige sygehuse, er for så vidt angår  

 disse lægemidler ikke omfattet af bestemmelserne i § 8, stk. 1-3, i  

 lov om lægemidler.
 Stk. 3.  

  

 Lægemiddelstyrelsen skal underrettes om priserne på de lægemidler, der er  

 omfattet af stk. 1.
 § 6.  

  

 Lægemiddelstyrelsen skal underrettes om priser på veterinære sera og  

 vacciner,  

 der er undtaget fra apoteksforbehold, jf. bilag 1, pkt. 1, samt om ændringer  

 heri, senest 14 dage før de skal træde i kraft.
 § 7.  

  

 Det  

 militære forsvar og det statslige redningsberedskab kan til oplæg i  

 beredskabslagre indkøbe lægemidler uden for apoteker.
 Stk. 2.  

  

 Indkøb og  

 oplagring af hvert enkelt parti lægemidler kræver Lægemiddelstyrelsens  

 godkendelse.
 § 8.  

  

 Bekendtgørelsen træder i kraft den 14. juli 2003.
 Stk. 2.  

  

 Bekendtgørelse nr. 835 af 20. september 2001 om lægemidlers fritagelse fra  

 apoteksforbehold ophæves.
Indenrigs- og Sundhedsministeriet, den 24.  

 juni 2003 Lars Løkke Rasmussen /Paul Schüder Bilag 1 Liste over lægemidler, der i medfør af andre  

 bestemmelser er fritaget fra apoteksforbehold 1)  

 	  

    

 Sera og lægemidler  

 fremstillet af blod, vacciner og immunologiske testpræparater fra Statens  

 Serum  

 Institut, Statens Veterinære Serumlaboratorium og Statens Veterinære Institut  

 for Virusforskning, jf. bekendtgørelse om præparater og undersøgelser m.m.  

 ved  

 Statens Serum Institut og Landbrugsministeriets bekendtgørelse om præparater  

 og  

 undersøgelser ved Statens Veterinære Serumlaboratorium og Statens Veterinære  

 Institut for Virusforskning.
 2)  

 	  

    

 Radioaktive  

 lægemidler, jf. bekendtgørelse om radioaktive lægemidler.
 3)  

 	  

    

 Naturlægemidler, jf.  

 bekendtgørelse om naturlægemidler.
 4)  

 	  

    

 Visse lægemidler til  

 veterinær anvendelse, i det omfang det fremgår af bekendtgørelse om  

 undtagelse  

 fra apoteksforbehold af visse jern- og vitaminpræparater samt visse  

 antiparasitære midler til dyr.
 5)  

 	  

    

 Vitamin- og  

 mineralpræparater, i det omfang det fremgår af bekendtgørelse om vitamin og  

 mineralpræparater.
 6)  

 	  

    

 Foderlægemidler til  

 fisk, i det omfang det fremgår af bekendtgørelse om fremstilling og  

 forhandling  

 m.v. af foderlægemidler til fisk.
 7)  

 	  

    

 Foderlægemidler til  

 dyr, i det omfang det fremgår af bekendtgørelse om fremstilling og  

 forhandling  

 m.v. af foderlægemidler til dyr.
 8)  

 	  

    

 Homøopatiske  

 lægemidler, i det omfang det fremgår af bekendtgørelse om homøopatiske  

 lægemidler.
 9)  

 	  

    

 Gasser til medicinsk  

 brug i det omfang det fremgår af bekendtgørelse om gasser til medicinsk brug.
 10)  

 	  

 Visse  

 håndkøbslægemidler efter Lægemiddelstyrelsens beslutning i henhold til  

 lægemiddellovens § 5, stk. 2, jf. bekendtgørelse om forhandling af  

 håndkøbslægemidler uden for apotek.
Bilag 2 Liste over lægemidler, der er fritaget fra  

 apoteksforbehold i medfør af bekendtgørelsen 1)  

 	  

    

 Caroxin.
 2)  

 	  

    

 Hibitane 5 pct.  

 koncentrat.
 3)  

 	  

    

 Kaliumjodid i  

 dispenseringsformen tabletter, 200 mg.
 4)  

 	  

    

 Samarin.
 5)  

 	  

    

 Humant blod og  

 blodkomponenter.
Bilag 3 Liste over lægemidler, der til brug i  

 antidotberedskabet er fritaget fra apoteksforbehold i medfør af  

 bekendtgørelsen 1)  

 	  

    

 Amylnitrit,  

 inhalationsvæske 1 mg/ml.
 2)  

 	  

    

 Anti-digitalis FAB,  

 inj.subst. 40 mg.
 3)  

 	  

    

 Atropin,  

 injektionsvæske 1 mg/ml.
 4)  

 	  

    

 Berlinerblåt, pulver  

 4,5 g.
 5)  

 	  

    

 Calcium,  

 brusetabletter 2,94 g calciumlactogluconat og 300 mg calciumcarbonat (i alt  

 500  

 mg ca. svarende til 13 mmol Ca).
 6)  

 	  

    

 Calciumglubionat,  

 injektionsvæske 9 mg Ca/ml svarende til 0,22 mmol Ca/ml.
 7)  

 	  

    

 Calciumgluconat, Gel  

 2,5 %.
 8)  

 	  

    

 Dimercaptoravsyre,  

 kapsler 200 mg., 350 mg.
 9)  

 	  

    

 Dimethylcystein,  

 tabletter 125 mg.
 10)  

 	  

 DMPS  

 (natrium-2,3-dimercaptopropan-1-sulfonat), injektionsvæske 50 mg/ml.
 11)  

 	  

 4-Methyl-pyrazol,  

 infusionskoncentrat 1,5 g pr. 1,5 ml.
 12)  

 	  

 Folininsyre,  

 inj.subst. 15 mg. og inj.subst. 50 mg.
 13)  

 	  

 Hydroxycobalamin,  

 inj.subst. 2,5 g.
 14)  

 	  

 Methylthionin,  

 injektionsvæske 10 mg/ml.
 15)  

 	  

 Natriumnitrit,  

 injektionsvæske 10 mg/ml.
 16)  

 	  

 Natriumthiosulfat, injektionsvæske  

 150 mg/ml.
 17)  

 	  

 Obidoxim,  

 injektionsvæske 250 mg/ml.
 18)  

 	  

 Penicillamin, kapsler  

 150 mg.
 19)  

 	  

 Pralidoximmesilat,  

 pulver til injektion, htgl. 200 mg.
 20)  

 	  

 Pyridoxin, inj. 25  

 mg./ml, 2ml.amp.
 21)  

 	  

 Silibinin, inj.subst.  

 50 mg., 350 mg.
 22)  

 	  

 Vipera berus antistof.
