Nr BTL 10 Betænkning over Forslag til lov om ændring af lov om offentlig sygesikring  

 (Begravelseshjælp)   

 Nr L 10 1991-92, 1. samling Afgivet af Sundhedsudvalget Afgivet: 19911212 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Bedemændenes Landsforening og Ældre Sagen.
 Der er af sundhedsministeren og af et mindretal stillet ændringsforslag,  

 hvorom henvises til de ledsagende bemærkninger.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 sundhedsministeren stillede ændringsforslag.
Flertallet vil stemme imod de  

 under nr. 2-5 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet under nr. 2-5  

 stillede ændringsforslag og udtaler følgende:
Da Fremskridtspartiet fremsatte forslag til lov om ændring af lov om  

 offentlig sygesikring. (Ændring af begravelseshjælp) af Kirsten Jacobsen (FP)  

 m.fl. (lovforslag nr.
L 149, folketingsåret 1990-91, 2. samling) den 20.  

 februar 1991, var udgangspunktet, at alle skulle have krav på et beløb på  

 6.000 kr. til dækning af begravelsesomkostninger.
Sundhedsudvalget afgav en  

 beretning den 29. maj 1991 over lovforslaget, hvori et flertal (udvalget med  

 undtagelse af SF) bl.a. udtalte følgende:
»Flertallet opfordrer sundhedsministeren til i næste folketingsår at  

 fremsætte et forslag til ændring af lov om offentlig sygesikring. (Ændring af  

 begravelseshjælp), således at de mennesker, der har brug for et større beløb  

 til gennemførelse af en almindelig begravelse end den nuværende sats, er  

 berettiget hertil uden ansøgning på bistandskontoret.« Flertallet ønskede altså en forbedring for de svage, men der var ikke  

 noget ønske om, at dette skulle betyde en nedskæring for de øvrige.
I  

 regeringens lovforslag er der regnet med en besparelse på 45 mio. kr. for  

 staten og 20 mio. kr. for kommunerne.
Dette finder Fremskridtspartiet ikke  

 rimeligt.
Fremskridtspartiet ønsker med de stillede ændringsforslag at sikre,  

 at det for de personer, der får en nedsat hjælp, trods alt sikres, at der  

 tages hensyn både til en rimelig mindre formue, og at der sker en  

 pristalsregulering af de beløb, der stammer fra sygekassernes overgang til  

 sygesikringen.
 Fremskridtspartiet ønsker heller ikke at udsætte efterladte ægtefæller  

 for, at de er nødt til at sælge familiens sommerhus for at opnå hjælp til  

 begravelsen.
Ændringsforslag Til § 1 Af sundhedsministeren, tiltrådt af et flertal (udvalget med  

 undtagelse af FP):
 1) Den foreslåede nye affattelse af lovens § 16, stk. 2,  

 affattes således:
»Stk. 2. For en person, der efterlader ægtefælle eller var  

 enlig forsørger for børn under 18 år, nedsættes eller bortfalder  

 begravelseshjælpen i det omfang, afdøde havde formue over 20.000 kr.
For en  

 person, der ikke efterlader ægtefælle, og for en person, der ikke var enlig  

 forsørger for børn under 18 år, nedsættes eller bortfalder begravelseshjælpen  

 i det omfang, afdøde havde formue over 10.000 kr.
Formuegrænserne reguleres i  

 overensstemmelse med § 28, stk. 1. Begravelseshjælp til personer, der er født  

 før den 1. april 1957, udgør dog altid mindst 1.050 kr.« Af et mindretal (FP):
2) I den foreslåede nye affattelse af lovens § 16, stk. 2,  

 ændres i 1. pkt. »10.000 kr.« til: »32.200 kr., såfremt  

 afdøde var enlig, og 64.500 kr., såfremt afdøde var gift.« 3) I den foreslåede nye affattelse af lovens § 16, stk. 2,  

 ændres i 3. pkt. »1.050 kr.« til: »3.800 kr.« 4) I den foreslåede nye affattelse af lovens § 16, stk. 2,  

 indsættes efter sidste punktum som nyt punktum:
»Beløbet reguleres i overensstemmelse med § 28, stk. 1.« 5) I den foreslåede nye affattelse af lovens § 16, stk. 3,  

 indsættes i 2. pkt. efter »familiens bolig« ordene:  

 »eller sommerhus«.
Bemærkninger Til nr. 1 Det foreslås, at formuegrænsen for personer, der efterlader ægtefælle, og  

 for enlige forsørgere, der efterlader børn under 18 år, sættes op fra de  

 foreslåede 10.000 kr. til 20.000 kr.
 Som følge af den foreslåede ændring anslås den samlede besparelse ved  

 lovforslaget herefter at være ca. 35 mio. kr.
Til nr. 2-5 Ændringsforslagene går ud på at sikre, at formuegrænserne for, hvornår der  

 kan ydes begravelseshjælp, har en rimelig størrelse.
 Det foreslås endvidere, at de personer, der har et retskrav fra  

 sygekassernes tid, opnår en pristalsregulering af beløbet til  

 begravelseshjælp.
 Det foreslås ligeledes, at fast ejendom, som tjener enten til familiens  

 bolig eller sommerhus, ikke medregnes ved formueopgørelsen.
Hanne Andersen (S) Dorte Bennedsen (S) Martin Glerup (S) Anna-Marie  

 Hansen (S) Tove Lindbo Larsen (S) Torben Lund (S) nfmd.
Lone Møller  

 (S) Birgitte Husmark (SF) Lis Noer Holmberg (CD) Karen Højte Jensen (KF)  

 Fischer (KF) Mariann Fischer Boel (V) Anders Mølgaard (V) Jørgen Winther (V)  

 Køpke Christensen (FP) fmd.
Elisabeth Arnold (RV) Lysholm Christensen  

 (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget en skriftlig henvendelse fra  

 Pensionisternes Fællesråd.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse, men kan stemme for det stillede  

 ændringsforslag.
Ændringsforslag Af sundhedsministeren, tiltrådt af udvalget:
Til § 1 1) Den foreslåede nye affattelse af lovens § 16, stk. 2,  

 affattes således:
»Stk. 2. For en person, der efterlader ægtefælle eller børn  

 under 18 år, nedsættes eller bortfalder begravelseshjælpen, i det omfang  

 afdøde havde formue over 20.000 kr.
For en person, der hverken efterlader  

 ægtefælle eller børn under 18 år, nedsættes eller bortfalder  

 begravelseshjælpen, i det omfang afdøde havde formue over 10.000 kr.  

 Formuegrænserne reguleres i overensstemmelse med § 28, stk. 1.  

 Begravelseshjælp til personer, der er født før den 1. april 1957, udgør dog  

 altid mindst 1.050 kr.« Bemærkninger Til nr. 1 Med det stillede ændringsforslag præciseres det, at i alle tilfælde, hvor  

 afdøde efterlader enten ægtefælle eller børn under 18 år, vil personer med  

 formue under 20.000 kr. få fuld begravelseshjælp.
 Ændringsforslaget får ikke konsekvenser for den samlede besparelse ved  

 lovforslaget, der fortsat anslås til ca. 35 mio. kr.
