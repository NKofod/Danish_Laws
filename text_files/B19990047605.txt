Bekendtgørelse om  

 lægeundersøgelse af dykkere I medfør af § 6 , stk. 1, og § 20 i lov nr. 307 af  

 17. maj 1995 om dykkerarbejde og dykkermateriel m.v., og efter bemyndigelse i  

 bekendtgørelse nr. 694 af 17. august 1995, og efter samråd med  

 Sundhedsstyrelsen fastsættes:
 § 1. Bekendtgørelsen finder anvendelse for  

 personer, der udfører dykkerarbejde.
Stk. 2. Forinden en aspirant optages på en godkendt  

 dykkerskole, skal personen gennemgå en lægeundersøgelse  

 efter Søfartsstyrelsens gældende vejledning.
Den læge, der  

 er knyttet til den pågældende dykkerskole, skal  

 rådspørges.
Lægeundersøgelse af dykkere, der  

 udfører dykkerarbejde § 2. Dykkere, der udfører dykkerarbejde,  

 skal være i besiddelse af bevis for at have gennemgået  

 lægeundersøgelse for dykkere, der er gyldigt til vedkommende  

 dykkerarbejde.
 § 3. Lægen foretager ved  

 undersøgelsen, der skal foregå ved brug af et fælles  

 sprog, et skøn over, hvorvidt dykkerens fysiske og psykiske tilstand  

 er således, at den pågældende dykker/aspirant er egnet til  

 dykkerarbejde, jf. ovennævnte vejledning.
Stk. 2. Findes nogen, der gennemgår  

 lægeundersøgelsen, at lide af en eller flere af de sygdomme, der  

 er anført i vejledningen, skønner den godkendte læge, om  

 den pågældende kan anses som egnet eller uegnet til vedkommende  

 arbejde, eller om egnetheden skal begrænses i henseende til tid eller  

 arbejdsområde.
Hvor det i vejledningen udtrykkeligt er anført,  

 at sygdommen medfører uegnethed, skal lægen erklære den  

 undersøgte uegnet.
 Stk. 3. Resultatet af undersøgelsen indføres af  

 lægen i dykkerbeviset.
 § 4. Lægeundersøgelser efter § 3  

 må i Danmark kun foretages af særlige dykkerlæger, der er  

 udpeget af Søfartsstyrelsen.
 § 5. Dykkere skal med højst 1 års  

 mellemrum ved lægeundersøgelse være fundet egnet til at  

 udføre dykkerarbejde.
 Stk. 2. Der må for dykkeraspiranters vedkommende ikke  

 gå mere end 3 måneder mellem lægeundersøgelsen og  

 påbegyndelse af uddannelse til dykker.
§ 6. Søfartsstyrelsen kan kræve, at  

 dykkere, der har gyldigt dykkerbevis, skal gennemgå en ny  

 lægeundersøgelse hos en læge, der er anvist af  

 Søfartsstyrelsen, når det på grundlag af foreliggende  

 helbredsoplysninger må anses for tvivlsomt, om dykkeren fortsat er  

 egnet til dykkerarbejde.
Sådanne undersøgelser er gratis for  

 dykkeren.
Inddragelse af dykkerbevis § 7. Opfylder dykkeren ikke de fastsatte  

 helbredskrav, mister dykkerbeviset sin gyldighed og kan inddrages af  

 Søfartsstyrelsen.
Det samme gælder, hvis en dykker nægter  

 at gennemgå lægeundersøgelse, som beskrevet under § 5  

 og § 6.
 Stk. 2. Inddragelse af dykkerbeviset kan af den,  

 afgørelsen vedrører, forlanges indbragt for domstolene.  

 Anmodning herom skal fremsættes over for Søfartsstyrelsen inden  

 4 uger, efter afgørelsen er meddelt den pågældende.
 Stk. 3. Når inddragelsen af dykkerbeviset forlanges  

 indbragt for domstolene, anlægger Søfartsstyrelsen sag mod den  

 pågældende dykker i den borgerlige retsplejes former.
Stk. 4. Anmodning om indbringelse for domstolene af en  

 afgørelse efter stk. 1, har opsættende virkning.  

 Søfartsstyrelsen kan dog bestemme, at en anmodning ikke har  

 opsættende virkning.
Denne afgørelse kan ved kendelse  

 ophæves af retten, inden afgørelse af spørgsmålet  

 om inddragelsens lovlighed.
 § 8. Et dykkerbevis, der er inddraget, skal  

 afleveres til Søfartsstyrelsen.
 Stk. 2. Søfartsstyrelsen kan til enhver tid tilbagegive  

 et dykkerbevis, der er inddraget efter § 7, når de  

 omstændigheder, der har begrundet inddragelsen, ikke længere  

 findes at være til stede.
Stk. 3. Afslås en ansøgning om tilbagegivelse,  

 kan ansøgeren forlange spørgsmålet indbragt for  

 domstolene.
Hvis sagen tidligere har været indbragt for domstolene, kan  

 indbringelse dog kun ske, hvis der er forløbet mindst et år  

 efter, at inddragelsen senest er stadfæstet ved dom. § 7,  

 stk. 3, finder tilsvarende anvendelse.
Dykkerlæger § 9. Søfartsstyrelsen udpeger  

 dykkerlæger efter, at lægerne har gennemgået et af  

 Søfartsstyrelsen godkendt kursus.
 Stk. 2. Søfartsstyrelsen kan udpege andre læger  

 til dykkerlæge, hvis de har et indgående kendskab til  

 dykkermedicin.
 Stk. 3. Søfartsstyrelsen udpeger dykkerlægen for  

 en periode på 5 år og fastsætter vilkår for  

 udøvelsen.
Almindelige bestemmelser § 10. Lægeundersøgelser af dykkere  

 skal så vidt muligt finde sted i Danmark.
 § 11. Søfartsstyrelsen fastsætter  

 dykkerbevisets form og indhold, samt godkender den lægeattestblanket,  

 der skal anvendes.
Klage § 12. Inden 4 uger fra undersøgelsen kan  

 dykkeren eller aspiranten indbringe resultatet af en  

 lægeundersøgelse efter § 4 for  

 Søfartsstyrelsen.
Ikrafttrædelses- og overgangsbestemmelser § 13. Bekendtgørelsen træder i kraft  

 den 1. september 1999.
 Stk. 2. Bekendtgørelse nr. 501 af 25. november 1985 om  

 lægeundersøgelse af erhvervsdykkeraspiranter og erhvervsdykkere  

 ophæves samtidig, idet helbredsundersøgelser foretaget efter den  

 ophævede bekendtgørelses regler fortsat bevarer deres gyldighed,  

 dog længst i 12 måneder regnet fra denne bekendtgørelses  

 ikrafttræden.
