Bilag 1 Bilag 2 Cirkulære om regulering af tjenestemandspensioner pr. 1. april 2011 (Til samtlige ministerier og pensionsberegnende myndigheder mv.) 1. Procentregulering af pensioner mv. pr. 1. april 2011 Ved det overenskomstforlig, som Centralorganisationernes Fællesudvalg og finansministeren indgik den 12. februar 2011, er der ikke aftalt generel regulering af tjenestemandslønninger i 2011. Som følge heraf sker der heller ikke ændring af procentreguleringen af pensionsgivende tjenestemandslønninger og tjenestemandspensioner i 2011.
Procentreguleringen af de pensionsgivende tjenestemandslønninger er derfor uændret 31,0660 pct., og procentreguleringen af pensioner er uændret 32,3049 som anført i Personalestyrelsens cirkulære nr. 9038 af 5. februar 2010 om regulering af tjenestemandspensioner og pensionsgivende lønninger mv. pr. 1. april 2010 (Perst. nr. 008-10.) Efterindtægt af pension og supplementsunderstøttelser, der er aktualiseret senest pr. 1. april 1990, reguleres svarende til tjenestemandspensioner.
Efterindtægt af løn samt af rådighedsløn og ventepenge reguleres svarende til de pensionsgivende lønninger 2. Nedsættelse af tillæg efter tjenestemandspensionslovens § 6, stk. 2.
 Nedsættelsen af tillæg i henhold til tjenestemandspensionslovens § 6, stk. 2, øges pr. 1. april 2011 med 200 kr. årligt til 2.000 kr. om året som beskrevet i Personalestyrelsens cirkulære nr. 12416 af 4. december 2001 om aftrapning af tillæg i henhold til tjenestemandspensionslovens § 6, stk. 2, (Perst. nr. 033-01) Som følge heraf ændres pensionerne på skalatrin 1-27 ved pensionsalder 36 år og 37 år og på skalatrin 28 ved pensionsalder 37 år.
3. Pensionstabeller Der udsendes ikke trykte pensionstabeller pr. 1. april 2011. De ændrede egen- og ægtefællepensioner på skalatrin 1-27 ved pensionsalder 36 og 37 år og på skalatrin 28 ved pensionsalder 37 år, er angivet i bilag 1 og 2 til dette cirkulære.
De samlede pensionstabeller inkl. de ændrede satser vil være tilgængelige på Personalestyrelsens hjemmeside perst.dk.
