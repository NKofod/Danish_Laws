Kendelse fra Pressenævnet i sag nr.  

 89/1997 En politiker har klaget til Pressenævnet over, at TV  

 2/Bornholm har afvist at bringe et genmæle fra ham i anledning af et  

 indslag i TV 2/Bornholms nyhedsudsendelse den 27. maj 1997.
 I indslaget hed det bl.a.:
"Speak: [navn], der i denne uge vikarierer for  

  Kofoed i Folketinget, skiller sig ud fra mængden.
Han har tæft  

 for det politiske spil og er normalt særdeles velunderrettet.
Hans  

 troværdighed fik dog et knæk, da han samtidig med sit politiske  

 virke lod sig ansætte som lobbyist.
Journalist  Ib  Forchhammer: Jeg mener, det er  

 forkert.
En politiker skal repræsentere sit parti.
Jeg vil vide, om jeg  

 står over for en venstremand eller over for en lobbyist for en eller  

 anden virksomhed.
Jeg har selv haft en episode.
Jeg var ude og skulle  

 interviewe direktionen i DSB Rederi.
Lige før jeg skal ind, kommer han  

 valsende ud.
Jeg kan i øvrigt se, at han er pinligt berørt over  

 at opleve mig der.
Jeg anede ikke, han var lobbyist.
Jeg havde ikke  

 diskuteret denne sag med ham.
Han havde jo siddet og deltaget i  

 gruppemøder, hvor jeg ved, at gruppens holdning til nogle af de sager,  

 der har været omkring DSB Rederi havde været diskuteret.
Jeg  

 synes, det er forkasteligt." Klageren har den 3. juni 1997 anmodet TV 2/Bornholm om at  

 bringe følgende genmæle:
 "Den 27. maj 1997 bragte TV-2 Bornholm et indslag, hvori  

 journalist  Ib  Forchhammer, Børsen, blandt andet udtaler  

 følgende:
 ([Navn]) havde jo siddet og deltaget i  

 gruppemøder, hvor jeg ved at gruppens holdning til nogle af de sager,  

 der har været omkring DSB-rederi har været drøftet.
Indslaget og udtalelsen var møntet på, at  

 skulle have blandet sit private job som lobbyist med sit hverv som  

 suppleant for  Niels  Anker  Kofoed.
Dermed skulle han have deltaget i  

 Venstres gruppemøder som Medlem af Folketinget.
Han skulle  

 således have blandet forretningsmæssige interesser med  

 politiske.
Imidlertid er dette forkert. [Navn] har på intet  

 tidspunkt blandet de to ting sammen.
Alene det faktum, at [navn], bortset fra  

 i forrige uge, kun har været indkaldt i Folketinget fra den 13.  

 december til den 19. december 1994 forhindrer rent fysisk, at han har kunnet  

 diskutere DSB Rederi i Venstres Folketingsgruppes møder -  

 særligt i relation til de sager,  Forchhammer nævner.
[Navn] siger hertil: Jeg følger mig dybt  

 berørt af den usaglige og ærekrænkende påstand, der  

 er fremført i TV-2 Bornholm.
Jeg vil nu klage til Pressenævnet  

 over behandlingen, da jeg før udsendelsen gjorde TV-2 Bornholm  

 opmærksom på, at historien var decideret usand, hvilket stationen  

 blot trak på skuldrene af.
Jeg er også krænket på min  

 hæderlighed, og det vil jeg undersøge, om jeg kan gøre  

 noget ved.
Journalister slipper alt for ofte godt fra at lyve.
TV-2 Bornholm beklager fejlen." TV 2/Bornholm afviste at bringe dette genmæle, men  

 inviterede den 6. juni 1997 klageren og  Ib  Forchhammer til en direkte debat  

 om klagerens rolle som politiker og lobbyist.
I denne udsendelse hed det  

 bl.a.:
"Ib  Forchhammer: [navn], har du drøftet  

 Scandlines-sagen med nogle af Venstres gruppemedlemmer? [Navn]: Ja.
Jeg snakkede med din kilde,  Jens  

  Løgstrup, i går.
Og det har jeg da.
Selvfølgelig har jeg  

 det.
Jeg har haft møde med...
IF: Også med andre ikke? [Navn]: Jo, jo.  Hans  Christian  Schmidt.
IF: Det kan man da ikke." Klageren har gjort gældende, at han ikke har  

 været til stede i Venstres folketingsgruppe under drøftelse af  

 den anførte sag.
Ingen har adgang til Venstres gruppemøder  

 på nær Venstres folketingsgruppe, en enkelt sekretær samt  

 to betroede medarbejdere.
Klageren har i den forbindelse anført, at  

  Ib  Forchhammer over for ham og over for TV 2/Bornholm har erkendt, at  

 klageren ikke har deltaget i gruppemøder som skildret af TV  

 2/Bornholm.
 Klageren har videre gjort gældende, at sagen er  

 egnet til at påføre ham økonomisk eller anden skade af  

 betydning, idet han sammen med tre andre folketingskandidater frem til  

 næste valg kæmper om at vinde Venstres mandat på Bornholm,  

 og TV 2/Bornholm har medvirket til at frembringe et usandfærdigt  

 billede af ham.
 Klageren har under sagen frafaldet de to sidste afsnit i  

 genmælekravet.
 TV 2/Bornholm har i en udtalelse anført, at  

 debatten om politikeres dobbeltroller og lobbyisters arbejde i folkestyret er  

 af stor samfundsmæssig betydning.
TV 2/Bornholm har videre anført, at klageren ikke  

 kun er folketingskandidat, men tillige er folketingssuppleant for  Niels  

  Anker  Kofoed og derfor i perioder har været medlem af Folketinget.  

 Samtidig har han været lobbyist.
I forbindelse med klagerens opstilling  

 på Venstres liste til kommunalvalget i Københavns Kommune valgte  

 TV 2/Bornholm i det pågældende indslag at beskæftige sig  

 med klagerens dobbeltrolle, bl.a. ved udtalelsen fra journalist  IB  

  Forchhammer.
Dobbeltrollen bliver efterfølgende kommenteret af  

 klagerens kampagneleder.
 TV 2/Bornholm har derudover anført, at  Ib  

  Forchhammer havde oplyst, at hans oplysning stammede fra kilder i Venstres  

 gruppe, og det var TV 2/Bornholms opfattelse, at den byggede på en  

 troværdig kilde.
 TV 2/Bornholm afviste kravet om genmæle, idet det  

 ikke er begrænset til nødvendige faktiske oplysninger, men i  

 overvejende grad indeholder kommentarer og vurderinger, bl.a. et langt citat  

 fra klageren selv.
 TV 2/Bornholm har endelig anført at de nævnte  

 oplysninger ligger inden for rammerne af, hvad en politiker, der selv har  

 valgt sin dobbeltrolle, må acceptere bliver inddraget i en demokratisk  

 debat, således at vælgerne kan få forholdene oplyst.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ulrik Holmstrup og Ole Askvig.
 Pressenævnet udtaler:
 Pressenævnet bemærker, at klageren som  

 politiker og lobbyist må tåle, at hans adfærd bliver  

 behandlet på kritisk vis af medierne.
 Selv om det må lægges til grund, at klageren  

 ikke har været til stede ved møder i Venstres folketingsgruppe,  

 hvor spørgsmål omkring DSB Rederi blev drøftet, finder  

 Pressenævnet, at klageren på baggrund af debatten i TV 2/Bornholm  

 med journalist  Ib  Forchhammer den 6. juni 1997 ikke har krav på  

 yderligere genmæle.
 Afsagt onsdag den 13. august 1997.
