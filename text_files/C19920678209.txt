INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE Bilag 1 Protokollat Bilag 2 Lønmæssig indplacering af erhvervsvejledere Finansministeriet og Dansk Erhvervsvejleder Forening har den 25. aug. 1992  

 indgået medfølgende organisationsaftale for erhvervsvejledere.
 Organisationsaftalen udgør sammen med OC-fællesoverenskomsten af 23. april  

 1992 (* 2) det samlede overenskomstgrundlag.
 Den hidtidige overenskomst af 15. januar 1990 for erhvervsvejledere (APD.  

 nr. 15/90) ophæves hermed.
 Vedrørende puljesystemet henvises til Finansministeriets cirkulære af 18.  

 april 1991 om lokalløn og chefløn (APD.nr. 25/92).
Bemærkninger til de enkelte bestemmelser Til § 1. Overenskomstens område 1. Erhvervsvejledning er den bistand, der ydes den  

 vejledningssøgende, så denne bliver i stand til at drage nytte af information  

 om uddannelse og erhverv.
 Erhvervsvejlederne er beskæftiget med uddannelsesplanlægning for såvel  

 enkeltpersoner og grupper som organisationer og virksomheder.
 Erhvervsvejlederne varetager sekretariatsfunktioner i den regionale  

 samordning af vejledningsindsatsen.
Til § 3. Anciennitetsopgørelse 2. Opmærksomheden henledes på, at der mellem  

 Arbejdsmarkedsstyrelsen og Dansk Erhvervsvejleder Forening er indgået den som  

 bilag 2 bragte aftale af 25. aug. 1992 om retningslinier vedrørende lønmæssig  

 indplacering af erhvervsvejledere, der ansættes efter denne  

 organisationsaftales udsendelse.
Fællesoverenskomstens lønanciennitetsregler,  

 punkt 1 og 2, skal fortolkes på baggrund af de uddannelseskrav, der er nævnt  

 i denne aftale, jf. bilag 2.
Til § 6. Tillæg 3. I forbindelse med omlægningen af puljesystemet pr. 1. april  

 1989 blev kravene om, hvornår der foreligger en væsentlig stillingsændring,  

 der kan give sig udslag i tillæg uden for pulje, præciseret.
 Lønændringer, der begrundes med »væsentlig stillingsændring«,  

 kan herefter alene ydes uden for pulje ved egentlig forfremmelse - typisk  

 efter stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
 Der henvises til cirkulære af 18. april 1991 (APD.nr. 25/91) om lokalløn  

 og chefløn.
Til § 8. Arbejdstid 4. For så vidt angår pauser, der medregnes i arbejdstiden,  

 præciseres:
at den ansatte ikke kan forlade arbejdsstedet i sådanne pauser, at den ansatte er til rådighed for arbejdsgiveren, samt at der ikke sker ændring i gældende regler om pausernes omfang.
 Cirkulæret har virkning fra 1. april 1991.
Finansministeriet Administrations- og Personaledepartementet Den 12. oktober 1992 P.M.V.
 E.B.
N.E.
Bisgaard ORGANISATIONSAFTALE FOR ERHVERVSVEJLEDERE I STATENS TJENESTE § 1.  Organisationsaftalens område Organisationsaftalen gælder for erhvervsvejledere i statens tjeneste.
 Erhvervsvejledere varetager uddannelses- og erhvervsvejledning.
 Organisationsaftalen kan efter aftale mellem organisationsaftalens parter  

 udvides til også at dække andre.
 § 2.  Løn mv.
 Erhvervsvejledere aflønnes efter følgende for statstjenestemænd gældende  

 skalatrin:
 Årslønnen på de enkelte skalatrin fastsættes og reguleres som anført i de  

 til enhver tid gældende aftaler om tjenestemandslønninger mv.
 Stk. 2. For ansatte med deltidsbeskæftigelse reduceres løn og tillæg i  

 forhold til den nedsatte arbejdstid.
§ 3.  Anciennitetsopgørelse ved ansættelse Fællesoverenskomstens regler om lønanciennitet er gældende, idet  

 opmærksomheden henledes på den mellem Arbejdsmarkedsstyrelsen og Dansk  

 Erhvervsvejleder Forening indgåede aftale af 25. aug. 1992 om retningslinier  

 vedrørende lønmæssig indplacering af erhvervsvejledere, jf. bilag 2.
Stk. 2. Ved beregning af anciennitet kan ancienniteten tidligst regnes  

 fra det 23. år, og kun beskæftigelse, der må anses for kvalificerende for  

 arbejdet som erhvervsvejleder, kan medregnes fuldt ud.
Såfremt der i konkrete  

 sager opstår uoverensstemmelse om anciennitetsberegningen, inddrages  

 organisationsaftalens parter i forhandlingerne.
§ 4.  Pension Der indbetales pensionsbidrag til den forsikringsmæssige pensionsordning,  

 Arbejdsmarkedsstyrelsen har indgået for ansatte efter denne  

 organisationsaftale, og som er godkendt af Finansministeriet.
Som bidrag til den ansattes pensionering betaler vedkommende styrelse 10  

 pct. af den pensionsgivende del inkl. procentregulering af den i § 2, stk. 1,  

 nævnte løn.
Endvidere tilbageholder styrelsen i den ansattes løn et beløb på  

 5 pct. af de samme løndele.
Stk. 2. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten på grundlag af  

 ansættelsen.
Pensionsbidragene anvendes til at sikre den ansatte en løbende  

 livsvarig alderspension eller invalidepension samt efter den pågældendes død  

 eventuelle efterladte ægtefælle en løbende livsvarig ægtefællepension.  

 Endvidere skal pensionsbidragene anvendes til efter den ansattes pensionering  

 eller død at sikre eventuelle børn hver en løbende børnepension.
§ 5.  Udbetaling af løn og indbetaling af  

 pensionsbidrag Lønnen udbetales månedsvis bagud.
Samtidig med udbetaling af lønnen  

 indbetaler vedkommende styrelse såvel sit som den ansattes pensionsbidrag.
§ 6.  Tillæg (kvalifikationstillæg og natpenge) Sker ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for overenskomstens  

 lønninger mv., træffes der mellem Finansministeriet og foreningen speciel  

 aftale om tillæg til lønnen og eventuelle vilkår.
Stk. 2. Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til overenskomstens § 6, stk. 1. Dog  

 vil der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i en erhvervsvejleders  

 stil-ling.
Anmodning om ydelse af tillæg i forbindelse med nyansættelse skal  

 være indgivet til Finansministeriet senest 1/2 år efter ansættelsen.
 Stk. 3. Kvalifikationstillæg (okt. 1984-niveau) forhøjes pr. 1. april  

 1991 med 21,6382 pct.
 Stk. 4. Pr. 1. april 1992 foretages desuden eventuel ekstraordinær  

 regu-lering af kvalifikationstillæg i overensstemmelse med de for  

 tjenestemænd gældende regler (24,3177 pct.).
§ 7.  Konstitution i tjenestemandsstilling Ved konstitution i en tjenestemandsstilling følges de for statens  

 tjenestemænd gældende regler vedrørende ydelse af funktionsvederlag.
§ 8.  Arbejdstid De i § 2 omhandlede lønninger er beregnede for fuld arbejdstid, der er 37  

 timer ugentlig inklusive spisepause af indtil 1/2 times varighed pr.  

 arbejdsdag.
 Stk. 2. I særlige tilfælde kan den ugentlige arbejdstid, hvis der er  

 enighed mellem institutionen og den stedlige organisationsrepræsentant herom,  

 dog tilrettelægges med varierende tider således, at den over en periode  

 (maks. 8 uger) i gennemsnit udgør 37 timer.
 Stk. 3. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
§ 9.  Overarbejde Overarbejde bør så vidt muligt undgås.
Såfremt overarbejde undtagelsesvis  

 finder sted, godtgøres det så vidt muligt med tjenestefrihed.
Afspadsering af  

 overarbejde sker med tillæg af 50 pct.
 Stk. 2. Såfremt det ikke er muligt at godtgøre overarbejde med  

 tjenestefrihed, kan der ydes betaling med kvotatimeløn med et tillæg på 50  

 pct.
§ 10.  Tjenesterejser Rejsetid i forbindelse med tjenesterejser uden for tjenestestedets normale  

 kontortid afspadseres i forholdet en til en.
 Stk. 2. Såfremt afspadsering ikke har været mulig i den måned, som følger  

 efter den måned, hvori tjenesterejsen har fundet sted, ydes betaling med  

 kvotatimeløn med et tillæg på 50 pct.
 Stk. 3. Rejsetiden opgøres efter de for tjenestemænd gældende regler.
§ 11.  Fridage Der tilkommer de ansatte fridage efter de for tjenestemænd gældende  

 regler.
 § 12.  Diskretionspligt mv.
 Den ansatte er underkastet de til enhver tid for  

 erhvervsvejledningsarbejdet fastsatte regler.
Stk. 2. Den ansatte skal iagttage tavshed med hensyn til de forhold, som  

 han i medfør af sin stilling bliver bekendt med, og hvis hemmeligholdelse  

 ifølge sagens natur er påkrævet eller bliver ham foreskrevet af hans  

 foresatte.
Tavshedspligten ophører ikke med udtrædelse af statens tjeneste.
§ 13.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1993.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil en ny overenskomst og organisationsaftale indgås.
København, den 25. august 1992 Dansk Erhvervsvejleder  

 Finansministeriet Forening P.M.V.
 E.B.
Annette Johansen Niels Paludan Bilag 1 PROTOKOLLAT Der er dags dato enighed om følgende:
 Ydelse af tillæg til koordinerende erhvervsvejledere.
 Funktionsbeskrivelse:
 1. Virker for, at der til stadighed foregår  

 erfaringsindsamling og udvikling af etablerede og nye  

 erhvervsvejledningsteorier og -metoder, således at erhvervsvejledernes fælles  

 faglige grundlag fastholdes og udbygges.
 2. Forbereder interne møder/drøftelser af  

 vejledningsfaglige spørgsmål.
 3. Virker for, at der til stadighed finder  

 vedligeholdelse, udvikling og udbygning sted af erhvervsvejledernes forsyning  

 med dækkende, aktuelt og relevant materiale om uddannelses-, erhvervs- og  

 arbejdsmarkedsforhold.
 4. Indsamler og kommunikerer relevante kursustilbud  

 for erhvervsvejledere.
 Funktionen pålægges for en periode af 2 år, og Arbejdsdirektoratet  

 oplyser, at dette sker efter indhentet udtalelse fra regionens  

 erhvervsvejledere.
 Herfor ydes til en erhvervsvejleder i Københavns region et  

 ikke-pensionsgivende tillæg på 19.206,39 kr. i grundbeløb pr. 1. oktober 1984  

 og til en erhvervsvejleder i hver af de øvrige regioner - bortset fra  

 Bornholm - et ikke-pensionsgivende tillæg på 9.119,70 kr. i grundbeløb pr. 1.  

 oktober 1984.
 Tillæggene reguleres efter de for tjenestemænd gældende regler.
 For nedsat arbejdstid reduceres tillæggene tilsvarende.
København, den 3. juni 1987 Dansk Erhvervsvejleder  

 Finansministeriet Forening P.M.V E.B.
Tove Bruncke Niels Paludan Bilag 2 Retningslinier vedrørende lønmæssig indplacering af erhvervs-vejledere Efter forhandling med Arbejdsmarkedsstyrelsen er der enighed om, at  

 nedenstående retningslinier skal lægges til grund for lønmæssig indplacering  

 af erhvervsvejledere:
 1. Ved indplacering i lønskalaen kan anciennitet højst  

 regnes fra det fyldte 23. år, jf overenskomsten.
 2. Kun beskæftigelse, der må anses for kvalificerende  

 for arbejdet som erhvervsvejleder, kan medregnes fuldt, jf. overenskomsten:
a.
Undervisning (lærere) ved folkeskole, gymnasiale og videregående  

 uddannelse medregnes 1/1 b.
Studievejledning (-vejleder) ved uddannelsesinstitutioner 1/1 c.
Socialrådgivning (-giver) 1/1 d.
Faglærer 3/4 e.
AF-konsulent (dog mindst indplacering på det løntrin, der ligger  

 nærmest over den hidtidige aflønning) 3/4 f.
Tilsvarende arbejde, i hvilket der indgår erhvervsvej- leder relevante  

 jobfunktioner 3/4 g.
Informationsarbejde (journalist, bibliotekar) 3/4 h.
Selvstændigt administrativt arbejde 1/2 i.
Rutinepræget administrativt arbejde 1/3 j.
Mindre relevant arbejde 1/4 k.
Akademisk uddannelse giver 3 års anciennitet.
 Såfremt der i konkrete ansættelsessager opstår uoverensstemmelse om  

 anciennitetsberegninger inddrages overenskomstens parter i forhandlingen.
