Spaltning OFFENTLIGGØRELSE Spaltning i Novo Nordisk A/S i Fordeling af aktiernes anskaffelsessum i Indsendelse af opgørelse af aktiernes  

 anskaffelsessum LR af 22. februar 2000, 99/99-4339-183 Reference FUL § 15 b, stk. 4 og 5 LV 1999 S.D.2.10. og 2.10.2 Novo Nordisk A/S spaltes med virkning fra den 1. januar  

 2000. Spaltningen er gennemført som en skattefri spaltning efter FUL  

 kap. 4. Det modtagende selskab hedder Novozymes A/S.
Fordeling af aktiernes anskaffelsessum Ifølge FUL § 15 b, stk. 4, 7. pkt. anses  

 selskabsdeltagerne i Novo Nordisk A/S for at have anskaffet aktierne i  

 Novozymes A/S på samme tidspunkt som aktierne i Novo Nordisk A/S.  

 Ifølge samme bestemmelses 8. pkt. skal anskaffelsessummen for aktierne  

 i Novo Nordisk A/S før spaltningen fordeles på de aktier,  

 aktionærerne efterfølgende ejer i Novo Nordisk A/S og Novozymes  

 A/S.
Fordelingen foretages efter forholdet mellem kursværdien af  

 aktierne i Novo Nordisk A/S og aktierne i Novozymes A/S og den samlede  

 kursværdi af disse aktier på spaltningsdatoen.
Om fordeling af aktiernes anskaffelsessum har  

 skatteministeren i et svar af 9. december 1991 til Folketingets Skatteudvalg  

 udtalt, at den skattemæssige succession betyder, at anskaffelsessummen  

 for de ombyttede aktier skal fordeles på aktier, der erhverves i de  

 modtagende selskaber.
Denne fordeling skal ske på grundlag af  

 kursværdien af aktierne i de modtagende selskaber på  

 spaltningsdatoen.
Svaret angår alene spaltninger med ophør af  

 det indskydende selskab.
Det beror på, at svaret er afgivet på et  

 tidspunkt, hvor det ikke var muligt at gennemføre spaltninger uden  

 ophør af det indskydende selskab.
Princippet anvendes tilsvarende ved  

 spaltninger uden ophør af det indskydende selskab.
 Novo Nordisk A/S anmoder om, at fordelingen af aktiernes  

 anskaffelssessum finder sted på baggrund af den gennemsnitlige  

 børsværdi af aktierne i Novo Nordisk A/S og Novozymes A/S de  

 første 20 dage, hvor selskaberne er noteret på Københavns  

 Fondsbørs.
Ligningsrådet udtalte, at fordelingen af den  

 oprindelige anskaffelsessum for aktierne i Novo Nordisk A/S på det  

 indskydende selskab (Novo Nordisk A/S) og det modtagende selskab (Novozymes  

 A/S) efter spaltningen skulle ske på baggrund af handelsværdien  

 af aktierne i de to selskaber.
Der findes ingen fastlagte regler for,  

 hvorledes handelsværdien fastsættes.
Fastlæggelsen sker  

 efter en konkret bedømmelse i hver enkelt sag.
 Ligningsrådet havde ingen indvendinger mod, at  

 fordelingen af den oprindelige anskaffelsessum i det konkrete tilfælde  

 sker efter den af Novo Nordisk A/S ønskede fordelingsmetode.
Opgørelse og indsendelse af aktiernes  

 anskaffelsessum Told- og Skattestyrelsen henleder opmærksomheden  

 på FUL § 15 b, stk. 5. Ifølge denne bestemmelse påhviler  

 det selskabsdeltagerne i Novo Nordisk A/S i forbindelse med indgivelsen af  

 selvangivelsen for 2000 at indsende en opgørelse af anskaffelsessummen  

 for aktierne i Novozymes A/S.
Den skatteansættende myndighed foretager  

 en ansættelse af anskaffelsessummen.
