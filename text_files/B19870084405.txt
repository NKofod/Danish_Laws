 I henhold til § 20 i lov om afgift af arv og gave (lovbekendtgørelse nr.  

 62 af 6. februar 1987) bestemmes det herved, at efterstående af  

 Statsanstalten for Livsforsikring udarbejdede tabeller fra og med den 31.  

 december 1987 skal anvendes ved fastsættelsen af værdien til beregning af  

 arve- og gaveafgift af livsvarige brugs-, rente- eller indtægtsnydelser, jfr.  

 ministeriet for skatter og afgifters bekendtgørelse nr. 505 af 20. oktober  

 1983.
Tabel I angiver værdien af en livrente på eet liv på 1 kr. årlig.
Værdien  

 af en given brugs-, rente- eller indtægtsnydelse findes ved at multiplicere  

 nydelsens årsbeløb eller årsværdi med den faktor, som i tabellen står ud for  

 nyderens fyldte alder.
Tabel II angiver værdien af en livrente på længst liv for en mand og en  

 kvinde, når livrenten udbetales med konstant 1 kr. årlig, så længe en af dem  

 er i live.
Værdien af en given brugs-, rente- eller indtægtsnydelse af denne  

 art findes ved at multiplicere nydelsens årsbeløb eller årsværdi med den  

 faktor under kvindens fyldte alder, som står ud for mandens fyldte alder.
 Hvor disse tabeller kommer til anvendelse, skal der ikke indhentes  

 erklæring om værdien af brugs-, rente- eller indtægtsnydelsen fra  

 Statsanstalten for Livsforsikring, men den efter tabellerne beregnede værdi  

 opføres i anmeldelse og afgiftsberegning.
I tabel II er ikke medtaget tilfælde, der på grund af størrelsen af  

 aldersforskellen mellem manden og kvinden kun er sjældent forekommende.
I  

 sådanne tilfælde såvel som i andre tilfælde, der ikke omfattes af tabellerne,  

 må erklæring om værdien af brugs-, rente- eller indtægtsnydelsen indhentes  

 fra Statsanstalten for Livsforsikring.
 Seneste foregående bekendtgørelse er ministeriet for skatter og afgifters  

 bekendtgørelse nr. 855 af 4. december 1986.
