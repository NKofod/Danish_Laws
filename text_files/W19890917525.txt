Udtalt, at en privat person eller virksomhed ikke fra et folkeregister  

 kan få oplyst, hvem der bor på en adresse, da der alene kan gives oplysninger  

 om identificerede personer Fra X Folkeregister har ministeriet fået oversendt Deres klage af 19. maj  

 1989 - j.nr.
XX - vedrørende afslag på en udlevering af oplysninger fra  

 folkeregistret.
 Klagen vedrører det forhold, at De ikke fra folkeregistret kan få oplyst,  

 hvem der bor på en nærmere angivet adresse.
 I henhold til Indenrigsministeriets bekendtgørelse af 15. december 1988 om  

 folkeregistrering § 14, stk. 1 kan en privat person få udleveret visse  

 oplysninger om en anden person, såfremt denne person forudgående kan  

 identificeres overfor registret.
 Denne identifikation kan efter gældende praksis ske ved angivelse af navn  

 og fødselsdato/CPR-nummer eller ved navn og tidligere adresse.
 Angivelse af blot adresse er således ikke nogen identifikation af en  

 person i relation til folkeregisterlovgivningen.
I den forbindelse kan det i øvrigt nævnes, at folkeregistret/CPR ikke  

 registrerer, hvem der er lejere i en ejendom, men alene hvem der er tilmeldt  

 med bopæl på adressen.
Disse oplysninger er ikke nødvendigvis sammenfaldende,  

 da lejligheden kan være fremlejet eller beboet af flere personer end  

 indehaveren af lejemålet.
 En imødekommelse af Deres anmodning måtte derfor forudsætte, at navnene på  

 alle (voksne) beboere skulle udleveres incl. navne på beboere, der ikke står  

 i noget retsforhold til ejeren af ejendommen.
Vedrørende Deres henvisning til, at andelsboligforeningen er kreditor i  

 forhold til den pågældende, kan det oplyses, at dette forhold alene er  

 afgørende i relation til udlevering af beskyttede adresser.
I den sammenhæng  

 gælder identifikationskravet imidlertid også.
 I Deres klage rejser De endvidere spørgsmålet om rimeligheden i, at der  

 kan udleveres oplysninger om navne og adresser til brug for udarbejdelse af  

 lokalvejvisere.
 I den forbindelse skal opmærksomheden henledes på, at enhver kan kræve sig  

 fritaget for optagelse i en vejviser ved meddelelse herom til folkeregistret  

 jvf. bekendtgørelsens § 14, 6.
Med venlig hilsen Niels Nørby Pedersen Sekr.
