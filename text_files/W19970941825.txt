Kendelse fra Pressenævnet i sag nr.  

 5/1997 En læge har v/advokat Steen Bech klaget til  

 Pressenævnet over en artikel bragt i Ekstra Bladet den 14. december  

 1996, idet han finder, at god presseskik er overtrådt.
Han har  

 endvidere klaget over, at Ekstra Bladet har afvist at bringe et  

 genmæle.
 Artiklen, der fyldte næsten hele side 7, havde  

 overskriften "Baby ætset i halsen af batteri" og havde bl.a.  

 følgende indhold:
 "Den 31-årige  Lise  Johannesen fra landsbyen  

 Tistrup ved Varde klager nu til embedslægen over den behandling, hun  

 har fået af en vagtlæge i Varde.
 Lise  Johannesen er stærkt utilfreds med, at  

 lægen ikke sendte hendes baby til videre undersøgelser efter at  

 barnet havde slugt et batteri.
 ....
 - Heldigvis gik jeg til en anden læge, som  

 omgående indlagde  Josefine, siger  Lise  Johannesen.
 Lise  Johannesen understreger, at hun ikke anklager  

 vagtlægen, der i øvrigt også er hendes egen praktiserende  

 læge, for at have overset batteriet i datterens spiserør.
 ....
 Episoden fandt sted forrige onsdag, hvor  Lise  Johannesen  

 opdagede, at hendes spædbarn havde stærke smerter og skreg uden  

 at der kom de normale lyde fra hende.
 Den lille pige gylpede en stor klat slim op med blod i.  

 Der var også nogle små sorte partikler, der lugtede af jern.
I løbet af dagen fik  Josefine tillige  

 åndedrætsbesvær.
Hun kogte og havde store smerter.
- Derfor tog jeg til vagtlæge [navn], som  

 undersøgte hende.
Jeg viste ham også bleen med blodet og de  

 små jernpartikler.
 Lægen undersøgte  Josefine og sendte os  

 så hjem med besked om, at  Josefine ikke fejlede noget.
 ....
 Familien  Johannesen har allerede haft kontakt med  

 embedslæge-institutionen i Ribe Amt og vil nu sende klagen af sted.
- Jeg føler, at vi har fået en utrolig  

 dårlig og arrogant behandling af lægen.
Jeg er nemlig lige  

 præcis ikke en af de patienter, der kommer rendende i tide og utide med  

 småting, siger  Lise  Johannesen.
Ekstra Bladet forsøgte i går forgæves  

 at få en kommentar fra læge [navn].
Men han var ikke at  

 træffe." Klageren har gjort gældende, at artiklen i strid med  

 de presseetiske regler blev bragt, uden at oplysningerne var forelagt for  

 ham, uanset at han nævnes i artiklen.
 Klageren har videre gjort gældende, at oplysningerne  

 i sagen ikke er i overensstemmelse med de faktiske forhold, og har  

 krævet følgende genmæle bragt:
"I en artikel i Ekstra Bladet den 14. december 1996  

 omtaler avisen læge [navn] behandling af  Lise  Johannesens barn,  

  Josefine.
I artiklen fremstilles lægens behandling som værende  

 udtryk for manglende omhu ved behandlingen af barnet.
Over for disse  

 oplysninger meddeles det, at embedslægeinstitutionen for Ribe Amt har  

 undersøgt sagen og konstateret, at der blev foretaget en meget  

 fyldestgørende objektiv undersøgelse af barnet, og at barnet  

 på tidspunktet for [navn]s undersøgelser ikke havde symptomer,  

 der burde medføre indlæggelse.
Selv ved indlæggelsen seks  

 timer senere var symptomerne meget svage.
Først ved stuegangen  

 næste morgen på hospitalet havde barnet udviklet symptomer, som  

 gjorde det muligt at konstatere, hvad barnet fejlede og dermed  

 påbegynde behandling.
[navn] læge." Bladet har i en udtalelse anført, at bladets  

 Esbjerg-redaktør havde gjort sit yderste for at indhente en kommentar  

 fra klageren, idet han den 13. december 1996 ringede til klagerens  

 konsultation, hvor der imidlertid var telefonsvarer.
Han forsøgte uden  

 held at få klagerens privat-telefonnummer gennem oplysningstjenesten.  

 Sidst på eftermiddagen kontaktede han vagtlægen, der ikke ville  

 udlevere klagerens privatnummer, men lovede at give klageren besked om at  

 kontakte redaktøren helst inden kl. 19.00 samme dag.
Dette skete ikke,  

 og klageren har heller ikke efter artiklens offentliggørelse rettet  

 henvendelse til Esbjerg-redaktøren.
 Bladet har afvist at bringe klagerens genmæle, idet  

 bladet ikke har optrådt kritisabelt.
 Følgende nævnsmedlemmer har deltaget i sagens  

 behandling: Axel Kierkegaard, Aage Lundgaard, Ulrik Holmstrup og Erling  

 Fugl.
 Pressenævnet udtaler:
 Pressenævnet bemærker indledningsvis, at  

 nævnet ikke kan foranstalte en egentlig bevisførelse om,  

 hvorledes klagerens undersøgelse foregik.
Pressenævnet finder, at der ikke i artiklen er  

 oplysninger af en sådan faktisk karakter, at det berettiger til et  

 genmæle.
Pressenævnet bemærker i øvrigt, at det  

 genmæle, som klageren ønsker at få bragt, udelukkende  

 indeholder oplysninger vedrørende det efterfølgende  

 forløb og derfor ikke kan anses for at være et genmæle  

 efter medieansvarslovens § 38.
Det fremgår af artiklen, der blev bragt en  

 lørdag, at undersøgelsen af spædbarnet fandt sted  

 "forrige onsdag". Artiklen havde således ikke en sådan  

 aktualitet, at dette kunne begrunde offentliggørelsen under de givne  

 omstændigheder.
Pressenævnet finder derfor, at bladet ikke har  

 udfoldet tilstrækkelige bestræbelser på at få  

 indhentet en udtalelse fra klageren.
Da dette ikke er sket, har Ekstra Bladet  

 overtrådt god presseskik, og Pressenævnet udtaler sin kritik.
Efter medieansvarslovens § 40, stk. 1, skal afslag  

 på genmæle snarest muligt skriftligt meddeles den, der har  

 anmodet om genmælet med oplysning om, at afslaget kan indbringes for  

 Pressenævnet senest 4 uger efter, at afslaget er kommet frem.
Da bladet  

 ikke har vejledt om klageadgangen til Pressenævnet, er god presseskik  

 overtrådt, og Pressenævnet udtaler sin kritik.
 I medfør af medieansvarslovens § 49  

 pålægges det den ansvarshavende redaktør af Ekstra Bladet  

 at offentliggøre følgende:
 "Kendelse fra Pressenævnet.
 Ekstra Bladet bragte den 14. december 1996 en artikel med  

 overskriften "Baby ætset i halsen af batteri". Artiklen omhandlede  

 vagtlæge [navn] undersøgelse af et spædbarn og moderens  

 kritik af vagtlægen.
 Læge [navn] har klaget til Pressenævnet, idet  

 han finder, at Ekstra Bladet har overtrådt god presseskik bl.a. ved at  

 bringe artiklen, uden at oplysningerne var forelagt for ham.
 Ekstra Bladet har anført, at bladet havde gjort sit  

 yderste for at indhente en kommentar fra klageren.
 Pressenævnet udtaler i anledning af klagen, at det  

 fremgår af artiklen, der blev bragt en lørdag, at  

 undersøgelsen af spædbarnet fandt sted "forrige onsdag".  

 Artiklen havde således ikke en sådan aktualitet, at dette kunne  

 begrunde offentliggørelsen under de givne omstændigheder.  

 Pressenævnet finder derfor, at bladet ikke har udfoldet  

 tilstrækkelige bestræbelser på at få indhentet en  

 udtalelse fra klageren.
Pressenævnet udtaler herefter kritik af, at Ekstra  

 Bladet har overtrådt god presseskik ved ikke at udfolde sådanne  

 bestræbelser.
Pressenævnet udtaler endvidere kritik af, at Ekstra  

 Bladet ikke har vejledt klageren om, at bladets afslag på at bringe et  

 genmæle kunne indbringes for Pressenævnet.
 København, den 20. marts 1997.
Axel Kierkegaard, Aage Lundgaard, Ulrik Holmstrup og  

 Erling Fugl." Afsagt den 20. marts 1997.
