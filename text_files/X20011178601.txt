Nyt om arbejdsskader - Anerkendelse af  

 kræftlidelser Baggrund Arbejdsskadestyrelsen modtager hvert år en del  

 anmeldelser om kræftsygdomme.
 Kræft i lungehinde (malignt mesotheliom) og  

 kræft i lunger (bronchogent carcinom) og luftveje (larynx - cancer),  

 som er fremkaldt af asbestudsættelse på arbejdet, er omfattet af  

 erhvervssygdomsfortegnelsen.
 Også kræftsygdomme, der er forårsaget af  

 påvirkninger, der er optaget på listen over  

 kræftfremkaldende stoffer fra IARC (International Agency for Research  

 on Cancer) med en veldokumenteret sammenhæng mellem en  

 erhvervsmæssig udsættelse og den pågældende  

 kræftsygdom hos mennesker, er omfattet af  

 erhvervssygdomsfortegnelsen.
 Kræftsygdomme, der ikke er omfattet af  

 erhvervssygdomsfortegnelsen, kan anerkendes efter forelæggelse for  

 Erhvervssygdomsudvalget, hvis de opfylder betingelserne for at komme på  

 erhvervssygdomsfortegnelsen, eller de må anses for udelukkende eller i  

 overvejende grad at være forårsaget af arbejdets særlige  

 art.
Kommentar Vurderingen af, om kræft i lungehinde og kræft  

 i lunger og luftveje kan anerkendes efter erhvervssygdomsfortegnelsen, er  

 ofte vanskelig.
En af årsagerne er, at sygdommene opstår tidligst  

 10 år efter udsættelsen og kan opstå op til 50 år  

 efter udsættelsen.
Det kan derfor være vanskeligt at få  

 oplysninger om asbestudsættelsen på arbejdet.
Det kan også  

 være vanskeligt at stille diagnosen.
Er der tale om kræft i lungehinden, er det uden  

 betydning, om borgeren har røget.
Har borgeren været udsat for  

 asbest under sit arbejde, og er sygdommen opstået 10-50 år efter  

 udsættelsen, kan Arbejdsskadestyrelsen anerkende sygdommen efter  

 erhvervssygdomsfortegnelsen.
Er der derimod tale om kræft i lunger og luftveje,  

 er tobaksrygning ofte den væsentligste årsag til sygdommene.  

 Arbejdsskadestyrelsen vil derfor foretage en nærmere  

 undersøgelse af omfanget af udsættelsen for asbest på  

 arbejdet og omfanget af tobaksforbruget.
På det grundlag foretager  

 styrelsen en vurdering af, om sygdommen må afvises, fordi  

 tobaksforbruget er den væsentlige årsag til sygdommen, eller om  

 der er mulighed for anerkendelse af sygdommen med forbehold for  

 følgerne af tobaksforbruget.
 Ved vurderingen af de øvrige kræftsygdomme  

 vil det i det enkelte tilfælde blive vurderet, om et evt. tobaksforbrug  

 har betydning for anerkendelsen.
 Er der ikke mulighed for anerkendelse af  

 kræftsygdommene efter erhvervssygdomsfortegnelsen, kan  

 Arbejdsskadestyrelsen forelægge dem for Erhvervssygdomsudvalget med  

 henblik på vurdering af anerkendelsesspørgsmålet.  

 Når sagerne skal bedømmes i udvalget, indhentes i de fleste  

 tilfælde en udtalelse fra førende eksperter i f.eks.  

 Kræftens Bekæmpelse, således at det sikres, at udvalget er  

 bekendt med den nyeste lægevidenskabelige forskning på  

 området ved bedømmelsen af sagen.
 Yderligere oplysninger kan fås hos kontorchef Karin  

 Holst Jensen.
