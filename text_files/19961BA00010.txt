Nr BSF 10 Forslag til folketingsbeslutning om bekæmpelse af organiseret kriminalitet  

 og rockerkriminalitet Fremsat af Helge Adam Møller (KF) Bendt Bendtsen (KF) Brian Mikkelsen (KF)  

 Gitte Seeberg (KF) John Vinther (KF) Birthe Rønn Hornbech (V) Inge  

 Dahl-Sørensen (V) Bertel Haarder (V) Svend Aage Jensby (V) Erling Oxdam (V)  

 Ulla Tørnæs (V) den 3. oktober 1996 Folketinget pålægger regeringen inden udløbet af 1996 at fremsætte de nødvendige lovforslag og iværksætte de nødvendige initiativer til at gennemføre den handlingsplan om bekæmpelse af organiseret kriminalitet og rockerkriminalitet, som en arbejdsgruppe under Justitsministeriet fremkom med i marts 1995.
Bemærkninger til forslaget Almindelige bemærkninger »Vi vil ikke acceptere vold og kriminalitet som løsning på noget som  

 helst.
Det er et sygt samfund, der ikke reagerer!» Citat: Statsminister  

 Poul Nyrup Rasmussen på Socialdemokratiets kongres den 11. september 1996.
Dette beslutningsforslag er i revideret form en genfremsættelse af  

 beslutningsforslag nr.
B 103, folketingsåret 1995-96, Folketingets  

 forhandlinger side 4193, 5036 og 6628, samt tillæg A side 4336 og tillæg B  

 side 732.
 På grund af den voldsomme optrapning af rockerkrigen samt statsministerens  

 meget kontante udmeldinger i september 1996 ønsker forslagsstillerne i  

 Folketinget at få afprøvet, om regeringspartierne står bag statsministeren og  

 derfor vil stemme for forslaget.
Forslaget skal ses i sammenhæng med forslag til folketingsbeslutning om en  

 mere effektiv afsoning i fængsler og arresthuse og oprettelse af fængsler for  

 stærke fanger, beslutningsforslag nr.
B 11, der fremsættes samtidig.
Den organiserede kriminalitet er et af tidens væsentligste  

 kriminalitetsproblemer.
Nationalt og internationalt drøftes i den vestlige  

 verden foranstaltninger, der kan bekæmpe denne særlige form for forbryderisk  

 virksomhed.
Det gælder såvel lande, der allerede har erfaringer med dette  

 kriminalitetsproblem, som lande, hvor den organiserede kriminalitet endnu  

 ikke er blevet et påtrængende samfundsspørgsmål, men som ønsker at værne sig  

 mod den.
 Justitsministeren nedsatte derfor i foråret 1994 en arbejdsgruppe med  

 henblik på at udarbejde et oplæg til en handlingsplan mod organiseret  

 kriminalitet, herunder rockerkriminalitet.
 I arbejdsgruppen deltog repræsentanter for Justitsministeriet,  

 Rigsadvokaten, Rigspolitichefen, Politidirektøren i København,  

 Politimesterforeningen, Kriminalforsorgen, Dansk Politiforbund, Dansk  

 Kriminalpolitiforening, Dansk Fængselsforbund og Fængselsinspektørforeningen.
Handlingsplanen »Organiseret kriminalitet - Rockerkriminalitet«,  

 der lå klar i marts 1995, indeholdt 15 initiativer, der dels vedrørte bedre  

 vidnebeskyttelse, dels en styrkelse af efterforskningen.
Justitsministeren  

 udtalte ved den lejlighed til flere dagblade (blandt andet Jyllands-Posten  

 30. marts 1995 og Aktuelt 31. marts 1995), at der nu skulle gøres noget  

 drastisk ved bekæmpelsen af organiseret kriminalitet.
Umiddelbart efter offentliggørelsen sendte justitsministeren planen til  

 høring hos en række myndigheder og organisationer.
På den baggrund havde  

 Folketinget den 16. maj 1995 på initiativ af Venstre, Det Konservative  

 Folkeparti og Fremskridtspartiet en forespørgsel til justitsministeren, der  

 blev bedt om at redegøre for, hvilke lovinitiativer regeringen agtede at tage  

 i anledning af den udarbejdede handlingsplan, jf. forespørgsel nr.
F 45,  

 folketingsåret 1994-95, Folketingets forhandlinger side 4870, 5118 og 5782.
 Justitsministeren bekræftede under forespørgslen, at »en  

 virkningsfuld bekæmpelse af den organiserede kriminalitet forudsætter, at nye  

 og effektive midler bringes i anvendelse«, men at han ikke ville tage  

 konkrete initiativer, førend svarene fra dem, handlingsplanen var sendt til  

 høring hos, forelå.
Således varslede justitsministeren, at han i løbet af efteråret 1995 ville  

 præsentere en omfattende pakke i kampen mod den organiserede kriminalitet.  

 Det skete ikke.
I regeringens lovkatalog fra oktober 1995 blev det igen  

 meddelt, at relevante lovforslag vil blive fremsat.
Men intet er sket.
 Den 6. februar 1996 udtalte justitsministeren til Politiken, at sådanne  

 lovforslag alligevel ikke ville blive fremsat i folketingsåret 1995-96.
Siden da har der været ikke mindre end 13 rockerattentater.
Våbnene,  

 rockerne har anvendt, er samtidig blevet kraftigere og kraftigere.
Således  

 tager de nu både håndgranater og bilbomber i brug.
 Det har betydet, at det ikke kun er rockerne, der er i livsfare ved  

 attentater, men også naboerne til de såkaldte rockerborge.
 Således udtalte kriminalinspektør Jørgen Juul i forbindelse med en  

 bilbombe i Roskilde den 12. september 1996 til Ritzaus Bureau, at »hvis  

 der havde været folk i nærheden, så havde de været i livsfare«.
 Politimester ved Rigspolitiet, Jens Henrik Højbjerg, udtalte den 26.  

 august 1996 til Politiken, at »den organiserede kriminalitet er i vækst  

 i Danmark«, og at »Vores indtryk er, at de organiserer sig mere og  

 mere, det bliver mere struktureret og systematiseret«.
Ud over at den organiserede kriminalitet altså er blevet mere organiseret,  

 er uskyldige civile nu også kommet i skudlinjen ved attentater.
Dette er helt  

 uacceptabelt.
Alligevel har Justitsministeren fortsat ikke gennemført den handlingsplan,  

 som har ligget klar i over halvandet år, og som justitsministeren selv havde  

 bestilt.
En plan, der langt mere effektivt end i dag vil give politiet  

 mulighed for at bekæmpe den organiserede kriminalitet i almindelighed og  

 rockerne i særdeleshed.
 Effektiv bekæmpelse af den organiserede kriminalitet, herunder  

 rockerkriminaliteten, er helt afgørende i et retssamfund som det danske.
 Rockerkriminaliteten, narkobagmændene og den organiserede kriminalitet  

 omfatter kriminelle, der koldsindigt, hensynløst og asocialt anvender de  

 midler, der er nødvendige, for at de kan nå deres kriminelle mål.
 Set i det lys bør Folketinget give ordensmagten og domstolene de midler,  

 der skal til for at opklare og bekæmpe forbrydelser, så landets borgere kan  

 leve trygt og fredeligt og i størst mulig udstrækning beskyttet mod  

 kriminalitet.
 De midler, der anbefales i handlingsplanen fra marts 1995 til  

 vidnebeskyttelse og efterforskning, vil medvirke til at give borgerne den  

 sikkerhed.
 Samtidig er det magtpåliggende for forslagsstillerne at fastslå, at  

 bekæmpelse af rockerkriminalitet og organiseret kriminalitet ikke må medføre,  

 at de grundlæggende hensyn til retssikkerheden tilsidesættes.
Forholdet mellem at stille nødvendige og tilstrækkelige midler til  

 rådighed i forbindelse med efterforskningen af alvorlig kriminalitet og  

 hensynet til retssikkerheden skal nøje sammenholdes.
Men man kan godt  

 tilgodese begge krav.
Det viser handlingsplanen fra marts 1995.
 Det er vigtigt at erkende, at retsregler og efterforskningsmuligheder, der  

 var gode nok for en generation eller to siden, ikke slår til i dag, hvis man  

 vil sikre sig, at også de stærkeste, de bedst organiserede og de mest  

 hensynsløse kriminelle kan pågribes og dømmes.
Nogle af de mest effektive midler er anvendelse af civile agenter samt  

 adgang til telefon- og rumaflytning.
Hvis man skal ramme bagmændene bag den  

 organiserede kriminalitet, skal der være mulighed for, at også  

 ikke-politifolk kan infiltrere de kriminelle organisationer.
Det skal i forbindelse med civile agenter nævnes, at  

 Strafferetsplejeudvalget af 1984, der bestod af landsdommer Ib Dalgas  

 Rasmussen, politimester Tage Bækgård, kontorchef i Justitsministeriet Michael  

 Elmer, professor, dr.jur.
Hans Gammeltoft-Hansen, advokat Ove Hansen,  

 statsadvokat Karsten Hjorth og dommer N.
Kirk-Sørensen, i betænkning nr. 1023  

 fandt, at et generelt forbud mod anvendelse af privatpersoner som agenter  

 ville være for restriktivt.
De gik altså ind for anvendelse af civile agenter  

 i særlige tilfælde.
 Det vil samtidig lette efterforskningsarbejdet for politiet, hvis der -  

 vel at mærke efter dommerkendelse - blev adgang til at aflytte telefoner og  

 lokaler, når der er begrundet mistanke om vold af særlig rå, brutal eller  

 farlig karakter eller tyveri af særlig grov beskaffenhed.
Det er også vigtigt, at vidner beskyttes bedre.
Det kan være i form af  

 praktisk beskyttelse mod vold, trusler og chikanerier eller ved at udelukke  

 bandemedlemmer fra retsmøder.
Forslagsstillerne har også et ønske om, at det ved særlig alvorlig  

 kriminalitet - og efter domstolskendelse - bliver muligt at anvende  

 beskyttede vidner (anonyme vidner). Dette kan ske ved at lade vidner afgive  

 forklaring helt beskyttet i forhold til den tiltalte og offentligheden.
Men  

 da denne mulighed ikke er medtaget i handlingsplanen (af politiske årsager),  

 er den heller ikke med i dette forslag.
 Forslag om beskyttede vidner (anonyme vidner) vil dog i anden sammenhæng  

 blive sat til forhandling i Folketinget.
 Handlingsplanen, som er udarbejdet af repræsentanter for stort set alle  

 organisationer i det danske retssystem, er efter forslagsstillernes  

 opfattelse et stort skridt frem i bekæmpelsen af den organiserede  

 kriminalitet, og det vil derfor være uforståeligt, hvis dens anbefalinger  

 ikke føres ud i livet hurtigst muligt.
Dette skal sammenholdes med, at statsminister Poul Nyrup Rasmussen ved den  

 før nævnte kongres også udtalte, at: »Grupper, som bevidst sætter sig  

 uden for lov og orden.
Grupper, som bevidst spekulerer i at opnå magt og  

 økonomisk gevinst gennem kriminel virksomhed.
Rockergrupper, der med bomber,  

 krudt og kugler sætter almindelige menneskers liv på spil under indbyrdes  

 rivalisering.
Det vil vi simpelt hen ikke acceptere.
Det er Danmark, vi  

 befinder os i.
Det er ikke Amerika.
Vi vil ikke se voldelige kampe om  

 territorier mellem rivaliserende grupper.« Derfor pålægges regeringen inden udgangen af 1996 at iværksætte de  

 initiativer, handlingsplanen anbefaler, og som justitsministeren og  

 statsministeren gentagne gange har lovet var på vej.
Bemærkninger til forslagets indhold De initiativer, der skal gennemføres, vedrører to områder.
Dels bedre  

 vidnebeskyttelse, dels en styrkelse af efterforskningen.
A.
Bedre vidnebeskyttelse gennem 1) Etablering af vidnebeskyttelsesprogram med blandt andet - nyt navn - nyt personnummer - advokatbistand eller anden støtte - økonomisk støtte - godtgørelse for overgreb - hjælp til flytning og nyetablering af bolig - praktisk beskyttelse mod vold, trusler og chikanerier - hjælp til politifolk og andre offentligt ansatte, der udsættes for  

 overgreb.
 2) Bandemedlemmer skal kunne udelukkes fra retsmøder.
 3) Øget adgang til hurtig indenretlig afhøring af vidner.
 4) Udvidet kriminalisering af trusler m.v. mod vidner.
 5) Begrænsning af aktindsigt i sager vedrørende straffuldbyrdelse.
B.
Styrkelse af efterforskningen gennem 6) Forstærket internationalt politisamarbejde.
 7) Adgang til telefon- og rumaflytning i grove volds- og tyverisager m.v.
 8) Lovregler om hemmelig ransagning.
 9) Mulighed for at anvende civile agenter i efterforskningen af alvorlige  

 strafbare handlinger.
 10) Straf for vidners angivelse af urigtige alibier til politiet.
 11) Omvendt bevisbyrde ved konfiskation af narkotikaudbytte m.v.
 12) Lempelse af reglerne om tilfældighedsfund.
 13) Effektiviseret samarbejde mellem myndighederne.
 14) Reglerne for anbringelse og udgang for organiserede kriminelle i  

 fængslerne skærpes.
 15) Iværksættelse af forskning vedrørende organiseret kriminalitet.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om bekæmpelse af organiseret  

 kriminalitet og rockerkriminalitet.
(Beslutningsforslag nr.
B 10).
 Jeg henviser til de bemærkninger, der ledsager beslutningsforslaget, og  

 anbefaler det til Tingets velvillige behandling.
