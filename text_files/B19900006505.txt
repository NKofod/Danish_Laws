 I henhold til § 62, stk. 2, i lov om kommunernes styrelse, jf.  

 lovbekendtgørelse nr. 31 af 22. januar 1990, og § 52, stk. 2, i lov om  

 Københavns Kommunes styrelse, jf. lovbekendtgørelse nr. 538 af 3. august  

 1989, fastsættes efter indstilling fra rigsarkivaren og efter forhandling med  

 de berørte ministerier følgende om bevaring og kassation af arkivalier i  

 amtskommunerne:
Område § 1.  Bestemmelserne om bevaring og kassation gælder  

 for alle amtskommunens arkivalier, bortset fra arkivalier der findes ved  

 amtskommunens institutioner, sygehuse m.v.
 Stk. 2.  Bestemmelserne om bevaring og kassation gælder  

 dog ikke materiale, som er omfattet af lov om offentlige myndigheders  

 registre eller de i medfør af denne lov fastsatte registerforskrifter.
 Stk. 3.  Reglerne i bilaget til denne bekendtgørelse  

 gælder tillige for Københavns og Frederiksberg Kommuner, medmindre andet er  

 fastsat i henholdsvis bekendtgørelse om kassation af Københavns Kommunes  

 arkivalier og bekendtgørelse om kassation i kommunernes arkiver.
§ 2.  Ved arkivalier forstås såvel skriftligt  

 materiale som enhver anden art af materiale, der formidler information og er  

 blevet til eller tilvejebragt i forbindelse med amtskommunens virksomhed.
For  

 kort, tegninger og planer, fotografier, film og mikrofilm, grammofonplader,  

 lydbånd, hulkort, magnetbånd og andre medier til behandling og opbevaring af  

 data gælder samme regler som for de øvrige arkivalier, jf. dog § 1, stk. 2.
Almindeligt om kassation og aflevering § 3.  Arkivalier i amtskommunens arkiver må kun  

 tilintetgøres, hvis de i bilaget til bekendtgørelsen er opført blandt de  

 sager, der kan kasseres.
 Stk. 2.  Sagsmateriale skal dog altid opbevares så  

 længe, der er administrativt behov for det.
 Stk. 3.  Arkivalier, der ikke er af egentlig  

 amtskommunal karakter, men er indgået i amtskommunens arkiver, fx.  

 foreningsarkiver, må ikke kasseres.
 Stk. 4.  Indenrigsministeren kan fastsætte regler om  

 kassation af arkivalier, som er blevet mikrofotograferet.
 § 4.  Arkivalier modtaget fra institutioner, hvis  

 ressort overgår eller er overgået til amtskommunen, holdes adskilt og  

 behandles efter de bestemmelser, der er udstedt for de pågældende  

 institutioner.
§ 5.  Materiale, der ikke sagsbehandles, bør ikke  

 indgå i sagerne.
Det gælder først og fremmest trykt informationsmateriale,  

 herunder bl.a. love, bekendtgørelser og cirkulærer, tidsskrifter og bøger,  

 brochurer og reklamer.
 Stk. 2.  Dubletter udtages til kassation ved sagens  

 afslutning.
Stk. 3.  Materiale om samme sag bør kun bevares eet  

 sted.
Materiale, der er tilsendt fra institutioner eller amtskommunens andre  

 afdelinger til orientering, kan kasseres, når der ikke længere er praktisk  

 brug for det.
§ 6.  Arkivalier, der er bestemt til kassation, kan  

 ikke afleveres til landsarkiverne.
De skal tilintetgøres på en sådan måde, at  

 uvedkommende ikke kan få adgang til dem, f.eks. ved makulering, brænding  

 eller formaling i en papir- eller papfabrik.
Kasserede arkivalier må ikke  

 overlades til f.eks. produkthandlere eller papirindsamlinger.
 Stk. 2.  Kassationer forestås af amtskommunens eget  

 personale, som har ansvaret for arbejdets udførelse.
 Stk. 3.  Landsarkiverne kan foretage kassation i  

 arkivalier, der tidligere er afleveret fra amtskommunerne, efter de i denne  

 bekendtgørelse fastsatte regler.
 § 7.  Arkivalier, der skal bevares i henhold til  

 bestemmelserne, kan afleveres til landsarkiverne, sædvanligvis når  

 arkivalierne er 30 år gamle.
Stk. 2.  Der træffes aftale med landsarkivet forinden  

 aflevering finder sted.
Arkivalierne skal pakkes og mærkes forskriftsmæssigt,  

 og afleveringsfortegnelse udarbejdes.
 Stk. 3.  Tvivlsspørgsmål vedrørende opbevaring eller  

 aflevering af arkivalier kan forelægges for landsarkiverne.
Kassation i personsager § 8.  Udskillelse af de personsager, der skal bevares,  

 sker ved hjælp af de 2 første cifre i CPR-nummeret.
Hvis kassation af  

 personsager ikke kan foretages efter fødselsdag, sker kassation efter samråd  

 med landsarkivet.
Kassation i de enkelte dele af  

 amtskommunens arkiver § 9.  Kassation i de enkelte dele af amtskommunens  

 arkiver sker efter anvisningerne i bilaget.
Ikrafttræden § 10.  Bekendtgørelsen træder i kraft den 1. marts  

 1990.
 Stk. 2.  Indenrigsministeriets cirkulære nr. 69 af 28.  

 marts 1945 angående kassation af arkivalier og bekendtgørelse nr. 251 af 25.  

 maj 1979 om kassationer i amtskommunernes arkiver vedrørende regnskabsvæsen  

 ophæves.
Indenrigsministeriet, den 31. januar  

 1990 Thor Pedersen / Emil le Maire Bilag Bilag til Indenrigsministeriets bekendtgørelse om kassation i  

 amtskommunernes arkiver Indhold:
1. Generelle regler 1.1. Materiale af almindelig karakter 1.2. Personalesager og sager vedrørende personaleforhold 1.3. Sager af økonomisk karakter 2. Særlige regler for de enkelte forvaltningsområder 2.1. Centralforvaltningen 2.2. Sygehusforvaltningen 2.3. Social- og sundhedsforvaltningen 2.4. Undervisnings- og kulturforvaltningen 2.5. Teknik- og miljøforvaltningen 1. Generelle regler Hvis samme sag er henlagt såvel i centralforvaltningen som i en af  

 sektorforvaltningerne, bevares kun sagen i centralforvaltningen, dog således  

 at originalmateriale altid har forrang frem for kopier.
 1.1. Materiale af almindelig karakter.
A.
Bevares skal:
 1. Sager fra tiden før 1900 (i Sønderjylland før  

 1923).
2. Amtsrådets beslutningsprotokoller, dagsordener,  

 mødereferater og lignende.
Sager vedrørende amtsrådets medlemmer og  

 suppleanter, jf. dog under 1.1.B.1.
 3. Beslutningsprotokoller, dagsordener, mødereferater  

 og fortegnelser over udvalgsmedlemmer fra alle udvalg nedsat af amtsrådet.
 4. Journaler, uanset om de er ført i protokoller, på  

 løsblade eller kort, samt brevkopibøger.
 5. Korrespondance, hvor kassation ikke er hjemlet i de  

 følgende afsnit.
 6. Årsberetninger og regnskaber for amtskommunale  

 institutioner samt for lokale foreninger og institutioner, der får tilskud  

 fra amtskommunen.
 7. Sager vedrørende arkiv, bibliotek og journal.
 8. Kandidatanmeldelser og anmeldelser af liste- og  

 valgforbund vedrørende valg til amtsrådet, materiale vedrørende klager over  

 valget samt valgbøger.
B.
Kasseres må:
 1. Sager vedrørende amtsrådsmedlemmernes og  

 suppleanternes vederlag, pension, diæter mv., kursusdeltagelse samt  

 forsikringer.
 2. Mødeplaner for amtsrådet og udvalgene.
 3. Delegationsplaner og sagsfordelingslister.
 4. Rutinesager, der besvares eller afgøres efter faste  

 regler, f.eks. forespørgsler om ekspeditionstider, anmodning om tilladelse  

 til at benytte amtskommunens ejendomme og lignende.
C.
Kasseres skal:
 Stemmesedler vedrørende valg til amtsrådet, når klagefristen er udløbet,  

 og eventuelle klager over valget er endeligt afgjort.
1.2. Personalesager og sager vedrørende personaleforhold A.
Bevares skal:
 1. Sager af generel karakter, f.eks. sager vedrørende  

 samarbejdsudvalg eller lignende.
 2. Sager vedrørende chefstillinger, f.eks.  

 amtskommunaldirektør og forvaltningschefer, amtsskolepsykologer og  

 amtskonsulenter samt ledere af amtskommunale institutioner og skoler.
3. 3% af sager vedrørende det øvrige personale, såvel  

 fastansatte som midlertidigt beskæftigede. (Dvs. alle sager vedrørende  

 personer født den 1. i hver måned.) 4. Stillingsbeskrivelser og normeringsplaner.  

 Reglementer og instrukser samt generelle sager vedrørende tjenstlige og  

 velfærdsmæssige forhold.
 5. Generelle sager vedrørende amtskommunal  

 uddannelses- og kursusvirksomhed.
B.
Kasseres må:
 1. 97% af sagerne vedrørende det personale, som ikke  

 er nævnt under 1.2.A.2.
2. Personaleoverenskomster og stillingsopslag,  

 herunder ansøgninger, der ikke har ført til ansættelse.
Om ansøgninger, der  

 har ført til ansættelser, se under 1.2.A.3.
 3. Sager vedrørende dagpengelovgivningen og arbejdstid  

 samt forsikringer.
 4. Enkeltsager vedrørende kursusdeltagelse.
1.3. Sager af økonomisk karakter A.
Bevares skal:
 1. Regnskaber og budgetter.
 2. Sager om regnskabsvæsen, budget,  

 tillægsbevillinger, økonomirapporter, aktiver og passiver, revision og  

 tilskud.
 3. Sager om planlægning og statistik i amtskommunen og  

 andre amtskommuner, sidstnævnte dog kun såfremt de er indgået i  

 sagsbehandlingen.
 4. De af amtskommunen indgåede aftaler, jf. dog  

 1.3.B.7.
 5. Sager om grunde, haveanlæg, bygninger inkl. disses  

 indretning og udsmykning samt tjeneste- og lejeboliger.
B.
Kasseres må:
 1. Sager om frigivelse af rådighedsbeløb.
 2. Sager om likvide midler.
 3. Sager om kasseforskud udbetalt efter generelle  

 regler.
 4. Sager om kasseeftersyn.
 5. Sager om planlægning i andre amtskommuner,  

 medmindre de er indgået i sagsbehandlingen.
 6. Sager om bygningslicitationer samt sager om  

 installationer, vedligeholdelse, rengøring og inventar.
 7. Sager om indkøb af forbrugsvarer.
 8. Originale bogføringsbilag, herunder underbilag, der  

 er mere end 5 år gamle.
2. Særlige regler for de enkelte forvaltningsområder 2.1. Centralforvaltningen:
A.
Bevares skal, foruden det under generelle regler nævnte:
 1. Sager om amtsrådets møder, undtagen mødeplaner.
 2. Sager om styrelseslov, styrelsesvedtægt og  

 forretningsorden.
 3. Sager om kontakt med pressen, amts- og  

 primærkommuner samt landsorganisationerne og disses underafdelinger.
4. Sager om koncessioner til buskørsel samt vedtægter  

 og regnskaber herfor.
Sager om kontaktudvalgene.
 5. Sager om koncessioner til fragtmandskørsel og  

 fragtcentraler.
 6. Sager om færgeruter.
 7. Sager om tilsyn med legater.
 8. Generelle sager om de amtskommunale kontorer.
 9. Sager om tilskud til ekstraordinære lærepladser.
B.
Kasseres må, foruden det under generelle regler nævnte:
 1. Sager om annoncering.
2. Sager om takster for buskørsel, fragtmænd og  

 færger.
Køre- og sejlplaner.
 3. Regnskabsbilag for legater.
 4. Afregninger af tilskud til  

 beskæftigelsesforanstaltninger.
2.2. Sygehusforvaltningen A.
Bevares skal, foruden det under generelle regler nævnte:
 1. Administrative sager, som ikke er nævnt under  

 2.2.B.
 2. Sager om ansøgninger om tilskud.
 3. Sager om administrationen af de enkelte sygehuse  

 mv.
 4. Sager om patientforhold, som ikke er nævnt under  

 2.2.B.
B.
Kasseres må, foruden det under generelle regler nævnte:
 1. Sager om befordringsordninger.
 2. Sager om biblioteksbetjening, medicinalrevision og  

 forsikringer.
 3. Materiale om regnskabs- og lønsystemer, forskud,  

 takstregulativer og betalingsordninger samt statsrefusioner.
 4. Aftaler om patientbefordring samt aftaler med  

 Rigshospitalet.
 5. Sager om patientvisitation, ventelister og  

 sygehushygiejne.
 6. Sager om de enkelte sygehuses beredskab.
2.3. Social- og sundhedsforvaltningen A.
Bevares skal, foruden det under generelle regler nævnte:
 1. Administrative sager, der ikke er nævnt under  

 2.3.B.
 2. Sager om revaliderings- og pensionsnævn samt  

 samråd.
 3. Sager om ansøgninger om tilskud.
 4. Sager om godkendelse og tilsyn.
 5. Sager om visitationer, ventelister og  

 belægningsforhold på de enkelte sociale institutioner og lignende sager.
 6. Sygesikringsregistret med tilhørende sager.
B.
Kasseres må, foruden det under generelle regler nævnte:.
 1. Sager om befordringsordninger.
 2. Overenskomster under sygesikringen, afregninger og  

 forsikringer.
 3. Bogholderimateriale og afregninger vedrørende  

 sygesikringsregistret.
2.4. Undervisnings- og kulturforvaltningen A.
Bevares skal, foruden det under generelle regler nævnte:
 1. Generelle regler vedrørende befordringsordninger og  

 amtskommunal transport.
2. Sager om ydelse af tilskud.
For sager om tilskud  

 til interessegrupper for børn og unge og fritidsundervisning for voksne  

 bevares dog kun årgang 1970/71 og derefter hvert 5. år (1975/76 og 1980/81  

 etc.) 3. 10% af sager om godkendelse af ledere og lærere til  

 ungdoms- og fritidsundervisning. (Dvs. alle sager vedrørende personer født  

 den 1., 11. og 21. i hver måned.) 4. Sager vedrørende godkendelse og tilsyn.
For  

 ungdomsskoler, interessegrupper for børn og unge samt fritidsundervisning for  

 voksne bevares dog kun årgange, der ender på 0/1 og 5/6. Se endvidere under  

 2.4.B.5. - 2.4.B.8.
B.
Kasseres må, foruden det under generelle regler nævnte:
 1. Sager om befordring med offentlige eller egne  

 transportmidler samt om befordring af syge og invalider.
 2. Materiale om regnskabs- og lønsystemer samt forskud  

 til institutioner.
 3. Sager om tilskud til interessegrupper for børn og  

 unge og fritidsundervisning for voksne for regnskabsår, der ikke ender på 0/1  

 eller 5/6.
 4. 90% af sager om godkendelse af ledere og lærere,  

 nemlig for så vidt de ikke er nævnt under 2.4.A.3.
 5. Sager vedrørende godkendelse og tilsyn med  

 ungdomsskoler, interessegrupper for børn og unge samt fritidsundervisning for  

 voksne for årgange, der ikke ender på 0/1 eller 5/6.
 6. Sager om godkendelse af befordringsordninger.
 7. Sager om godkendelse af folkeskolens skolebyggeri.
 8. Befordringsordninger for de enkelte institutioner.
2.5. Teknik- og miljøforvaltningen A.
Bevares skal, foruden det under generelle regler nævnte:
 1. Sager om landvæsensretter.
 2. Generelle sager om vejadministrationen og  

 vandløbsadministrationen.
 3. Sager om miljøbeskyttelse og vandforsyning.
 4. Sager om planlovsadministrationen,  

 regionplanlægning, trafikplanlægning, regional sektorplanlægning,  

 kommuneplanlægning, herunder prognoser samt zonelovsafgørelser.
 5. Generelle sager om ydelser af tilskud.
 6. Sager om statistik og planlægning, der ikke er  

 nævnt under 2.5.B.4. F.eks. bevares alle rapporter.
 7. Sager om godkendelse og tilsyn med kommune- og  

 byplaner, bygningsvedtægter mv., der ikke er nævnt under 2.5.B.5.
 8. Sager om godkendelse og tilsyn med kommuneveje og  

 vandløb.
 9. Sager om spildevand, undtagen rutinemæssige  

 kontrolforanstaltninger.
10. Sager om tilsyn med forurening af vandområder med  

 undtagelse af de under 2.5.B.7. nævnte sager.
F.eks. bevares alle rapporter.
 11. Sager om tilsyn med forurenende virksomheder.
 12. Sager om vandindvinding med undtagelse af de under  

 2.5.B.8. nævnte sager.
 13. Koncessioner til omnibuskørsel.
14. Sager om fragtmandskørsel med undtagelse af  

 takster.
Sager om kontaktudvalg om rutebiler, færgeruter og jernbaner.
 15. Rapporter om vejes vintervedligeholdelse.
 16. Generelle sager om benzinanlæg.
 17. Generelle sager om færdselsregulerende  

 foranstaltninger.
 18. Generelle sager om vejudvidelser, -reguleringer og  

 -anlæg, herunder projekter og arealerhvervelser.
 19. Generelle sager om vejvedligeholdelse.
20. Sager og rapporter om trafiktællinger og  

 ulykkesregistrering.
Recipientundersøgelser.
 21. Generelle sager om ledninger, kabler mv.
 22. Sager om stier.
 23. Sager om amtsvandløbsregulativer,  

 amtsvandreguleringer og forurening.
 24. Sager om anlæg og større ændringer af broer,  

 havne, moler og flyvepladser.
 25. Sager om ejendomme, der ejes af amtskommunen.
 26. Sager om naturkatastrofer.
B.
Kasseres må, foruden det under generelle regler nævnte:
 1. Sager om fredningsnævnet og tilknyttede udvalg.
 2. Sager om administrationens tekniske bistand til  

 andre forvaltningsgrene inden for amtskommunen.
 3. Sager om erstatninger til amtskommunen i  

 forbindelse med færdselsuheld.
 4. Sager om national sektorplanlægning.
 5. Byggelovsdispensationer og -klager.
 6. Rutinemæssige kontrolforanstaltninger i forbindelse  

 med tilsyn med spildevandsanlæg.
 7. Sager, undtagen rapporter, vedrørende koordinering  

 af kommunernes tilsyn med badevand.
 8. Sager vedrørende vandindvinding til markvanding og  

 dambrug samt samling af vandforsyninger.
 9. Takster og køreplaner for omnibusser.
 10. Takster for fragtmandskørsel.
 11. Sager vedrørende vejvedligeholdelse, se dog  

 2.5.A.15. og 2.5.A.19., færdselsrestriktioner og vejvisning.
 12. Sager vedrørende enkelte benzinanlæg.
 13. Sager vedrørende enkelte færdselsregulerende  

 foranstaltninger.
 14. Sager vedrørende jordarbejde, belægning,  

 ledninger, autoværn og afmærkning.
 15. Sager vedrørende slidlag, fejning, græsslåning,  

 renovation og diverse vedligeholdelse.
 16. Sager vedrørende de enkelte anlæg, når sagerne er  

 mere end 20 år gamle.
 17. Sager vedrørende amtsvandløbs vedligeholdelse,  

 naboretlige forhold, krydsninger samt indvinding af overfladevand.
 18. Sager vedrørende almindelig vedligeholdelse af  

 broer, havne, moler, ejendomme, restarealer og flyvepladser.
 19. Sager vedrørende ejendomme, der ejes af andre, men  

 administreres af amtskommunen.
