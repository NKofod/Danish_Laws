Boligstøttemodtager klager over, at kommunen rejser  

 tilbagebetalingskrav, når årsagen vedrører indkomststigning hos samlever.  

 Kommunen henviser til, at modtageren er ansøger og har fået udbetalt i sit  

 navn og cpr.nr.
Da samleveren er medlem af husstanden, hæfter modtageren  

 således for den for meget udbetalte støtte.
 Amtsankenævnet finder ikke, at modtageren har tilsidesat sin  

 oplysningspligt, da indkomststigningen ikke vedrører modtagerens indkomst, og  

 ændrer derfor afgørelsen.
 1) De har den 11. december 1987 klaget over, at kommune har krævet, at De  

 skal tilbagebetale for meget udbetalt boligstøtte for året 1985 med kr.  

 10.128,-.
 Sagen har på grundlag af vedlagte redegørelse været behandlet i  

 amtsankenævnets møde den 21. juli 1988.
Nævnet traf følgende AFGØRELSE:
 Nævnet ændrede kommunes afgørelse.
 Det følger af boligstøttelovens § 41 som affattet indtil 1. januar 1987,  

 at har ansøgeren undladt at give meddelelse som omhandlet i § 38, stk. 3,  

 eller i øvrigt mod bedre vidende uberettiget oppebåret boligstøtte, skal han  

 eller hans dødsbo tilbagebetale det beløb, der er oppebåret med urette.
 Det er således en betingelse for at gøre et tilbagebetalingskrav gældende  

 mod en boligstøttemodtager, at den pågældende dels kan betragtes som ansøger,  

 dels har tilsidesat sin oplysningspligt eller af andre årsager må antages at  

 have været i ond tro.
 Da tilbagebetalingskravet alene skyldes ændringer i Deres ægtefælles  

 indtægter, og da der ikke er sket ændringer i Deres økonomiske forhold,  

 hvorfor De ikke har tilsidesat Deres oplysningspligt eller i øvrigt kan  

 antages at have været i ond tro med hensyn til størrelsen af boligstøtte,  

 fandt nævnet herefter, at tilbagebetalingskravet ikke kan gøres gældende mod  

 Dem.
Det er i denne henseende uden betydning, at De var gift, jfr. lov om  

 ægteskabs retsvirkninger § 25, hvoraf det følger, at en ægtefælle uanset  

 ægteskab alene hæfter for sine egne forpligtelser.
Reglen i ægteskabslovens §  

 25 er udtryk for et generelt gældende princip i dansk ret, hvorfor en  

 fravigelse af dette princip må kræve udtrykkelig lovhjemmel.
 Som følge heraf fandt nævnet, at tilbagebetalingskravet ikke kan gøres  

 gældende mod Dem.
Nævnet har ikke taget stilling til, om kommunen kan kræve det for meget  

 udbetalte beløb tilbagebetalt fra Deres ægtefælle.
Dette må afhænge af, om  

 Deres ægtefælle kan betragtes som ansøger.
Nævnet skal dog bemærke, at det  

 ikke i boligstøtteloven nærmere er defineret, hvem der kan betragtes som  

 ansøger, hvorfor afgørelsen heraf ikke udelukkende kan afhænge af, hvem der  

 har underskrevet en ansøgningsblanket, men at ansøgning efter  

 omstændighederne kan foreligge stiltiende fra ethvert husstandsmedlem, der  

 har været vidende om, at den fælles boligudgift søgtes nedsat gennem opnåelse  

 af boligstøtte.
 Om muligheden for at klage, se vedlagte klagevejledning.
 2) Notits.
 Med venlig hilsen REDEGØRELSE:
 N.N. har den 11. december 1987 klaget over, at kommune ved brev af 25.  

 november 1987 har krævet tilbagebetaling af kr. 10.128 i for meget udbetalt  

 boligstøtte for hele 1985.
 Kommunen har fastholdt afgørelsen og har den 23. december 1987 fremsendt  

 sagens akter.
 FAKTISKE OPLYSNINGER:
N.N. søgte den 13. oktober 1982 om boligsikring.
Hun var på daværende  

 tidspunkt separeret og boede alene i lejligheden.
Fra november måned 1983  

 genoptog hun samlivet med sin fraseparerede ægtefælle.
Den 13. april 1984  

 underskrev begge ægtefællerne en ansøgning om boligstøtte til en ny  

 lejlighed.
Denne ansøgning bortfaldt dog, idet familien alligevel ikke  

 flyttede.
Den 9. juli 1984 indgav N.N. en opgørelse af familiens faktiske  

 indtægter i perioden fra november måned 1983 til brug for en regulering af  

 boligstøtten fra dette tidspunkt.
 Den 18. oktober 1984 underskrev ægtefællen en aktuel indkomst til brug for  

 beregningen af boligsikring og børnetilskud fra 1. november 1984. Årsagen til  

 ændringen var konkurs af en virksomhed.
 Det fremgik heraf:
 For N.N. og 2 børn sattes indkomsten til kr. 0.
 Da socialindkomsten for 1985 var på kr. 205.251 brugte kommunen fra den 1.  

 januar 1985 den aktuelle indkomst, som efter fradrag for 2 børn sattes til en  

 husstandsindkomst på kr. 102.000.
 Herud fra udbetaltes der fra den 1. januar 1985 kr. 996 pr. måned i  

 boligsikring og fra den 1. april kr. 1.059 pr. måned.
 Efter ligning af selvangivelsen for 1985 fremkom følgende socialindkomst  

 for 1985:
Da indkomstoverskridelsen således udgjorde (156.000 - 102.000) = 54.000  

 kr. omberegnede kommunen boligsikringen og fandt, at familien skulle have  

 modtaget Der var således i alt modtager kr. 10.128 for meget i 1985.
 KOMMUNENS AFGØRELSE:
 Kommunen har i et standardbrev af 25. november 1985 som begrundelse for  

 reguleringen anført, at boligstøttemodtagere har pligt til at oplyse om alle  

 forhold, der kan medføre nedsættelse eller bortfald af støtten, jfr.  

 boligstøttelovens § 38, stk. 3.
 Ved genbehandling af afgørelsen har kommunen i journalen den 21. december  

 1987 anført:
»Det kan ses af sagen, at boligstøtten er beregnet på baggrund af en  

 aktuel indkomstopgørelse af den 18/10 1984 og denne er på daværende tidspunkt  

 sammenlignet med socialindkomsten for 1985, og det har været konstateret, at  

 afvigelsen har været så stor, at den aktuelle indkomst skulle bruges til  

 beregning for 1985 ligeledes.
Denne aktuelle indkomstopgørelse er  

 underskrevet af ansøgerens ægtefælle, og er opgjort for hele husstandens  

 medlemmer.
Det viser ved opgørelse af 1985 at indkomsten har været væsentlig  

 højere, hvorfor der er fremkommet regning.
N.N. påberåber sig, at hun ikke kan se, at hun skal betale regningen, da  

 den er fremkommet på baggrund af ægtefællens indkomst og at hun er blevet  

 separeret fra denne den 25/10 1987. Hun mener ikke hun skal betale.
Hun har  

 været ansøgeren og det har været i hendes navn og cpr. nr. der er sket  

 udbetaling.
Dog er ægtefællen et af husstandsmedlemmerne, som er i  

 beregningsgrundlaget, hvorfor hun hæfter for regningen.
Sagen sendes til  

 amtsankenævnet med fastholdelse af kravet.
Klienten har gjort opmærksom på at  

 tidligere ægtefælle har fået gældssanering den 25/3 1987, men dette er for  

 tiden efter regningens opståen«.
 KLAGERS OPLYSNINGER:
 N.N. har i klagen anført:
 »Denne boligstøtte blev givet på grundlag af min mands indtægt og  

 fradrag, men fradragene har man så her i 1987 forkastet og derfor nu disse  

 ændringer, men jeg kan ikke se hvordan det kan vedkomme mig, efter at min  

 mand og jeg er blevet separeret 25/10-87 og det har jo fulgt min mands  

 indtægt.
 Jeg kan i samme forbindelse oplyse, at jeg på tiden kun har indtægt fra  

 bistandshjælp.
PS.
Jeg kan oplyse at min eks mand har fået bevilget gældssanering fra den  

 25/3-1987«.
 SUPPLERENDE OPLYSNINGER:
 Ankesekretariatet har beregnet boligsikringen ud fra en husstandsindkomst  

 på kr. 156.000 og fundet den i overensstemmelse med kommunens opgørelse.
 RETSGRUNDLAG:
 Følgende regler om individuel boligstøtte som gældende indtil 1. januar  

 1987 finder anvendelse ved sagens behandling:
 § 7, stk. 1:
 Husstandsindkomsten er husstandens samlede socialindkomst med de i stk.  

 2-8 nævnte afvigelser.
 Stk. 8: Må det antages, at husstandens indkomstsforhold i boligstøtteåret  

 vil afvige væsentligt fra den indkomst, der beregnes efter stk. 2-6, anvendes  

 istedet den forventede fremtidige indkomst.
 § 38, stk. 3:
 Ansøgerne skal oplyse kommunalbestyrelsen om alle forhold, der kan medføre  

 nedsættelse eller bortfald af boligstøtten.
 § 40:
Såfremt der i løbet af året sker en væsentlig og varig forhøjelse af den  

 husstandsindkomst, der er anvendt ved beregningen, skal boligstøtten  

 omberegnes med virkning fra begyndelsen af den måned, der følger nærmest  

 efter ændringens indtræden.
Det samme gælder, såfremt der i løbet af året  

 sker en mindskelse af antallet af børn i husstanden eller en nedsættelse af  

 lejen.
 Boligstyrelsens vejledning af 22. oktober 1987, pkt. 15.6. in fine:
Opmærksomheden henledes på, at det er de bestemmelser, som er gældende på  

 tidspunktet for modtagelsen af boligstøtte, som finder anvendelse ved  

 afgørelse af, om der skal rejses krav om tilbagebetaling.  

 Boligstøttemodtagere, der indtil 1. januar 1987 har modtaget for meget i  

 boligstøtte, skal således tilbagebetale det for meget modtagne, når den  

 faktiske husstandsindkomst overstiger den beregnede husstandsindkomst med  

 mindst 25 pct. og med mindst 15.000 kr.
Endvidere kan der ikke rejses krav om  

 tilbagebetaling overfor en boligstøttemodtager, såfremt overskridelsen af de  

 dagældende indkomstgrænser udelukkende skyldes ændringer i indtægtsforholdene  

 for et andet husstandsmedlem, forudsat at der ikke er tale om snævre  

 familiemæssige relationer som f.eks. mellem børn og forældre.
 Ifølge lov om ægteskab retsvirkninger § 25 hæfter enhver af ægtefællerne  

 med den del af fællesboet, hvorover han råder, og med sit særeje for de ham  

 påhvilede forpligtelser, hvad enten de er opstået før eller under ægteskabet.
 (* 1) Ved en lovændring som trådte i kraft d. 1.1.1987 præciseredes det,  

 at ansøgerens oplysningspligt også omfatter andre husstandsmedlemmers  

 økonomiske forhold.
