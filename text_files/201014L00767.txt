Bilag 1 Betænkning afgivet af Færøudvalget den 7. april 2011 Betænkning over Forslag til lov om ændring af lov for Færøerne om rettens pleje (Legemsindgreb, advokatvirksomhed) [af justitsministeren (Lars Barfoed)] 1. Ændringsforslag Justitsministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 6. oktober 2010 og var til 1. behandling den 28. oktober 2010. Lovforslaget blev efter 1. behandling henvist til behandling i Færøudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring.
Den 5. oktober 2010 sendte justitsministeren de indkomne høringssvar og et notat herom til udvalget.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
 Liberal Alliance, Kristendemokraterne, Inuit Ataqatigiit og Siumut var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) I det under nr. 4 foreslåede § 781 c, stk. 1, ændres »blodprøve« til: »spyt- eller blodprøve«.
[Korrektion] 2) I det under nr. 4 foreslåede § 781 c, stk. 2, udgår »spyt- eller«.
[Korrektion] Til § 2 3) I stk. 1 ændres »1. januar« til: »1. juni«.
[Ændret ikrafttrædelsestidspunkt] Bemærkninger Til nr. 1 og 2 Med ændringsforslagene foretages en korrektion af den foreslåede affattelse af § 781 c, stk. 1 og 2, således at bestemmelserne vil være fuldt ud svarende til den danske retsplejelovs § 792 b, stk. 1 og 2. Ordene »spyt- eller« bør rettelig fremgå af det foreslåede § 781 c, stk. 1, og ikke af det foreslåede § 781 c, stk. 2.
Til nr. 3 Efter lovforslaget skulle loven være trådt i kraft den 1. januar 2011. Med ændringsforslaget foreslås tidspunktet for lovens ikrafttræden ændret til den 1. juni 2011.
Louise Schack Elholm (V) Flemming Damgaard Larsen (V) Britta Schall Holberg (V) Sophie Løhde (V) Flemming Møller (V) Søren Espersen (DF) nfmd.
Henrik Brodersen (DF) Vivi Kier (KF) Edmund Joensen (SP) fmd.
Niels Sindal (S) Lise von Seelen (S) Vibeke Grave (S) Poul Andersen (S) Kristen Touborg (SF) Niels Helveg Petersen (RV) Line Barfod (EL) Høgni Hoydal (TF) Liberal Alliance, Kristendemokraterne, Inuit Ataqatigiit og Siumut havde ikke medlemmer i udvalget.
