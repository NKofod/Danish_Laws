1. Skatteministeriet har taget bekræftende til genmæle  

 i en retssag om anvendelse af reglerne i ligningslovens § 15, stk. 3 om  

 underskudsbegrænsning ved akkord.
Skatteministeriet har accepteret, at en  

 kapitalforhøjelse, der var gennemført ved et kontantindskud, hvor  

 indbetalingen samme dag blev anvendt til indfrielse af aktionærens  

 tilgodehavende hos selskabet, ikke kunne behandles som en gældskonvertering.  

 Der henvises til Skatteministeriets kommentar i TfS 1997, 249.
Retssagen vedrørte et tilfælde, der lå forud for den ved lov nr. 412 af  

 14. juni 1995 foretagne ændring af reglerne i aktieavancebeskatningslovens §  

 6, stk. 7, og ligningslovens § 15, stk. 4, hvorefter nedbringelse eller  

 indfrielse af gæld i forbindelse med visse kapitalindskud skal behandles på  

 linie med gældskonvertering.
Lovændringen har virkning for nedbringelse eller  

 indfrielse af gæld, der sker d. 18. januar 1995 eller senere.
 For tilsvarende tilfælde, der ligger forud for lovændringen gælder  

 herefter følgende retningslinier.
2. En kapitalforhøjelse, der sker ved kontantindskud,  

 kan ikke behandles som en gældskonvertering.
Dette gælder, uanset om beløbet  

 straks tilbagebetales til aktionæren som indfrielse af et tilgodehavende hos  

 selskabet.
Der kan derfor ikke foretages begrænsning af debitorselskabets  

 underskud efter ligningslovens § 15, stk.3, jf. stk. 2.
 3. Selskaber, der ikke er behandlet efter foranstående  

 retningslinier, kan efter anmodning få genoptaget skatteansættelserne for  

 indkomstårene 1993, 1994 og 1995.
 4. Ansøgning om genoptagelse af skatteansættelserne  

 skal indgives til skattemyndighederne inden udgangen af 1997, på hvilket  

 tidspunkt cirkulæret bortfalder.
