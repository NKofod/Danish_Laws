Skattefri ophørsspaltning af et  

 holdingselskab, efterfulgt af det modtagendeselskabs salg af de i forbindelse  

 med spaltningen overdragnedatterselskabsaktier Told- og Skattestyrelsen blev anmodet om  

 tilladelse til skattefri spaltning af et holdingselskab (H) i medfør af  

 fusionsskattelovens  

 §§ 15 a og 15 b.
 Holdingselskabet var stiftet i 2000 i forbindelse  

 med en skattefri ombytning af aktierne i det underliggende datterselskab (D).
 I forbindelse med spaltningen, som ønskedes  

 gennemført som en ophørsspaltning, skulle aktierne i D overdrages ligeligt  

 til  

 to til formålet nystiftede holdingselskaber H1 og H2. De to modtagende  

 holdingselskaber skulle hver især være helejet af de hidtidige aktionærer,  

 henholdsvis A og B.
Baggrunden for spaltningen var et ønske fra de to  

 aktionærer om opstart af nye aktiviteter uafhængigt af hinanden, samtidig  

 med,  

 at de kunne fortsætte driften i D.
Derudover var spaltningen begrundet i  

 hovedaktionær B's fremtidige generationsskifte med sin søn.
 Under hensyn til de angivne forretningsmæssige  

 formål,  

  

 samt  

  

 det forhold, at den ved spaltningen opnåede struktur agtedes  

 opretholdt i mindst 3 år, blev anmodningen imødekommet uden fastsættelse af  

 særlige vilkår.
 Ca. en måned efter Told- og Skattestyrelsen havde  

 fremsendt sin afgørelse - og inden tilladelsen var udnyttet - blev Told- og  

 Skattestyrelsen forespurgt om hvorvidt H1 kunne afhænde de modtagne aktier i  

 D,  

 enten ved tilbagesalg til det udstedende selskab eller ved salg til H2, uden  

 at  

 dette fik indflydelse på den meddelte tilladelse til skattefri spaltning.
 Baggrunden for forespørgslen var, at A i  

 mellemtiden var blevet syg og derfor ikke kunne fortsætte i D's drift.
Konsekvensen af det efterfølgende salg af H1's  

 aktier i D var, at A's ellers skattepligtige udtræden af koncernen blev  

 konverteret til en skattefri udtræden.
Dette udelukkede imidlertid ikke i sig  

 selv, at spaltningen kunne gennemføres skattefrit, hvis ellers  

 fusionsskattelovens formål - om at imødekomme forretningsmæssigt begrundede  

 omstruktureringer - fortsat var opfyldt.
En sådan forretningsmæssig begrundelse kan - i  

 henhold til art. 11, stk. 1, litra a) i fusionsdirektivet 90/434/EØF og  

 EF-domstolens afgørelse i Leur-Bloem (C-28/95) - være omstrukturering eller  

 rationalisering  

 af aktiviteterne i selskabet.
Derudover kan det have betydning, om den ved  

 transaktionen opnåede struktur vil opretholdes i kortere eller længere tid.
Som nævnt var spaltningen bl.a. begrundet i  

 parternes ønske om at opstarte nye aktiviteter uafhængigt af hinanden,  

 samtidig  

 med, at de ønskede at fortsætte den fælles drift af D.
Det efterfølgende salg  

 af H1's aktier i D, var derimod begrundet i A's pludseligt opståede sygdom,  

 der  

 forhindrede ham i at deltage i D's fremtidige drift.
 Under hensyn til de ændrede forudsætninger fandt  

 Told- og Skattestyrelsen det ikke sandsynliggjort, at der reelt ville ske  

 opstart af ny erhvervsvirksomhed i H1. Da det påtænkte salg af H1's aktier i  

 D,  

 samtidig bevirkede, at den ved spaltningen opnåede struktur, kun ville  

 opretholdes  

 i et splitsekund, og ikke som forudsat ved tilladelsen - i  

  

 mindst 3 år efter  

 spaltningens gennemførelse -  

  

 havde Told- og Skattestyrelsen svært ved at se  

 hvorfor A's udtræden af koncernen skulle gennemføres via en skattefri  

 spaltning  

 - og ikke som et skattepligtigt salg i medfør af aktieavancebeskatningslovens  

 almindelige regler, jf. hertil princippet i  

  

 SKM2003.180.TSS  

  

 . Det var i  

 den forbindelse taget i betragtning, at B's fortsatte drift i såvel H2 som D  

 var upåvirket af, om spaltningen gennemførtes skattefrit eller  

 skattepligtigtigt, hvilket tilsvarende gjorde sig gældende for så vidt angår  

 det påtænkte generationsskifte mellem B og dennes søn.
Udfra en samlet konkret vurdering af ovennævnte  

 fandt Told- og Skattestyrelsen, at hovedformålet med spaltningen ikke længere  

 var begrundet i forretningsmæssige overvejelser, men derimod i ønsket om at  

 konvertere A's ellers skattepligtige udtræden af koncernen til en skattefri  

 udtræden.
Efter Told- og Skattestyrelsens vurdering havde de påtænkte  

 transaktioner således ikke et sådan forretningsmæssigt formål som forudsat i  

 fusionsskattelovens forstand, jf. hertil fusionsdirektivets art. 11 samt  

 EF-domstolens afgørelse i Leur-Bloem, hvorfor et eventuelt efterfølgende salg  

 af H1's aktier i D - enten som tilbagesalg til det udstedende selskab, eller  

 ved salg til H2 - ville bevirke, at en given spaltning af H måtte anses som  

 skattepligtig.
