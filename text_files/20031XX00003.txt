Skriftlig fremsættelse (8. oktober 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
 Forslag til  

 folketingsbeslutning om indgåelse af aftale mellem økonomi- og  

 erhvervsministeren og bevillingshaverne i henhold til eneretsbevilling af 8.  

 juli 1962 til efterforskning og indvinding af kulbrinter i Danmarks  

 undergrund.
(Beslutningsforslag nr.
B 7).
 I forbindelse med Folketingets forespørgselsdebat den 20.  

 februar 2003 om beskatningen af olie- og gasressourcerne i Nordsøen blev  

 følgende tekst vedtaget (V 54):
 »Folketinget opfordrer  

 regeringen til, inden den 1. oktober 2003, i en redegørelse til Folketinget  

 at  

 fremlægge de muligheder, der er for  på en samfundsøkonomisk  

 hensigtsmæssig og  

 afbalanceret måde  at sikre, at staten får en større andel af værdierne  

 i  

 forbindelse med den nuværende og fremtidige udnyttelse af olie- og  

 gasressourcerne i Nordsøen.
Det forudsættes herunder,  

 at der samtidig kan ske en drøftelse med bevillingshaverne af de  

 koncessioner,  

 der udløber i 2012, med henblik på en mulig forlængelse.« På denne baggrund har økonomi- og erhvervsministeren haft  

 drøftelser med A.P.
Møller  Mærsk, og der er den 29. september 2003  

 indgået en  

 aftale mellem parterne.
Aftalen er vedlagt dette beslutningsforslag.
Hovedelementerne i aftalen er en ændring af fordelingen mellem  

 staten og bevillingshaverne og deres partnere af værdierne fra aktiviteterne  

 i  

 Nordsøen, således at der sker en betydelig forøgelse af det statslige provenu  

 både i den nuværende koncessionsperiode frem til 2012 og i perioden fra 2012  

 og  

 til 2042 i forhold til de nugældende regler.
Samtidig videreføres bevillingen  

 fra 2012 til 2042.
 Ud over en række væsentlige ændringer i beskatningen fremgår  

 det også af aftalen, at frem til 2012 etableres der overskudsdeling, hvor 20  

 pct. af overskuddet, udover selskabs- og kulbrinteskat, tilfalder staten og  

 efter 2012 indgår staten som partner i DUC med en 20 pct. andel.
 For en mere detaljeret gennemgang henvises til økonomi- og  

 erhvervsministerens redegørelse, der er afgivet til Folketinget d. 7. oktober  

 2003.
 Idet der i øvrigt henvises til beslutningsforslaget med  

 bemærkninger, anbefales forslaget til Folketingets velvillige behandling.
