(Til kommunalbestyrelser, kredse m.fl.) I medfør af § 13 i lov nr. 411 af 13. juni 1990 om ungdomsskoler,  

 produktionsskoler og daghøjskoler samt § 44 i lov nr. 410 af 13. juni 1990 om  

 støtte til folkeoplysning, efter drøftelser med Lærernes Centralorganisation  

 og efter bemyndigelse fra finansministeren fastsættes:
Område § 1.  Dette cirkulære omfatter timelønnede  

 klubmedarbejdere ved klub- og anden fritidsvirksomhed i henhold til kapitel 1  

 i lov om ungdomsskoler, produktionsskoler og daghøjskoler og ved klubber for  

 børn og unge i henhold til kapitel 5 i lov om støtte til folkeoplysning.
Personafgrænsning § 2.  Som timelønnede klubmedarbejdere ansættes  

 personer, der Stk. 2.  Klubmedarbejdere med mindst 15 timers ugentlig  

 beskæftigelse overgår til aflønning med månedsløn fra den første i måneden  

 efter tre måneders beskæftigelse, jf.
Kulturministeriets cirkulære om løn- og  

 andre ansættelsesvilkår for månedslønnede klubmedarbejdere ved klub- og anden  

 fritidsvirksomhed i henhold til kapitel 1 i lov om ungdomsskoler,  

 produktionsskoler og daghøjskoler og ved klubber for børn og unge i henhold  

 til kapitel 5 i lov om støtte til folkeoplysning.
 Stk. 3.  Der kan alene ansættes klubmedarbejdere, der er  

 fyldt 18 år.
Ansættelsesbrev § 3.  Timelønnede, der ansættes til varig  

 beskæftigelse under 15 timer ugentlig, modtager ved tiltrædelsen  

 ansættelsesbrev med angivelse af stillingsbetegnelse, ansættelsesområde og  

 beskæftigelsens gennemsnitlige omfang.
Løn, lønberegning § 4.  For ledere beregnes timelønnen som 1/1924 af den  

 til den pågældendes anciennitet svarende skalatrinsårsløn for en  

 månedslønnet, jf. stk. 2. Herudover ydes for forberedelse, administration  

 o.lign. efter samme timelønsberegning løn for 1 time pr. ugentlig  

 åbningsaften/eftermiddag.
Såfremt tjenesten efter godkendt tjenestefordeling  

 udføres i tidsrummet kl. 17.00-06.00, beregnes timelønnen som 1/1780 af den  

 til den pågældendes anciennitet svarende skaltrinsårsløn.
 Stk. 2.  Lederstillinger klassificeres efter følgende  

 retningslinier:
a.
Hvert normeret barn i ordningen i alderen til og med 13 år tæller 1  

 point.
b.
Hver normeret ung i alderen 14 år og opefter tæller 1/3 point.
c.
Der kan dog højst medregnes 150 point på grundlag af det  

 normerede/indskrevne antal børn og unge.
d.
Hver fuldtidsansat medarbejder tæller 5 point og for deltidsansatte  

 (timelønnede) tillægges et antal point i forhold til beskæftigelsesgraden.
e.
For klubber, hvortil der er knyttet andre foranstaltninger, kan der  

 efter kommunalbestyrelsens/kredsens beslutning tillægges pointtal.
 Stk. 3.  Bestemmelserne om oprettelse og aflønning af  

 timelønnede lederstillinger finder ikke anvendelse ved klubvirksomhed i  

 henhold til lov om ungdomsskoler, produktionsskoler og daghøjskoler, kapitel  

 1.
 § 5.  For assistenter beregnes timelønnen for timer  

 indtil kl. 17.00 som 1/1924 af årslønnen på skalatrin 15. For timer i tiden  

 kl. 17.00-06.00 beregnes timelønnen som 1/1780 af årslønnen på skalatrin 15.
 Stk. 2.  For assistenter, der i 3 sæsoner har været fast  

 tilknyttet til arbejdet i klubber (incl. klubber oprettet/drevet i henhold  

 til § 69 i lov om social bistand og andre kommunale klubber) med  

 gennemsnitlig mindst 3 timers ugentlig beskæftigelse eller i alt ca. 70  

 timers beskæftigelse pr. sæson, beregnes timelønnen dog som 1/1924 af  

 årslønnen på skalatrin 16. For timer i tiden kl. 17.00-06.00 beregnes  

 timelønnen som 1/1780 af årslønnen på skalatrin 16.
Stk. 3.  Det er en betingelse for aflønning efter stk. 1  

 og 2, at assistenten eller Stk. 4.  En assistent kan dog med  

 ungdomsskolebestyrelsens/kredsens godkendelse i det konkrete  

 ansættelsesforhold aflønnes i forhold til stk. 1 og 2, når den pågældende er  

 i besiddelse af en anden uddannelse end forannævnte eller har erfaring fra  

 tidligere praktisk virke, der i særlig grad har betydning for klubarbejdet.
 § 6.  For ikke-uddannede assistenter beregnes  

 timelønnen indtil kl. 17.00 som 1/1924 af årslønnen på skalatrin 10. For  

 timer i tiden kl. 17.00.-06.00 beregnes timelønnen som 1/1780 af årslønnen på  

 skalatrin 10.
 § 7.  Til klubmedarbejdere, herunder ledere, der  

 ansættes i handicapklubber (jf. bilag til cirkulæret), ydes et tillæg, der  

 udgør 20% af pågældendes timeløn ekskl. dyrtidstillæg.
 § 8.  Der ydes klubmedarbejdere, der anvises fra  

 arbejdsformidlingen, betaling for mindst 3 timer på første arbejdsdag.
 § 9.  Ved deltagelse i koloniophold finder aftale om  

 vederlag ved deltagelse i koloniophold tilsvarende anvendelse.
Anciennitet § 10.  der optjenes ikke anciennitet ved ansættelse på  

 timeløn, jf. dog § 5, stk. 2.
Lønudbetaling § 11.  Lønningsperioden er 14 dage ( 2 kalenderuger),  

 således at lønningsperiodens første dag er en mandag.
Stk. 2.  Lønnen udbetales hver 14. dag, og ved  

 udbetalingen kan anvendes lønudbetalingsformer som f.eks. udbetaling ved  

 check eller gennem pengeinstitut.
Sker udbetalingen gennem pengeinstitut, kan  

 den ansatte bestemme, til hvilket pengeinstitut og hvilken kontoform lønnen  

 skal anvises.
 Stk. 3.  Lønnen skal så vidt muligt udbetales til eller  

 være disponibel for de ansatte ved udgangen af den anden uge efter  

 lønningsperiodens afslutning.
 Arbejdstøj.
 § 12.  Efter ungdomsskolebestyrelsens/kredsens  

 afgørelse stilles der arbejdstøj til rådighed for klubmedarbejdere, der er  

 beskæftiget med særligt smudsigt arbejde.
Ferie § 13.  Der ydes ferie og feriegodtgørelse efter  

 ferielovens bestemmelser.
 Sygdom, graviditet m.v.
 § 14.  Under fravær som følge af sygdom, graviditet  

 m.v. udbetales ikke løn.
 Stk. 2.  Klubmedarbejdere er omfattet af lov om dagpenge  

 ved sygdom eller fødsel.
Opsigelse § 15.  Opsigelsesvarslet er i de første 3 måneder  

 gensidigt 14 dage til fratræden ved månedens udgang og derefter 1 måneds  

 varsel til udgangen af en måned.
 Stk. 2.  En tidsbegrænset ansættelse ophører dog uden  

 varsel, når det aftalte tidsrum er udløbet.
 Stk. 3.  Afsked kan dog ske med kortere varsel eller  

 uden varsel, såfremt den pågældende som følge af et strafbart forhold,  

 tjenesteforseelse eller mislighed er uskikket til at forblive i  

 ansættelsesforholdet.
Ikrafttræden § 16.  Cirkulæret træder i kraft den 1. august 1992.
 Stk. 2.  Samtidig ophæves Kulturministeriets cirkulære  

 af 10. april 1990 om timelønninger m.v. til personale beskæftiget ved  

 fritidsvirksomhed efter kapitel I og II i lov om fritidsundervisning m.v.
KULTURMINISTERIET Direktoratet for Folkeoplysning, den 27.  

 maj 1992 P.d.v.
