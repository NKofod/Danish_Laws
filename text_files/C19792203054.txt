(Handelsskolerne) Af direktoratets skrivelse af 17. august 1977 (II-476) om handelsskolernes  

 statskontrollerede enkeltfagsprøver fremgår det, at der kan afholdes kursus  

 til statskontrolleret enkeltfagsprøve i faget dansk handelskorrespondance.
 Dette fag er nu indholdsmæssigt dækket og fagligt ajourført gennem faget  

 kommunikation i den 1-årige basisuddannelse inden for de erhvervsfaglige  

 grunduddannelsers handels- og kontorområde.
 I denne anledning meddeler direktoratet herved, at der fra og med  

 skoleåret 1980/81 ikke længere vil være adgang til etableret kursus til  

 statskontrolleret enkeltfagsprøve i faget dansk handelskorrespondance.
 P.D.V.
 E.B.
N.
H.
Tetzschner underv. insp.
