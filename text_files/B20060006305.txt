Bekendtgørelse  

 om beskyttelse mod udsættelse for støj i forbindelse med arbejdet  

1) I henhold til § 39, § 43, § 46, § 57,  

 § 63, § 73 og § 84 i lov om arbejdsmiljø, jf.  

 lovbekendtgørelse  

 nr. 268 af 18. marts 2005, fastsættes:
Kapitel 1 Område og definitioner § 1.  

  

 Bekendtgørelsen  

 omfatter ethvert arbejde, der udføres for en arbejdsgiver.
 Stk. 2.  

  

 Dog gælder  

 § 3, § 8, § 11, stk. 1-3, også for arbejde omfattet af  

 § 2,  

 stk. 2, i lov om arbejdsmiljø, og arbejde, der ikke udføres for en  

 arbejdsgiver.
 Stk. 3.  

  

 Bekendtgørelsen indeholder supplerende regler til bekendtgørelsen om  

 arbejdets  

 udførelse, bekendtgørelsen om indretning af tekniske hjælpemidler og  

 bekendtgørelsen  

 om anvendelse af tekniske hjælpemidler.
 § 2.  

  

 Ved  

 anvendelse af bestemmelserne i denne bekendtgørelse skal følgende  

 definitioner  

 lægges til grund:
 1)  

 	  

 Støjbelastningen af  

 en person angives ved det energiækvivalente, A-vægtede lydtrykniveau på  

 arbejdspladsen for en 8 timers arbejdsdag i dB(A), betegnet LEX (8  

 timer), som personen  

 udsættes for.
 2)  

 	  

 Det  

 energiækvivalente, A-vægtede lydtrykniveau er det A-vægtede lydtrykniveau af  

 en  

 konstant støj, som har samme energiindhold, som den målte, eventuelt  

 varierende  

 støj, og som er korrigeret for indhold af impulser.
 3)  

 	  

 Spidsværdien af impulser  

 er det  

 maksimale aflæste C-vægtede lydtrykniveau i indstilling »peak«, betegnet  

 LpC peak.
 4)  

 	  

 Infralyd er lyd med  

 frekvens under ca. 20 Hz.
 5)  

 	  

 Ultralyd er lyd med  

 frekvens over 18.000 Hz.
Kapitel 2 Arbejdsgiverens pligter § 3.  

  

 Arbejdet skal planlægges, tilrettelægges og udføres således, at risici som  

 følge af støj, herunder infralyd og ultralyd, fjernes ved, at støjen  

 begrænses  

 ved kilden eller sænkes til det lavest mulige niveau efter principperne for  

 forebyggelse i bilag 1 i bekendtgørelsen om arbejdets udførelse.
§ 4.  

  

 Hvis arbejdsgiveren vurderer, at den ansatte udsættes for risici som følge af  

 støj, skal arbejdspladsvurderingen, jf. kapitel 2a i bekendtgørelsen om  

 arbejdets udførelse, indeholde en vurdering af støjbelastningen.
I det  

 omfang,  

 det er nødvendigt for at klarlægge belastningsforholdene, udføres målinger.
 § 5.  

  

 De  

 metoder og det udstyr, der anvendes i forbindelse med målinger, skal være  

 anerkendte  

 og tilpasset de faktiske forhold, især på baggrund af karakteren af den støj,  

 der skal måles, eksponeringens længde, faktorer i omgivelserne og  

 måleapparatets art.
 Stk. 2.  

  

 De metoder  

 og udstyr, som anvendes, skal gøre det muligt at bestemme de parametre, der  

 er  

 defineret i § 2.
 Stk. 3.  

  

 En stikprøvekontrol  

 skal være repræsentativ for den ansattes personlige eksponering.
 § 6.  

  

 Vurdering  

 og måling af støj skal planlægges omhyggeligt og gennemføres med passende  

 mellemrum.
 Stk. 2.  

  

 Resultatet  

 af vurderingen eller målingen opbevares, så oplysningerne senere kan  

 anvendes.
 Stk. 3.  

  

 Ved  

 bedømmelsen af måleresultaterne skal der tages hensyn til  

 måleusikkerhed  

 efter almindelig  

 måleteknisk praksis.
 Stk. 4.  

  

 Hvis  

 arbejdsgiveren ikke selv råder over den nødvendige sagkundskab til at  

 foretage  

 målinger, skal der indhentes ekstern sagkyndig bistand.
 § 7.  

  

 Hvis  

 den ansatte kan udsættes for risici som følge af støj, skal der ved  

 udarbejdelsen  

 af arbejdspladsvurderingen særligt tages hensyn til:
 1)  

 	  

 Eksponeringens  

 styrke, type og varighed herunder eksponering for impulsstøj.
 2)  

 	  

 Negative påvirkninger  

 på sikkerhed og sundhed for ansatte, som kan være særlig følsomme overfor  

 støj.
 3)  

 	  

 Enhver indirekte  

 påvirkning på den ansattes sikkerhed og sundhed som følge af, at støj  

 maskerer  

 advarselssignaler eller andre lyde, der skal kunne høres for at reducere  

 risikoen for ulykker.
 4)  

 	  

 Enhver påvirkning på den  

 ansattes sikkerhed og sundhed af samspillet mellem støj og vibrationer eller  

 støj og arbejdsrelaterede organiske opløsningsmidler, der er til skade for  

 hørelsen.
 5)  

 	  

 Oplysninger fra  

 leverandører af tekniske hjælpemidler i henhold til de relevante  

 EF-direktiver.
 6)  

 	  

 Muligheden for at  

 anvende andet udstyr, som er udformet med henblik på at nedbringe  

 eksponeringen  

 for støj.
 7)  

 	  

 Udsættelse for støj  

 efter arbejdstidens ophør, der foregår på arbejdsgiverens ansvar.
 8)  

 	  

 De resultater af  

 arbejdsmedicinske undersøgelser, der giver anledning til nye  

 foranstaltninger,  

 jf. § 16.
 9)  

 	  

 Adgang til høreværn  

 med tilstrækkelig lyddæmpende effekt.
 § 8.  

  

 Ved  

 valg af foranstaltninger skal følgende tillægges særlig opmærksomhed:
 1)  

 	  

 Alternative  

 arbejdsmetoder.
 2)  

 	  

 Udformning og indretning  

 af arbejdspladser.
3)  

 	  

 Valg af passende  

 arbejdsudstyr med det lavest mulige støjniveau under hensyn til det arbejde,  

 der skal udføres, herunder arbejdsudstyr, som er omfattet af EF-regler, der  

 tager sigte på eller medfører en begrænsning af eksponeringen for støj, 4)  

 	  

 Støjreduktion ved  

 arbejdstilrettelæggelse:
a)  

 	  

 begrænsning af  

 eksponeringens varighed og omfang, b)  

 	  

 passende arbejdstider  

 med tilstrækkelige pauser.
 5)  

 	  

 Passende information  

 om og instruktion i korrekt anvendelse af arbejdsudstyret, således at  

 eksponering  

 for støj reduceres til et minimum.
 6)  

 	  

 Planer for  

 vedligeholdelse af arbejdsudstyr, arbejdspladser og arbejdssteder.
 7)  

 	  

 Teknisk  

 støjreduktion:
a)  

 	  

 reduktion af  

 luftbåren støj, f.eks. ved hjælp af afskærmninger og indkapslinger med  

 lydabsorberende  

 materiale, b)  

 	  

 reduktion af  

 strukturbåret støj, f.eks. ved hjælp af dæmpning eller isolering.
§ 9.  

  

 Unødig støjbelastning skal undgås.
Støjniveauet  

 under arbejdet, herunder niveauet for infralyd og ultralyd, skal derfor  

 holdes  

 så lavt, som det er rimeligt under hensyntagen til den tekniske udvikling.
 Stk. 2.  

  

 De  

 akustiske forhold skal være tilfredsstillende.
 § 10.  

  

 Hvis  

 støjbelastningen overskrider 80 dB(A) eller spidsværdierne af impulser  

 overskrider  

 135 dB(C), må arbejdsgiveren kun lade arbejdet udføre, såfremt der stilles  

 høreværn  

 til rådighed.
 Stk. 2.  

  

 Hvis  

 støjbelastningen i øvrigt er skadelig eller stærkt generende, må  

 arbejdsgiveren  

 kun lade arbejdet udføre, såfremt der stilles høreværn til rådighed.
 § 11.  

  

 Ingen  

 må udsættes for støjbelastning over 85 dB(A) eller spidsværdier af impulser  

 over 137 dB(C).
Stk. 2.  

  

 Hvor værdierne  

 i stk. 1 overskrides, skal der 1)  

 	  

 straks træffes  

 foranstaltninger, der bringer støjen under værdierne i stk. 1, 2)  

 	  

 ske en fastlæggelse  

 af årsagerne til, at værdierne i stk. 1 blev overskredet, og 3)  

 	  

 træffes tekniske og organisatoriske  

 foranstaltninger for at undgå, at overskridelsen gentages.
 Stk. 3.  

  

 Ved valg af  

 foranstaltninger skal der i særlig grad tages hensyn til de i § 8  

 anførte  

 foranstaltninger.
 Stk. 4.  

  

 De dele af  

 arbejdsstedet, hvor der er risiko for, at den ansatte udsættes for støj, der  

 overskrider  

 værdierne i stk. 1, skal markeres med passende advarsels- og  

 sikkerhedsskiltning.  

 De pågældende steder skal afgrænses og adgangen hertil begrænses, når det er  

 teknisk muligt.
 § 12.  

  

 I  

 særlige tilfælde, hvor det ikke er muligt at forebygge støjpåvirkningen efter  

 § 11, stk. 2, skal der straks stilles korrekt tilpasset og egnet  

 høreværn til rådighed for den ansatte.
 Stk. 2.  

  

 Udlevering  

 og brug af høreværn skal ske på følgende betingelser:
1)  

 	  

 i de særlige  

 tilfælde, hvor støjbelastningen er lig med eller overskrider 85 dB(A) eller  

 spidsværdien af impulser er lig med eller overskrider 137 dB(C), må  

 arbejdsgiveren kun lade arbejdet udføre, hvis der anvendes høreværn straks  

 fra  

 arbejdets påbegyndelse, 2)  

 	  

 høreværn skal vælges  

 således, at de fjerner risikoen for høreskader eller begrænser risikoen  

 herfor  

 til et minimum.
Under ingen omstændigheder må støjbelastningen vurderet under  

 høreværnet overskride værdierne i nr. 1.
 § 13.  

  

 Arbejdsgiveren  

 skal sørge for, at den ansatte, der på arbejdsstedet eksponeres for en  

 støjbelastning  

 over eller lig med 80 dB(A) eller spidsværdier af impulser over eller lig med  

 135 dB(C) gøres bekendt med og instrueres om de risici, som følger af støj.
 Stk. 2.  

  

 Ved information  

 og instruktion efter stk. 1, skal der navnlig tages hensyn til følgende:
 1)  

 	  

 Karakteren af risici,  

 som følge af støj.
 2)  

 	  

 Foranstaltninger, der  

 træffes i henhold til denne bekendtgørelse for at fjerne risikoen for støj  

 eller nedbringe den til et minimum.
 3)  

 	  

 Resultaterne af de  

 gennemførte arbejdspladsvurderinger, jf. §§ 4-7.
 4)  

 	  

 Korrekt brug af  

 høreværn.
 5)  

 	  

 Hvordan tegn på  

 arbejdsbetingede lidelser og arbejdsulykker opdages, og hvorfor de skal  

 anmeldes.
 6)  

 	  

 Under hvilke  

 betingelser den ansatte har ret til arbejdsmedicinske undersøgelser og  

 formålet  

 hermed.
 7)  

 	  

 Sikker arbejdspraksis-  

 og metode, der kan minimere støjudsættelsen mest muligt.
 Stk. 3.  

  

 Arbejdsgiverens forpligtelse efter denne bestemmelse supplerer  

 arbejdsgiverens  

 forpligtelser efter kapitel 4 i bekendtgørelsen om arbejdets udførelse.
Kapitel 3 Arbejdsmedicinske undersøgelser m.v.
 § 14.  

  

 Ansatte,  

 der udsættes for støj som overskrider en støjbelastning på 85 dB(A) eller  

 spidsværdier af impulser på 137 dB(C), skal have adgang til en  

 arbejdsmedicinsk  

 undersøgelse.
 Stk. 2.  

  

 Der  

 henvises i øvrigt til bekendtgørelsen om arbejdsmedicinske undersøgelser  

 efter  

 lov om arbejdsmiljø.
 § 15.  

  

 Ansatte,  

 der udsættes for støj som overskrider en støjbelastning på 80 dB(A) eller  

 spidsværdier af impulser på 135 dB(C), skal have adgang til en  

 høreundersøgelse, herunder en audiometrisk undersøgelse, hvis  

 arbejdspladsvurderingen, jf. §§ 4-7, viser risici, som følge af støj.
 § 16.  

  

 Arbejdstilsynet  

 gør virksomheden bekendt med, hvorvidt resultaterne af undersøgelsen efter  

 § 14 giver anledning til nye foranstaltninger, herunder ajourføring af  

 arbejdspladsvurderingen, løbende helbredsundersøgelse for den ansatte samt  

 foranstaltninger i forbindelse med arbejdets planlægning og tilrettelæggelse.
 Stk. 2.  

  

 Der  

 henvises i øvrigt til bekendtgørelsen om arbejdsmedicinske undersøgelser  

 efter  

 lov om arbejdsmiljø.
Kapitel 4 Dispensation og klage § 17.  

  

 Direktøren for Arbejdstilsynet kan, hvor særlige forhold foreligger, tillade  

 afvigelser fra bestemmelserne i denne bekendtgørelse, når det skønnes  

 rimeligt  

 og fuldt forsvarligt og i det omfang det er foreneligt med direktiv  

 2003/10/EF  

 af 6. februar 2003 om minimumsforskrifter for sikkerhed og sundhed i  

 forbindelse med arbejdstagernes eksponering for risici på grund af fysiske  

 agenser (støj).
 § 18.  

  

 Arbejdstilsynets afgørelser efter bekendtgørelsen kan påklages efter  

 § 81  

 i lov om arbejdsmiljø.
Kapitel 5 Straf § 19.  

  

 Medmindre højere straf er forskyldt efter lov om arbejdsmiljø eller anden  

 lovgivning, straffes med bøde eller fængsel i indtil 2 år den, der 1)  

 	  

 overtræder §§ 3-15, 2)  

 	  

 ikke efterkommer  

 påbud eller forbud, der er meddelt i henhold til bekendtgørelsen, eller 3)  

 	  

 tilsidesætter vilkår  

 for tilladelser i henhold til bekendtgørelsen.
Stk. 2.  

  

 For  

 overtrædelse af §§ 3-15 kan der pålægges en arbejdsgiver bødeansvar,  

 selv  

 om overtrædelsen ikke kan tilregnes pågældende som forsætlig eller uagtsom.  

 Det  

 er en betingelse for bødeansvaret, at overtrædelsen kan tilregnes en eller  

 flere til virksomheden knyttede personer eller virksomheden som sådan.
For  

 bødeansvaret  

 fastsættes ingen forvandlingsstraf.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 6 Ikrafttræden m.v.
 § 20.  

  

 Bekendtgørelsen træder i kraft 15. februar 2006.
 Stk. 2.  

  

 For musik-  

 og underholdningsbranchen finder bekendtgørelsen anvendelse fra den 15.  

 februar  

 2008.
 Stk.  

  

    

  

 3. Bekendtgørelse nr. 801 af 4. oktober  

 1993 om støjgrænser på arbejdspladsen ophæves den 15. februar 2006.  

 Bekendtgørelsen finder dog fortsat anvendelse for musik- og  

 underholdningsbranchen  

 indtil den 15. februar 2008.
Arbejdstilsynet, den 6. februar 2006 Jens Jensen /Charlotte Skjoldager 1)  

 Bekendtgørelsen indeholder bestemmelser, der gennemfører Rådets direktiv  

 2003/10/EF af 6. februar 2003 om minimumsforskrifter for sikkerhed og sundhed  

 i  

 forbindelse med arbejdstagernes eksponering for risici på grund af fysiske  

 agenser (støj), EF-Tidende nr.
L 042 af 15.02.2003 s. 0038-0044.
