 I medfør af § 55, stk. 2, i lov om kommunernes styrelse, jf.  

 lovbekendtgørelse nr. 483 af 21. juni 1991, og § 47, stk. 2, i lov om  

 Københavns Kommunes styrelse, jf. lovbekendtgørelse nr. 484 af 21. juni 1991,  

 fastsættes:
 § 1.  Kommunens gæld til de kommunale  

 forsyningsvirksomheder i årsregnskabet må ikke overstige kommunens likvide  

 beholdninger tillagt ledigt træk på kommunens kassekredit ved regnskabsårets  

 udgang.
Stk. 2.  Gælden til de kommunale forsyningsvirksomheder  

 opgøres som summen af kommunens negative mellemværender med de enkelte  

 forsyningsområder på hver af funktionerne 9.30-9.34 samt funktion 9.35,  

 gruppering 01, i »Budget- og regnskabssystem for kommuner og  

 amtskommuner«.
Ved opgørelsen af det negative mellemværende på hver af  

 de ovennævnte funktioner kan kommunen til og med regnskabsåret 2001 fratrække  

 et beløb svarende til et i regnskabet for 1991 registreret negativt  

 mellemværende på den pågældende funktion.
Stk. 3.  De likvide beholdninger opgøres som summen af  

 saldiene på funktionerne 9.01-9.10 i »Budget- og regnskabssystem for  

 kommuner og amtskommuner«.
Ledigt kassekredittræk opgøres efter reglerne  

 i bekendtgørelse om kommunernes låntagning og meddelelse af garantier m.v.
 Stk. 4.  Indenrigsministeren kan i særlige tilfælde  

 meddele tilladelse til forlængelse af den i stk. 2 nævnte periode ud over  

 regnskabsåret 2001.
 § 2.  Kommunens gæld til og tilgodehavender hos de  

 kommunale forsyningsvirksomheder i det enkelte regnskabsår forrentes med en  

 årlig rente svarende til markedsrenten.
 Stk. 2.  Forrentningen beregnes på grundlag af  

 mellemværenderne med de kommunale forsyningsvirksomheder på hver af  

 funktionerne 9.30-9.34 samt funktion 9.35, gruppering 01, i »Budget- og  

 regnskabssystem for kommuner og amtskommuner«.
 Stk. 3.  Indenrigsministeren kan meddele tilladelse til  

 at foretage forrentning med en årlig rente, der afviger fra markedsrenten,  

 når særlige forhold taler herfor.
 § 3.  Bekendtgørelsen træder i kraft den 1. januar  

 1992.
Indenrigsministeriet, den 23. august  

 1991 Thor Pedersen / Paul Schuder (* 1) Bekendtgørelsen træder i kraft den 1. januar 1992.
