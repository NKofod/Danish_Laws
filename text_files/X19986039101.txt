 Klageren påstår i denne forbindelse indklagede tilpligtet at  

 betale resthonorar for teknisk rådgivning samt for projektering af  

 entreprisearbejder der blev igangsat, men senere bortsparet.
 Indklagede har påstået frifindelse begrundet med, at klageren  

 ikke har krav på honorar for arbejder der er projekteret men senere  

 bortsparet og heller ikke på entreprisearbejder der overskrider  

 budgetrammen.
Voldgiftsretten udtaler, at der med støtte i ABR 89 pkt. 7.2.1  

 tilkommer klageren krav på honorar for projektering af arbejder  

 omfattet af en indgået entreprisekontrakt selvom en del af denne senere  

 bortspares.
Derudover har klageren ikke afgivet garanti for at byggesagens  

 budget ville blive overholdt og indklagede er ikke blevet påført  

 tab i denne forbindelse, hvorefter klageren tillige har krav på honorar  

 for arbejder der overskrider budgetrammen.
 Klagerens betalingspåstand tages derfor i det hele til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
 Ved klageskrift modtaget den 2.6.1995 har klageren  

 indklaget indklagede i anledning af en tvist om klagerens  

 rådgivningsarbejde i forbindelse med sanering af indklagedes  

 ejendom.
Klageren har nedlagt endelig påstand om, at  

 indklagede skal betale 276.971,64 kr. med procesrente til betaling sker af 38.413,80 kr. fra den10.1.1995, af 12.338,56 kr. fra den 10.2.1995, af 82.098,56 kr. fra den 10.3.1995, af 131.102,04 kr. fra den 10.4 1995 og af 13.018,68 kr. fra den 10.2. 1998.
 Klagerens påstand vedrører krav på  

 resthonorar for teknisk rådgivning vedrørende entreprisearbejde  

 og ekstraarbejder samt for projektering af entreprisearbejder, der blev  

 igangsat ved projektstart, men bortsparet efter byggestart.
 Indklagede har påstået frifindelse,  

 subsidiært frifindelse mod betaling af et mindre beløb og da med  

 tillæg af procesrente.
af  38.423,80 kr. fra den 10.2.1995, af 12.338,56 kr. fra den 20.3.1995 og af restbeløbet fra den 1.5.1995, dog således, at der af et beløb på  

 13.018,68 kr. faktureret ved bilag 38 og 39 tidligst svares rente fra den  

 24.3.1998.
Indklagede har begrundet sin frifindelsespåstand  

 med, at klageren ikke har krav på honorar for arbejder, der er  

 projekteret og igangsat ved byggeriets start, men senere er bortsparet.  

 Klageren har heller ikke krav på honorar vedrørende den del af  

 entreprisearbejdet, der har overskredet budgetrammen.
Endvidere er klageren  

 erstatningsansvarlig for forsinket færdigmelding af byggeriet og det  

 rentetab, der er påført indklagede som følge heraf.
 Indklagede har herefter opgjort sit modkrav  

 således:
 Honorarreduktion vedrørende bortsparede arbejder  

                                                        54.953 kr.
 Honorarreduktion på grund af budgetoverskridelse  

                                                       89.388 kr.
 Erstatningskrav for rentetab  

                                                                248.189  

 kr.
 392.530 kr.
 modkravet gøres dog alene gældende til  

 kompensation.
 ABR 89 er vedtaget mellem parterne.
 Der er til behandling af sagen nedsat en voldgiftsret i  

 henhold til "Regler for behandling af sager ved Voldgiftsretten for  

 Bygge- og Anlægsvirksomhed" bestående af arkitekt m.a.a.  

 Lars Møller, civilingeniør Ole Skjøt og landsdommer Ole  

 Nicolaisen med sidstnævnte som retsformand.
Der er under den mundtlige forhandling den 6.11.1998  

 afgivet forklaringer af klageren og af indklagedes advokat samt af to af  

 indklagedes tidligere bestyrelsesmedlemmer.
Gengivelse af disse forklaringer  

 samt en fuldstændig sagsfremstilling er udeladt i denne kendelse.
 Klageren har til støtte for sin  

 påstand anført følgende:
 Klageren er berettiget til honorar for projektering af de  

 arbejder, der er godkendt af kommunen og af indklagede, og som blev igangsat  

 ved byggestart, selvom arbejderne bortspares under byggeperioden.
Det gøres gældende, at der ikke foreligger  

 budgetoverskridelse, når hensyn tages til, at udgifterne til en uventet  

 indeksstigning og ekstra udbedringsarbejder af svampeskader ikke skal  

 medregnes.
Hvis det antages, at der foreligger budgetoverskridelse, bevirker  

 dette ikke, at klagerens honorar skal reduceres som påstået af  

 indklagede, idet klageren udtrykkeligt havde advaret indklagede om, at er var  

 afsat et for lavt beløb til uforudsete udgifter, hvilket indklagede  

 havde accepteret.
Desuden er der ikke lidt økonomisk tab i forbindelse  

 med en eventuel budgetoverskridelse, idet indklagede har fået  

 tilsvarende værdier tilført byggeriet og desuden på  

 længere sigt opnået besparelser på vedligeholdelse.
Det bestrides, at klageren skulle have forsinket  

 færdigmelding af byggeriet.
En eventuel forsinkelse med optagelse af  

 acontobelåning må tilskrives indklagede selv eller dennes  

 juridiske rådgiver, der den 25.1.1995 over for kommunen oplyste, at  

 byggeriet i alt væsentligt var færdigt, men som derefter forholdt  

 sig meget passiv og overlod arbejde, som han selv skulle udføre til  

 klageren.
 Vedrørende tilskrivning af renter har klageren  

 gjort gældende, at den nedlagte rentepåstand er i  

 overensstemmelse med rådgiveraftalens pkt. 10 om forfaldstider og  

 renteberegning.
 Indklagede har gjort følgende gældende  

 for sin påstand:
 Honorarreduktion vedrørende bortsparede  

 arbejder.
Klageren har fra begyndelsen været klar over, at projekteringen var  

 urealistisk, og at bortsparelser af projekterede arbejder ville forekomme.  

 Han har tillige som professionel rådgiver i byfornyelsessager  

 været klar over, at den afsatte ramme til uforudsete udgifter var alt  

 for lav.
Det har derfor været helt uforsvarligt at råde  

 indklagede til at projektere i det omfang, det er sket.
Det er som  

 følge heraf ubegrundet at kræve projekteringshonorar af  

 bortsparede dele af arbejdet.
Hertil kommer, at rådgiverhonoraret  

 ifølge kontrakten skal beregnes af håndværkerudgifterne og  

 ikke af de projekterede håndværkerudgifter.
 Honorarreduktion på grund af budgetoverskridelse.
Det fastholdes, at der har foreligget overskridelse af budgettet.
Det af  

 kommunen bevilligede støtteberettigede beløb udgjorde  

 14.678.565 kr., og de samlede omkostninger ved byfornyelsen udgjorde  

 15.776.446 kr.
Hertil skal yderligere lægges 86.791 kr. som  

 entreprenøren ved voldgiftskendelse har fået tilkendt for  

 ekstraarbejder samt det under denne sag indtalte krav på 276.791 kr.,  

 hvis klageren får medhold i dette.
Byggesagens udgifter udgør  

 herefter i alt 16.140.208 kr. svarende til en overskridelse af budgettet  

 på 1.416.643 kr.
Stigning af byggeomkostninger på grund af  

 indeksregulering bør for en professionel byggerådgiver  

 være påregnelig.
Det må antages, at denne budgetpost er  

 glemt.
De store meromkostninger som følge af svampeangreb var nok  

 uforudsigelige, men burde have været medregnet i de løbende  

 budgetter.
Klageren har ganske vist gjort opmærksom på, at beløbet  

 til uforudsete udgifter var stramt, men har rådet indklagede til at  

 løbe risikon, selvom han vidste, at indklagede lagde meget stor  

 vægt på, at budgetrammen ikke blev overskredet, idet dette ville  

 bevirke, at mange af beboerne ville være ude af stand til at betale de  

 forøgede låneydelser.
Klageren har ikke magtet at styre  

 entreprenørudgifterne og må derfor gøres ansvarlig for,  

 at budgettet blev overskredet, selvom overskridelsen ikke måtte have  

 påført indklagede økonomisk tab.
Dette bør  

 medføre, at der ikke skal betales honorar til klageren for den del af  

 håndværkerudgifterne, som overskrider det budgetterede.
De  

 samlede håndværkerudgifter udgør 11.804.401 kr., og da det  

 senest opgjorte beløb i klagerens budget er 11.028.484 kr., foreligger  

 der en overskridelse på 775.917 kr.
Da indklagede højst har  

 villet acceptere en overskridelse på 180.000 kr., bør klagerens  

 honorar herefter reduceres med 15 % af 595.417 kr., hvilket udgør  

 89.388 kr.
 Erstatningskrav for rentetab.
Byggeriet var færdigt den 30.12.1994, hvilket er godkendt af  

 kommunen.
Der er derfor ingen acceptabel forklaring på, at kommunens  

 godkendelse på skæringstidspunkt, som danner grundlag for  

 acontobelåning først er fremkommet den 27.4.1995.
Færdigmeldingen burde have været fremsendt primo januar, og  

 acontobelåning kunne herefter have fundet sted pr. 1.2.1995. Der blev  

 først den 20.3.1995 fremsendt en færdigmelding fra klageren, men  

 den var ufyldestgørende.
Indklagedes juridiske rådgiver skal  

 sørge for belåningens gennemførelse, men dette kan ikke  

 ske, før der foreligger en færdigmelding fra klageren, som er  

 den eneste, der kan færdigmelde byggeriet.
Idet lånene i hvert  

 fald ikke kunne være hjemtaget før 1.5.1995, har dette  

 forløb, som klageren alene bærer ansvaret for,  

 påført indklagede et rentetab for tidsrummet fra 1.2 til  

 1.5.1995 beregnet til 248.188,83 kr.
Beregningen, som klageren ikke har  

 protesteret imod, må lægges til grund.
 Den subsidiære påstand vedrørende  

 renteberegning.
Rådgiverkontraktens bestemmelse om forfaldstider er isoleret set  

 meningsløs, idet det ikke kan ses, hvornår den ene forfaldstid  

 er gældende fremfor den anden.
Eftersom honorar ikke kan kræves  

 forudbetalt, vil et honorarkrav altid vedrøre den forudgående  

 måned og således højst kunne have 10 løbedage.  

 Bestemmelsen må ses i sammenhæng med kontraktens umiddelbart  

 foregående bestemmelse, hvorefter honoraret opkræves aconto  

 månedsvis under projekteringen.
Bestemmelsen om 10 dages forfaldstid  

 efter udløb af den måned kravet vedrører, angår  

 derfor krav under projekteringsfasen, som jo kan forudberegnes.
På  

 senere tidspunkter i byggeriet kan faktureringstidspunktet ikke forudses, og  

 derfor gælder 30 løbedage for sådanne krav.
Som  

 følge heraf må renter beregnes som anført i indklagedes  

 subsidiære påstand.
 Voldgiftsrettens bemærkninger:
Det må som udgangspunkt med støtte i ABR 89 pkt. 7.2.1  

 antages, at der i en situation som den foreliggende, hvor klageren har  

 udført projektering af arbejder omfattet af en indgået  

 entreprisekontrakt, tilkommer ham honorar for projekteringsarbejdet,  

 også vedrørende den del af entreprisen, der er bortsparet i  

 byggeperioden.
Herefter, og idet det ikke findes godtgjort, at projekteringen  

 af de senere bortsparede dele af entreprisen skulle være udført  

 mod indklagedes ønske, findes der ikke grundlag for at lade denne del  

 af klagerens honorar bortfalde.
Det er ubestridt, at det ikke er aftalt, at klageren har afgivet garanti  

 for, at byggesagens budget ville blive overholdt, ligesom der ikke i  

 rådgivningsaftalen er anført bestemmelser om retsvirkninger af  

 en budgetoverskridelse.
Det må lægges til grund, at der ikke ved  

 en eventuel budgetoverskridelse er påført indklagede tab,  

 hvorefter der ikke på et erstatningsretligt grundlag kan ske reduktion  

 af klagerens honorar som følge af overskridelsen.
Der kan heller ikke  

 gives indklagede medhold i, at der ikke skulle tilkomme klageren honorar af  

 det beløb, som udgør en eventuel overskridelse af budgettet som  

 følge af de synspunkter af pønal eller rimelighedsmæssig  

 karakter, som indklagede har fremført.
Herefter finder Voldgiftsretten  

 ikke, at klagerens honorar af denne grund skal reduceres.
Indklagede, der har rejst erstatningskrav for rentetab som følge af  

 forsinket færdigmelding, har bevisbyrden for, at denne forsinkelse  

 skyldes klagerens forhold.
Der er under bevisførelsen både  

 fremkommet oplysninger om, at årsagen til forsinkelsen skyldes  

 forsømmelser hos klageren og hos indklagedes advokat, hvorfor der ikke  

 er skabt den fornødne klarhed herom.
Indklagede findes derfor ikke at  

 have ført det fornødne bevis for, at forsinkelsen udelukkende  

 eller i væsentlig grad kan henføres til klagerens adfærd.  

 Herefter tages indklagedes erstatningskrav ikke til følge.
Efter det anførte tages klagerens betalingspåstand i det hele  

 til følge.
Efter rådgivningsaftalens pkt. 10 er forfaldsdage for  

 klagerens honorar fastsat forud, og bestemmelsen må forstås  

 således, at acontoopkrævninger skal betales 10 dage efter  

 afslutning af den måned, som opkrævningen vedrører, og  

 fakturaer i øvrigt 30 dage fra fakturadato.
Ifølge samme  

 bestemmelse beregnes renter efter rentelovens regler.
Rente skal herefter i  

 medfør af rentelovens § 3, stk. 1, betales fra ovennævnte  

 forfaldsdage, idet dog forrentning af 13.018,68 kr. først sker fra den  

 10.2.1998 i overensstemmelse med klagerens påstand.
 THI BESTEMMES:
Indklagede skal til klageren betale 276.971,64 kr. med tillæg af  

 procesrente A   f 38.413,80 kr. fra den 10.1.1995, af 12.338,56 kr. fra den 10.2.1995, af 82.098,56 kr. fra den 30.4.1995, af 131.102,04 kr. fra den 30.4.1995 og af 13.018,68 kr. fra den 10.2.1998.
 Indklagede skal i sagsomkostninger til klagere betale 26.000 kr.
 De omkostninger, der er forbundet med voldgiftsrettens behandling af  

 sagen, skal i det hele betales af indklagede.
 Kendelsen skal opfyldes inden 14 dage efter dens modtagelse.
