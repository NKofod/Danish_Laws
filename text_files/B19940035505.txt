 I medfør af § 1, stk. 4 i lov nr. 97 af 9. februar 1994 om  

 foranstaltninger mod alkoholmisbrug fastsættes følgende forretningsorden for  

 Alkoholpolitisk Kontaktudvalg:
§ 1.  Kontaktudvalget holder møde mindst 2 gange  

 årligt.
Formanden indkalder til møde normalt med mindst 21 dages varsel.
§ 2.  Formanden fastsætter dagsordenen ved  

 indkaldelsen til mødet. Ønsker et medlem en sag optaget på dagsordenen for et  

 møde, skal skriftlig meddelelse herom tilstilles sekretariatet senest 14 dage  

 inden mødet.
Endelig dagsorden udsendes i så fald senest 8 dage forud for  

 mødet.
§ 3.  Formanden, i formandens fravær den formanden  

 bemyndiger hertil, leder mødet.
Formanden afgør alle spørgsmål om  

 forhandlingernes ledelse.
Formanden formulerer de spørgsmål, om hvilke der i  

 givet fald skal stemmes.
§ 4.  Kontaktudvalget er beslutningsdygtigt, når  

 formanden, i formandens fravær den formanden bemyndiger hertil, og mindst  

 halvdelen af Kontaktudvalgets øvrige medlemmer er til stede.
Stemme kan kun  

 afgives af tilstedeværende medlemmmer.
Rådet træffer beslutning ved  

 almindelig stemmeflerhed.
I tilfælde af stemmelighed er formandens stemme  

 udslagsgivende.
 § 5.  Formanden kan indbyde andre end Kontaktudvalgets  

 medlemmer til at deltage i et møde med henblik på sagernes oplysning og den  

 sekretariatsmæssige betjening.
 § 6.  Sundhedsministeriets departement varetager  

 Kontaktudvalgets sekretariatsfunktioner.
§ 7.  Sekretariatet udfærdiger referat af  

 Kontaktudvalgets beslutninger.
Ethvert medlem kan forlange at få sin  

 afvigende mening tilført referatet.
Referatet forelægges for formanden, inden  

 det udsendes til medlemmernes godkendelse.
Referatet betragtes som godkendt,  

 såfremt der ikke er gjort indsigelse herimod inden 14 dage efter udsendelsen.
