En buschauffør påkørte i forbindelse med venstresvingning i et  

 lysreguleret kryds en fodgænger i et fodgængerfelt.
Fodgængerne afgik ved  

 døden dagen efter påkørslen.
Dødsårsagen blev i dødsattesten, som blev  

 udstedt efter afholdelse af medico-legalt ligsyn, angivet som svære  

 kraniehjernelæsioner og følgerne heraf.
Efter ligsynet blev der foretaget  

 obduktion, og i forbindelse hermed udtaget blodprøve.
Under den efterfølgende straffesag blev chaufføren dømt for uagtsomt  

 manddrab og for overtrædelse af færdselsloven.
I dommen blev det pålagt ham  

 at betale sagens omkostninger.
Politiet afkrævede herefter chaufføren  

 udgifterne i forbindelse med ligsynet og obduktionen m.v.
Chaufføren nægtede  

 at betale, da udgifterne ikke kunne anses som »nødvendige  

 udgifter«, som var medgået til sagens behandling, jfr. retsplejelovens §  

 1008, stk. 1.
 Chaufføren blev i 1. instans under en særskilt sag om spørgsmålet pålagt  

 at betale samtlige afkrævede beløb, men fik ved Østre landsrets kendelse af  

 26. juni 1978 (ØL 9. afdeling nr. 193/1978) medhold for så vidt angik  

 udgifterne til obduktionen og til analysen af den ved obduktionen udtagne  

 blodprøve. Østre landsret lagde herved vægt på, at det efter  

 tilvejebringelsen af den medico-legale dødsattest ikke fandtes at have været  

 nødvendigt at foretage obduktion af hensyn til afgørelsen af straffesagen.
Østre landsrets afgørelse, der er i overensstemmelse med ældre praksis,  

 jfr.
UfR 1964.676 (Ø), blev forelagt mig med henblik på anke, men  

 Justitsministeriet tiltrådte min indstilling om, at sagen ikke burde  

 indbringes for Højesteret.
 Per Lindegaard.
