Bekendtgørelse om tilskud til  

 lægivende og biotopforbedrende  

 beplantninger (læplantningsordningen) I medfør af § 2, stk. 2, jf. stk. 1, nr. 4, litra c, § 3, § 16,  

 stk. 1, § 18, stk. 1 og 4, § 19, stk. 1 og 2, § 20, stk. 1, § 22, § 24, stk.  

 1, § 25, stk. 1 og 2, § 26, stk. 2 og 3, og § 27, i lov nr. 338 af 17. maj  

 2000 om støtte til udvikling af landdistrikterne  

 (landdistriktsstøtteloven), § 1, stk. 2, i lov nr. 571 af 19. december  

 1985, forvaltningsloven, og § 1, stk. 3, i lov nr. 572 af 19. december 1985  

 om offentlighed i forvaltningen, fastsættes:
Kapitel 1 Ordningens indhold § 1. Tilsagn om tilskud kan ydes til nyanlæg  

 og udskiftning af lægivende og biotopforbedrende  

 beplantninger.Beplantningerne kan desuden anlægges omkring tekniske  

 anlæg.
 § 2. Lægivende og biotopforbedrende  

 beplantninger er beplantninger, der anlægges med det formål at  

 give læ for jordbrugsarealer og/eller virke som forbindelseslinier i  

 landskabet og øge andelen af småbiotoper på  

 jordbrugsbedrifter.
 § 3. Tilsagn om tilskud  til  

 et beplantningsprojekt kan inden for de på de årlige finanslove  

 afsatte rammer efter ansøgning ydes til ejere eller forpagtere, der  

 anlægger:
1)	hegn, som er sammenhængende beplantninger af træer eller  

 buske bestående af mindst 75 pct. løvfældende planter med  

 1-7 planterækker og ikke er over 10 meter brede, og/eller 2)	småbeplantninger, som er bevoksninger på mindre end 0,5  

 ha eller under 20 meter brede og bestående af mindst 75 pct.  

 løvfældende planter.
 Stk. 2. Ejere og/eller forpagtere kan lade et  

 plantningslaug under Landsforeningen De Danske Plantningsforeninger  

 forestå beplantningsprojektet.
 Stk. 3. Betingelsen om procentuel andel af  

 løvfældende træer, jf. stk. 1, kan frafaldes i  

 særlige tilfælde, hvor kulturhistoriske og/eller  

 landskabsmæssige hensyn tilsiger det.
Kapitel 2 Administration Myndigheder § 4. Landsforeningen De Danske  

 Plantningsforeninger træffer afgørelse efter denne  

 bekendtgørelse, jf. dog stk. 2.
 Stk. 2. Direktoratet for FødevareErhverv  

 træffer afgørelse om:
1)	fordeling af tilskudsmidler på de i §§ 1 og 3 nævnte  

 områder, herunder fordeling af tilskudsmidlerne mellem  

 beplantningsprojekter, der forestås af ejeren/forpagteren selv, og  

 beplantningsprojekter, der forestås af et plantningslaug, 2)	Landsforeningen De Danske Plantningsforeningers  

 administrationsbudget, 3)	godkendelse af vedtægter og forretningsorden for  

 Landsforeningen De Danske Plantningsforeninger, og 4)	udelukkelse fra de i § 25 nævnte tilskudsordninger og  

 tilkendegivelse af bødeforelæg ved overtrædelse af  

 betingelser for tilskud, jf. § 28.
 § 5. Direktoratet for FødevareErhverv  

 fører tilsyn med Landsforeningen De Danske Plantningsforeningers  

 administration af tilskudsordningen.
 Stk. 2. De nærmere bestemmelser for Landsforeningen  

 De Danske Plantningsforeningers deltagelse i administrationen af  

 tilskudsordningen fastlægges i aftale mellem Landsforeningen De Danske  

 Plantningsforeninger og Direktoratet for FødevareErhverv.
 Stk. 3. Landsforeningen De Danske Plantningsforeninger er  

 ved sin deltagelse i administrationen af tilskudsordningen omfattet af  

 forvaltningsloven og lov om offentlighed i forvaltningen.
 § 6. Landsforeningen De Danske  

 Plantningsforeninger foretager kontrol i forbindelse med sagsbehandling og  

 udbetaling.
 Stk. 2. Plantedirektoratet forestår den fysiske  

 kontrol.
 Stk. 3. Direktoratet for FødevareErhverv foretager  

 efterfølgende kontrol.
 Stk. 4. Til brug for den i stk. 1-3 nævnte kontrol  

 indhentes fornødne oplysninger fra andre myndigheder.
 Stk. 5. De kontrollerende myndigheder udøver de i  

 landdistriktsstøttelovens § 20, stk. 2 og 3, jf. lovens § 2, stk. 1,  

 nr. 4, litra c, nævnte beføjelser.
Ansøgning § 7. Ansøgning om tilsagn om tilskud til  

 lægivende og biotopforbedrende beplantninger indgives til  

 Landsforeningen De Danske Plantningsforeninger på skemaer, der  

 fås ved henvendelse til Landsforeningen De Danske Plantningsforeninger,  

 Landbocentret, Hjortsvangen 3, 7323 Give, tlf. 79 71 71 71.
 Stk. 2. Ansøgning skal være Landsforeningen  

 De Danske Plantningsforeninger i hænde senest den 1. december i det  

 pågældende finansår.
 § 8. Hvis ansøgningen kan  

 imødekommes, jf. dog § 9, giver Landsforeningen De Danske  

 Plantningsforeninger tilsagn om tilskud.
§ 9. Hvis de ansøgte beløb  

 overstiger finanslovens beløbsramme og Direktoratet for  

 FødevareErhvervs fordeling af tilskudsmidler i henhold til § 4, stk.  

 2, nr. 1, sker meddelelse om tilsagn 1)	til beplantningsprojekter, der forestås af ejeren eller  

 forpagteren selv, på grundlag af tidspunktet for modtagelse af  

 ansøgningen i Landsforeningen De Danske Plantningsforeninger,  

 således at tidligere modtagne ansøgninger går forud for  

 senere, og 2)	til beplantningsprojekter, der forestås af et plantningslaug,  

 jf. § 3, stk. 2, efter en prioritering foretaget af Landsforeningen De Danske  

 Plantningsforeninger.
Kapitel 3 Betingelser for tilskud § 10. Beplantningsprojektet skal senest være  

 afsluttet inden udløbet af de første 3  

 vækstsæsoner.
 Stk. 2. I tilsagn om tilskud fastsættes en frist  

 for beplantningsprojektets påbegyndelse og afslutning.
 § 11. Beplantningerne skal opretholdes i mindst 15  

 år.
 § 12. Der skal ved placering af beplantningerne  

 tages hensyn til de planlægningsmæssige, fredningsmæssige,  

 miljø- og naturmæssige, kulturhistoriske og  

 landskabsmæssige interesser.
 § 13. I tilsagn om tilskud kan fastsættes  

 nærmere betingelser for beplantningsprojektets gennemførelse,  

 herunder det maksimale tilskudsgrundlag pr. plante, og at beplantningerne  

 sker i overensstemmelse med kapitel 1 i lov om læhegn og tilskud til  

 læplantning og anden lovgivning for det pågældende  

 areal.
§ 14. Tilskud kan ikke ydes til beplantninger  

 på arealer, der tilhører staten, kommuner, kirker og  

 præsteembeder.
Endvidere kan der ikke ydes tilskud til beplantninger,  

 der er påbudt af en offentlig myndighed, eller af en offentlig  

 myndighed er stillet som vilkår for en tilladelse, eller som tjener til  

 opfyldelse af krav, der fremgår af anden lovgivning.
 § 15. Tilskud til en forpagter er betinget af  

 ejers skriftlige accept af at ville indtræde i de vilkår, som  

 følger af tilsagnet om tilskud til forpagteren, hvis  

 forpagtningsforholdet ophører.
Kapitel 4 Tilskud til beplantningsprojekter § 16. I lægivende og biotopforbedrende  

 beplantninger med tilskud skal anvendes de i bilag 1 nævnte plantearter  

 og provenienser.
 Stk. 2. Leverandører af planter til  

 lægivende og biotopforbedrende beplantninger med tilskud skal  

 være momsregistrerede samt opfylde Fødevareministeriets  

 bestemmelser om herkomst- og sundhedskontrol.
 § 17. Tilskudsgrundlaget omfatter  

 anlægsomkostninger, dvs. dokumenterede udgifter til:
1)	projektering, 2)	rydning af eventuelle gamle beplantninger, 3)	jordbearbejdning, 4)	planter, 5)	plantning, 6)	renholdelse i op til 3 vækstsæsoner, og 7)	eventuel efterplantning og renholdelse i forbindelse med  

 afleveringsforretning.
 Stk. 2. Tilskudsgrundlaget omfatter ikke:
1)	moms, 2)	administrationsomkostninger i forbindelse med  

 beplantningsprojektet, 3)	værdien af eget arbejde, 4)	udgifter ved brug af egne maskiner og redskaber m.v., og 5)	udgifter til fremskaffelse af tilladelser og anden  

 dokumentation.
 Stk. 3. I de i § 3, stk. 2, nævnte tilfælde  

 opgøres tilskudsgrundlaget særskilt for den enkelte  

 tilskudsmodtager i beplantningsprojektet.
 § 18. Tilskuddet udgør 40 pct. af  

 tilskudsgrundlaget, jf. § 17.
 Stk. 2. Tilskuddet nedsættes, hvis der til det  

 pågældende beplantningsprojekt ydes andre offentlige tilskud,  

 således at det samlede offentlige tilskud ikke overstiger det maksimale  

 tilskud, der er fastsat i stk. 1.
Kapitel 5 Udbetaling af tilskud § 19. Senest 3 måneder efter afslutningen af  

 det i tilsagnet godkendte beplantningsprojekt skal dette meddeles  

 Landsforeningen De Danske Plantningsforeninger.
Samtidig indgives  

 udbetalingsanmodning og dokumentation for de afholdte, tilskudsberettigede  

 udgifter, jf. § 17. Landsforeningen De Danske Plantningsforeninger udbetaler  

 herefter tilskuddet til tilskudsmodtager eller dennes  

 repræsentant.
 Stk. 2. Tilskuddet kan dog efter anmodning herom  

 udbetales i to rater, således at 1. rate udbetales i kalenderåret  

 efter projektets påbegyndelse, jf. § 10, stk 2, og 2. rate udbetales  

 efter projektets afslutning, jf. stk. 1.
 § 20. Det er en betingelse for udbetaling af  

 tilskud, at tilskudsmodtager anviser en konto i et pengeinstitut, hvortil  

 tilskuddet kan overføres.
Kapitel 6 Bortfald af tilsagn og tilbagebetaling af tilskud § 21. Tilsagn om tilskud bortfalder helt eller  

 delvist, hvis:
1)	ansøger har afgivet urigtige eller vildledende oplysninger  

 eller har fortiet oplysninger af betydning for sagens afgørelse, 2)	tilskudsmodtager tilsidesætter sine pligter efter  

 landdistriktsstøttelovens § 20, stk. 3, jf. lovens § 3, stk. 1, nr.  

 3, 3)	beplantningen lider af væsentlige fejl og mangler, 4)	beplantningsprojektet ikke gennemføres i overensstemmelse med  

 tilsagnets betingelser, 5)	tilskudsmodtager ikke opfylder sin opretholdelsespligt efter §  

 11, 6)	tilskudsmodtager ikke opfylder sin underretningspligt efter § 24,  

 eller 7)	betingelserne for tilskud ikke opfyldes.
 § 22. I de i § 21 nævnte tilfælde kan  

 Landsforeningen De Danske Plantningsforeninger bestemme, at udbetalte tilskud  

 helt eller delvist skal tilbagebetales med tillæg af renter, som  

 beregnes for det tidsrum, der forløber mellem meddelelsen om  

 tilbagebetalingspligten til tilskudsmodtageren og til tilbagebetaling sker,  

 og med den rentesats, der er fastsat i renteloven.
Stk. 2. Stk. 1 finder normalt ikke anvendelse i  

 tilfælde af force majeure, herunder navnlig 1)	tilskudsmodtagerens død, 2)	tilskudsmodtagerens langvarige uarbejdsdygtighed, 3)	ekspropriation af en væsentlig del af bedriftens areal, der er  

 omfattet af tilsagn om tilskud, hvis en sådan ekspropriation ikke kunne  

 forudses på tidspunktet for meddelelse af tilsagn om tilskud, eller 4)	en alvorlig naturkatastrofe, som i væsentlig grad rammer den  

 del af bedriften, der er omfattet af tilsagn om tilskud.
§ 23. Ændres ejerforholdene for hele eller  

 dele af det areal, der er omfattet af tilsagn om tilskud, inden 15 år  

 efter beplantningens etablering, forbliver tilskudsmodtageren ansvarlig for,  

 at tilsagnets forpligtelser overholdes.
Rettigheder og forpligtelser, jf. 1.  

 pkt., kan overdrages til en ny ejer.
 Stk. 2. Ophører et forpagtningsforhold, hvor  

 forpagteren har fået tilsagn om tilskud, indtræder ejeren i  

 forpagterens rettigheder og forpligtelser efter tilsagnet, jf. § 15.
Kapitel 7 Underretningspligt § 24. Tilskudsmodtageren er forpligtet til uden  

 ugrundet ophold skriftligt at give Landsforeningen De Danske  

 Plantningsforeninger meddelelse om forhold, der kan medføre bortfald  

 af tilsagn eller tilbagebetaling af tilskud.
 Stk. 2. Hvis tilskudsmodtager ønsker at  

 påberåbe sig de i § 22, stk. 2, nævnte tilfælde af  

 force majeure, er tilskudsmodtageren forpligtet til skriftligt at give  

 Landsforeningen De Danske Plantningsforeninger meddelelse herom samt indsende  

 fyldestgørende bevismateriale, senest 10 arbejdsdage efter det  

 tidspunkt, hvor tilskudsmodtageren er i stand til at gøre det.
Kapitel 8 Udelukkelse § 25. En ansøger udelukkes fra at  

 ansøge om tilskud efter denne bekendtgørelse, hvis  

 ansøger med forsæt eller ved grov uagtsomhed har afgivet  

 urigtige oplysninger af betydning for modtagelse af tilskud efter denne  

 bekendtgørelse, efter bekendtgørelse om tilskud til fremme af  

 tilpasningen og udviklingen af landdistrikterne (Artikel 33-ordningen), efter  

 kapitel 2 i bekendtgørelse om tilskud til økologisk  

 jordbrugsproduktion m.v. eller efter kapitel 20 i bekendtgørelse om  

 tilskud til miljøvenlige jordbrugsforanstaltninger.
 Stk. 2. Udelukkelsen sker for det pågældende  

 kalenderår, hvis der er tale om grov uagtsomhed, medens udelukkelsen  

 også sker for det følgende år, hvis de urigtige  

 oplysninger er afgivet med forsæt.
Kapitel 9 Forenelighed og sammenhæng § 26. Der kan ikke samtidig ydes støtte til  

 en og samme foranstaltning i henhold til Rådets forordning (EF) nr.  

 1257/1999 om støtte til udvikling af landdistrikterne fra Den  

 Europæiske Udviklings- og Garantifond for Landbruget (EUGFL) og om  

 ændring og ophævelse af visse forordninger og i henhold til andre  

 fællesskabsstøtteordninger.
Stk. 2. Støtte til flere foranstaltninger i  

 henhold til den i stk. 1 nævnte forordning kan kun kombineres, hvis  

 foranstaltningerne hænger sammen og er indbyrdes forenelige.
Hvis det  

 er nødvendigt, justeres støtteniveauet.
Kapitel 10 Klageadgang § 27. Landsforeningen De Danske  

 Plantningsforeningers afgørelser kan af den, som afgørelsen er  

 rettet til, påklages til Direktoratet for FødevareErhverv.  

 Klagefristen er 4 uger fra den dag, afgørelsen er meddelt den  

 pågældende.
 Stk. 2. Direktoratet for FødevareErhvervs  

 afgørelser i medfør af stk. 1 kan ikke indbringes for anden  

 administrativ myndighed.
Stk. 3. Afgørelser truffet af Direktoratet for  

 FødevareErhverv i medfør af § 4, stk. 2, nr. 4, kan af den, som  

 afgørelsen er rettet til, indbringes for Ministeriet for  

 Fødevarer, Landbrug og Fiskeri inden 4 uger efter, at  

 afgørelsen er meddelt den pågældende.
Klagen skal  

 indsendes til Direktoratet for FødevareErhverv.
 Stk. 4. Direktoratet for FødevareErhverv kan  

 genoptage en sag, jf. stk. 3, og ændre en afgørelse, efter at  

 der er indgivet klage.
Kapitel 11 Straffebestemmelser § 28. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 landdistriktsstøtteloven eller de i medfør af nævnte lov  

 fastsatte regler, afgiver urigtige eller vildledende oplysninger eller  

 fortier oplysninger af betydning for afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til  

 landdistriktsstøtteloven eller denne bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 eller beplantningsprojektet efter landdistriktsstøttelovens § 20, stk.  

 2, eller 6)	undlader at udlevere eller indsende materiale eller at yde  

 kontrolmyndigheden bistand efter landdistriktsstøttelovens § 20, stk.  

 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af  

 landdistriktsstøtteloven eller denne bekendtgørelse.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 12 Ikrafttrædelse § 29. Bekendtgørelsen træder i kraft  

 den 1. februar 2003.
Stk. 2. Bekendtgørelse nr. 842 af 21. september  

 2001 om tilskud til lægivende og biotopforbedrende beplantninger  

 ophæves.
Bekendtgørelsen finder dog fortsat anvendelse for de  

 ansøgninger, der er modtaget i Landsforeningen De Danske  

 Plantningsforeninger inden nærværende bekendtgørelses  

 ikrafttræden.
Ministeriet for Fødevarer, Landbrug og  

 Fiskeri, den 12. december 2002 Mariann Fischer Boel /Søren Sørensen Bilag 1 Planteliste Navn Max. alder Højde cm.
Minimum rodhalsdiameter i mm ved Min.
 Max.
Min. højde Max. højde Picea glauca Hvidgran 2/2 20-40 40-60 5 9 Picea sitchensis Sitkagran 2/2 20-40 40-60 5 9 Pinus nigra Østrigsk fyr 2/2 10-20 20-40 5 7 Pinus sylvestris Skovfyr 2/2 10-20 20-40 5 7 Acer campestre (DK) Navr 1/2 30-50 50-80 5 9 Acer platanoides (DK) Spidsløn 1/2 40-60 60-100 6 11 Acer pseudoplatanus (DK) Ær 1/2 40-60 60-100 6 11 Alnus glutinosa Rødel 1/2 40-60 60-100 6 11 Alnus incana Gråel 1/2 40-60 60-100 6 11 Alnus viridis Grønel 1/2 40-60 60-100 5 11 Amelanchier sp.
Bærmispel 1/2 30-50 50-80 5 9 Betula pubescens Dunbirk 1/2 40-60 60-100 6 11 Carpinus betulus (DK) Avnbøg 1/2 40-60 60-100 6 11 Cornus sanguinea Rød kornel 1/1 30-50 50-80 5 9 Corylus avellana (DK) Hassel 1/2 30-50 50-80 5 9 Crataegus monogyna (DK) Hvidtjørn, engr.
1/2 40-60 60-100 6 11 Fagus sylvestris Bøg 2/2 30-50 50-80 6 9 Fraxinus excelsior Ask 1/2 40-60 60-100 6 11 Hippophae rhamnoides (DK) Sandtorn 1/2 30-50 50-80 5 9 Ligustrum vulgare Liguster 0/1/2 30-50 50-80 5 9 Lonicera ledebourii Gedeblad, Kalif.
