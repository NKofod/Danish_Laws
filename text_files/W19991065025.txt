Kendelse fra Pressenævnet i sag nr.  

 116/1999 Freelance-journalist [K] har klaget til Pressenævnet  

 over, at bladet Frihed ikke har bragt et genmæle i anledning af et  

 diagram bragt i en udateret særudgave af bladet.
 Bladet har oplyst, at særudgaven udkom den 1. juli  

 1999.
 Bladet bragte på side 2 følgende diagram  

 under overskriften STASI:
[diagram udeladt i Retsinformation] Klageren har den 11. august 1999 anmodet bladet om at  

 bringe følgende genmæle:
 "I den seneste særudgave af FRIHED var der på  

 side 2 optrykt et diagram, hvoraf det fremgår, at freelance-journalist  

 sættes i forbindelse med  Walther  Heynowski, HVA/Stasis  

 udenlandsafdeling.
 Det skal hermed oplyses, at [K] ikke har nogen forbindelse  

 til Stasi eller styret i det tidligere Østtyskland, eller nogen anden  

 form for politisk baggrund.
Fejlen beklages." Bladet har den 9. september 1999 svaret  

 følgende:
 "I forlængelse af dit brev af d. 11. august kan jeg  

 oplyse, at vi vil tage dit genmæle i betragtning ved udsendelsen af den  

 næste udgave af Frihed.
Som du ved, udkommer Frihed ikke med ganske fastlagte  

 intervaller, så jeg kan ikke i øjeblikket give nogen  

 nøjagtig dato for, hvornår næste nummer af bladet vil  

 udkomme, men det vil naturligvis blive sendt til dig, så snart det er  

 på gaden." Klageren har anført, at han må betragte dette  

 svar som et afslag på at trykke hans genmæle.
Klageren har videre anført, at der efter  

 særudgaven af bladet er udgivet en "speciel udgave" af bladet.
Denne  

 udgave beskæftigede sig med nogle af de samme emner som  

 særudgaven, men klagerens genmæle var ikke optrykt deri.
 Bladet har i en udtalelse anført, at genmælet  

 vil blive trykt i det førstkommende nummer af bladet, og at klageren  

 ikke på noget tidspunkt har fået at vide, at hans genmæle  

 var afvist.
 Bladet har videre anført, at bladet udsendes mellem  

 2 og 4 gange om året, at der ikke er udsendt særudgaver eller  

 lignende efter det blad, der blev udsendt den 1. juli 1999, og at næste  

 udgave er planlagt til at gå i trykken i starten af oktober.
 Bladet har endelig anført, at bladets  

 særudgave havde et oplag på 6.000 eksemplarer, mens de  

 almindelige udgaver har et oplag på 35.000 eksemplarer.
Pressenævnet har via bladets hjemmeside på  

 internettet konstateret, at der er udgivet en speciel udgave af bladet.
Denne  

 er   ligesom den påklagede "særudgave"   udateret.
Det  

 fremgår imidlertid af indholdet af den specielle udgave, at denne er  

 udgivet før "særudgaven".
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Erling Fugl.
 Pressenævnet udtaler:
 Pressenævnet finder ikke grundlag for at konstatere,  

 at der efter bladets særudgave er blevet udsendt hverken ordinære  

 udgaver eller særudgaver af bladet Frihed.
 Herefter og da bladet har tilkendegivet, at man vil bringe  

 klagerens genmæle i førstkommende udgave af bladet, finder  

 nævnet ikke grundlag for at udtale kritik af bladet.
 Afsagt den 13. oktober 1999.
