(Til statsamterne) Det meddeles herved, at der efter aftale mellem indenrigsministeriet og  

 rigspolitichefen er gennemført en ordning, hvorefter der fremtidig fra det  

 centrale personregister (CPR) løbende leveres meddelelse til  

 rigsregistraturen om samtlige navneændringer.
 Pligten til at afgive indberetning til rigsregistraturen om navneændringer  

 for personer over 15 år, jfr. § 8 i justitsministeriets cirkulære nr. 30 af  

 1. marts 1982 om udfærdigelse af navnebeviser og i § 33, stk. 1, nr. 6, i  

 justitsministeriets cirkulære nr. 59 af 24. marts 1976 om bortadoption, er  

 hermed bortfaldet.
 Indberetningsblanket CPR-N 1 vil ved kommende genoptryk blive ændret i  

 overensstemmelse hermed.
Justitsministeriet, familieretsdirektoratet, den 13. juli 1983 P.M.V.
