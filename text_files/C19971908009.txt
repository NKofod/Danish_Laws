Lovens hovedregel er, at årslønnen fastsættes til skadelidtes samlede  

 arbejdsfortjeneste incl. naturalydelser i året før arbejdsskaden.
Kun når  

 særlige ansættelsesforhold gør sig gældende, eller når skadelidte ikke har  

 været beskæftiget hos arbejdsgiveren til samme løn i hele det foregående år,  

 fastsættes årslønnen efter skøn.
Der henvises i øvrigt til styrelsens  

 vejledning fra december 1992 om årslønsfastsættelse.
 Årslønnen fastsat efter nedenstående regler må aldrig overstige det  

 løntalsregulerende maksimumbeløb (305.000 kr.) og afrundes altid til nærmeste  

 med 1.000 delelige kronebeløb.
 1. Værdien af kost og logi.
 Værdien af kost og logi er fastsat til 23.400 kr., jf.  

 Arbejdsskadestyrelsens bekendtgørelser nr. 920 af 21. oktober 1996 og nr. 995  

 af 26. november 1996. Værdien af kosten alene udgør 52 kr. pr. dag, og  

 værdien af fribolig alene fastsættes efter den lejeværdi, boligen har det  

 pågældende sted.
2. Unge mennesker og personer under uddannelse.
Som udgangspunkt benyttes skadelidtes alder på afgørelsestidspunktet.
Hvis  

 erstatningen udbetales i form af en løbende ydelse, benyttes skadelidtes  

 alder på tidspunktet for ydelsens begyndelse.
 Hvis skadelidte er 16 år eller derunder, fastsættes årslønnen til den  

 løntalsregulerede minimumsårsløn (113.000 kr.).
 Hvis skadelidte er mellem 17 og 20 år, beregnes årslønnen på følgende  

 måde:
minimumsårsløn +  (alder-16)/5  x (forventet årsløn som 21-årig -  

 minimumsårsløn) og afrundes til nærmeste med 1000 delelige kronebeløb.
 Den forventede årsløn som 21-årig fastsættes efter forholdene på  

 arbejdsskadens tidspunkt.
 Eksempel:
Årslønnen som 21-årig 305.000 250.000 217.000 190.000 160.000 Alder 16 år 113.000 113.000 113.000 113.000 113.000 17 år 151.000 140.000 134.000 128.000 122.000 18 år 190.000 168.000 154.000 144.000 132.000 19 år 228.000 195.000 175.000 159.000 141.000 20 år 267.000 223.000 195.000 175.000 151.000 Årslønnen, udregnet efter ovenstående regler, anvendes kun ved beregning  

 af erstatning indtil skadelidtes fyldte 21. år.
Derefter anvendes den løn,  

 skadelidte ville kunne opnå som 21- årig.
 Skadelidtes årsløn som 21-årig ansættes til 217.000 kr., svarende til  

 gennemsnitslønnen for arbejdere i hele landet (»normalårslønnen«),  

 hvis der ikke foreligger oplysninger, der sandsynliggør, at årslønnen bør  

 sættes til et højere eller lavere beløb.
3. Personer, der gør tjeneste i skibe registreret i Dansk Internationalt Skibsregister (DIS).
 Ved indførelsen af Dansk Internationalt Skibsregister (DIS) er der  

 foretaget ændringer i skattelovgivningen, som medfører, at lønindkomst  

 indtjent ved ansættelse i skibe registreret i DIS i princippet er skattefri.
Dette har medført indgåelse af særaftaler for ansatte under DIS- området,  

 som tager hensyn til den skattefrihedsordning, der er knyttet til tjeneste i  

 DIS-registrerede skibe.
Der er i den forbindelse opstået et behov for  

 regulering af den udbetalte hyre ved beregning af årsløn, således at den  

 udbetalte hyre kommer til at svare til lønniveauet for søfarende ansat uden  

 for DIS- området.
Af den årsløn, der fremgår af skattevæsenets årsopgørelse, skal først  

 fratrækkes et eventuelt kompensationstillæg.
Kompensationstillægget udbetales  

 til den enkelte som erstatning for værdien af individuelle fradrag.  

 Størrelsen af kompensationsfradraget kan oplyses af Udligningskontoret for  

 Dansk Søfart (tlf. 33 11 64 32).
 Regulering af den årlige hyre efter fradrag af kompensationstillæg  

 foretages efter følgende skalatrin: 1. Årlig indtægt mellem 0 kr. - 63.059  

 kr. ganges med faktor 1,00. 2. Årlig indtægt mellem 63.060 kr. - 106.262 kr.  

 ganges med faktor 1,55. 3. Årlig indtægt mellem 106.263 kr. - 109.640 kr.  

 ganges med faktor 1,63. 4. Årlig indtægt mellem 109.641 kr. - 170.194 kr.  

 ganges med faktoren 1,80. 5. Årlig indtægt mellem 170.195 kr. - 197.855 kr.  

 ganges med faktoren 2,35. 6. Årlig indtægt på 197.856 kr. og derover ganges  

 med faktoren 2,55.
Når den årlige hyre er reguleret, skal værdien af kost og bidrag til  

 pensionsordninger tillægges årslønnen.
Værdien af fri kost beregnes som  

 antallet af arbejdsdage gange 52 kr.
Antallet af arbejdsdage kan fås ved  

 henvendelse til den pågældende arbejdsgiver.
Der tillægges ikke værdi af fri  

 bolig for søfarende.
 Eksempel:
På årsopgørelsen er anført en årlig indtægt på 183.000 kr.
Ved henvendelse  

 til Udligningskontoret for Dansk Søfart er det blevet oplyst, at der er  

 udbetalt et kompensationstillæg på 14.400 kr. Årlig hyre er herefter 168.600  

 kr.
Denne opreguleres som følger:
 63.059 x 1,00 + 43.203 x 1,55 + 3.378 x 1,63 + 58.960 x 1,80 = 241.658 kr.
Hertil skal lægges værdien af fri kost.
Af arbejdsgiveren bliver det  

 oplyst, at den skadelidte har været på søen i 6 måneder svarende til 180 dage  

 (hver måned tælles som 30 dage). Værdien af den fri kost bliver herefter:
 180 x 52 = 9.360 kr.
 Endelig tillægges pensionsbidrag, som i dette eksempel er på 8.000 kr.
 Årsløn: 241.658 + 9.360 + 8.000 = 259.018 kr.
 Den afrundede årsløn bliver således 259.000 kr.
 4. Særligt om erhvervssygdomme.
 Årslønnen fastsættes efter et skøn, når skadelidte på grund af en  

 erhvervssygdom ikke har været beskæftiget til samme løn i hele det foregående  

 år, eller hvis skadelidte har været ude af erhverv i en kortere eller længere  

 periode før datoen for sygdommens anmeldelse, jævnfør lov om forsikring mod  

 følger af arbejdsskade, §41, stk.1. I disse tilfælde reguleres den sidste  

 normale årsløn frem til årslønnen på anmeldelsestidspunktet ved at  

 multiplicere den med forholdet mellem lovens maksimale årsløn på de to  

 tidspunkter.
 Eksempel:
Sygdommen er opstået i januar 1989, dvs. sidste normale årsløn er for 1988  

 og på 150.000 kr.
Skadedato er fastsat til april 1997, hvor den maksimale  

 årsløn er 305.000 kr.
 5. Delvist hjemmearbejdende.
 Det maksimale tillæg til den faktiske årsindkomst for delvist  

 hjemmearbejdende udgør 50.000 kr.
 6. Personer uden egentligt erhverv.
 Årslønnen kan normalt ikke sættes lavere end 23.000 kr.
