Beretning afgivet af Sundhedsudvalget den 28.  

 april 1999 Beretning over Forslag til folketingsbeslutning om en udvidet  

 patientforsikring [af Birthe Skaarup (DF) m.fl.] Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget en skriftlig og en  

 mundtlig henvendelse fra De Samvirkende Invalideorganisationer.
 Udvalget finder det rigtigst, at patienter, som af  

 det offentlige er henvist til behandling på pri-vathospitaler,  

 privatklinikker eller lignende, altid er omfattet af lov om patientforsikring  

 eller dækket af en forsikring, der mindst svarer til omfanget af lov om  

 patientforsikring.
Udvalget er tilfreds med, at udmøntningen af  

 beslutningsforslaget om udvidet patientforsikring allerede af  

 sundhedsministeren er igangsat gennem lovforslag nr.
L 132 (Forslag til lov  

 om ændring af lov om sygehusvæsenet), hvori  

 nærværende beslutningsforslags principper gennemføres, og  

 at forslaget kan forventes vedtaget her i foråret til  

 ikrafttrædelse dagen efter bekendtgørelsen i Lovtidende.
