Betænkning afgivet af Erhvervs-, Vækst- og Eksportudvalget den 17. november 2015 Betænkning over Forslag til lov om ændring af lov om finansiel virksomhed, lov om investeringsforeninger m.v., lov om værdipapirhandel m.v. og forskellige andre love (Gennemførelse af UCITS V-direktivet, indfasning af nyt likviditetsdækningskrav for penge- og realkreditinstitutter og hjemmel for Finanstilsynet til at indsamle og offentliggøre priser på finansielle produkter m.v.) [af erhvervs- og vækstministeren (Troels Lund Poulsen)]:
1. Ændringforslag Erhvervs- og vækstministeren har stillet 19 ændringsforslag til lovforslaget.
2. Udvalgsarbejdet Lovforslaget blev fremsat den 30. oktober 2015 og var til 1. behandling den 6. november 2015. Lovforslaget blev efter 1. behandling henvist til behandling i Erhvervs,- Vækst- og Eksportudvalget.
Møder Udvalget har behandlet lovforslaget i 4 møder.
Teknisk gennemgang Udvalget afholdt den 11. november 2015 en teknisk gennemgang om lovforslaget ved erhvervs- og vækstministeren.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 24. september 2015 dette udkast til udvalget, jf. folketingsåret 2014-15, 2. samling, ERU alm. del  bilag 30. Den 30. oktober 2015 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Mybanker.dk og Forsikring & Pension.
 Erhvervs- og vækstministeren har over for udvalget kommenteret de skriftlige henvendelser til udvalget.
Deputationer Endvidere har Mybanker.dk mundtligt over for udvalget redegjort for deres holdning til lovforslaget.
Spørgsmål Udvalget har stillet 6 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af LA og SF) indstiller lovforslaget til vedtagelse med de stillede ændringsforslag.
Et mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme hverken for eller imod de under nr. 1, 9, 11 og 19 stillede ændringsforslag.
Mindretallet vil stemme for de under nr. 2-8, 10 og 12-18 stillede ændringsforslag.
 Et andet mindretal i udvalget (SF) vil redegøre for sin stilling til lovforslaget og de stillede ændringsforslag ved 2. behandling.
4. Ændringforslag med bemærkninger Til titlen Af erhvervs- og vækstministeren, tiltrådt af et flertal (udvalget med undtagelse af LA og SF):
1) I undertitlen ændres »finansielle produkter m.v.« til: »boliglån.« [Præcisering af lovens anvendelsesområde] Til § 1 Af erhvervs- og vækstministeren, tiltrådt af et flertal (udvalget med undtagelse af SF):
 2) Nr. 12 affattes således:
»12. I § 77 a, stk. 1, nr. 1, ændres »af henholdsvis honoraret og« til: »enten af honoraret eller af«.« [Sproglig korrektion] 3) I det under nr. 16 foreslåede § 106 d, stk. 3, nr. 2, ændres »stk. 3« til: »stk. 4«.
[Korrektion af henvisning] 4) I det under nr. 16 foreslåede § 106 d, stk. 3, nr. 5, ændres »stk. 1, 3 og 4,« til: »stk. 1 og 3,«.
[Korrektion af henvisning] 5) I det under nr. 16 foreslåede § 106 d, stk. 4, ændres to steder »stk. 2, nr. 5, litra b,« til: »stk. 3, nr. 2,«.
[Korrektion af henvisning] 6) I det under nr. 16 foreslåede § 106 d, stk. 5, ændres to steder »stk. 3« til: »stk. 4«.
[Korrektion af henvisning] 7) I det under nr. 17 foreslåede § 107 b, nr. 3, ændres »sine« til: »depositarens«.
[Sproglig korrektion] 8) I det under nr. 17 foreslåede § 107 b, nr. 6, ændres »stk. 3« til: »stk. 2«.
[Korrektion af henvisning] Af erhvervs- og vækstministeren, tiltrådt af et flertal (udvalget med undtagelse af LA og SF):
 9) Efter nr. 30 indsættes som nyt nummer:
 »01. § 224, stk. 6, affattes således:
»Stk. 6. Opfylder et pengeinstitut, et realkreditinstitut eller et fondsmæglerselskab I ikke likviditetsdækningskravet i artikel 412, stk. 1, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber, og opfylder et fondsmæglerselskab I ikke krav fastsat i medfør af § 156, og har de ikke tilvejebragt den foreskrevne likviditet inden for en af Finanstilsynet fastsat frist, kan Finanstilsynet inddrage tilladelsen.
Finanstilsynet kan forlænge fristen, hvis Finanstilsynet skønner dette nødvendigt.«« [Konsekvensrettelse] Af erhvervs- og vækstministeren, tiltrådt af et flertal (udvalget med undtagelse af SF):
 10) Efter nr. 33 indsættes som nye numre:
 »02. I § 351, stk. 6, der bliver stk. 7, ændres »stk. 1-4« til: »stk. 1-3 og 5«.
03. I § 351, stk. 7, der bliver stk. 8, ændres »stk. 4, 3. pkt.« til: »stk. 5, 3. pkt.«« [Konsekvensrettelse] Af erhvervs- og vækstministeren, tiltrådt af et flertal (udvalget med undtagelse af LA og SF):
 11) I det under nr. 35 foreslåede  § 352, stk. 2, ændres »finansielle produkter rettet mod forbrugere fra de finansielle virksomheder« til: »boliglån fra penge- og realkreditinstitutter«.
[Præcisering af bestemmelsens anvendelsesområde] Af erhvervs- og vækstministeren, tiltrådt af et flertal (udvalget med undtagelse af SF):
 12) I den under nr. 41 foreslåede ændring af § 373, stk. 1, indsættes efter »§ 126 c, stk. 1-3, § 126 d, stk. 1, § 126 e, stk. 1, § 126 f, 1. pkt., § 126 g, stk. 1,«: »§ 152, stk. 1-4« ændres til: »§ 152, stk. 1«, »§ 153, stk. 1 og 3« ændres til: »§ 153, stk. 1,«.
[Konsekvensrettelse] 13) Efter nr. 42 indsættes som nye numre:
»04. I § 373, stk. 3, ændres »§ 351, stk. 2 og 3, og stk. 4, 3. pkt.« til: »§ 351, stk. 2 og 3 og stk. 5, 3. pkt.« 05. I § 374, stk. 3, ændres »§ 351, stk. 1 og stk. 4, 1. pkt.,« til: »§ 351, stk. 1 og stk. 5, 1. pkt.,«.« [Konsekvensrettelse] Til § 2 14) I det under nr. 5 foreslåede § 9, stk. 1, nr. 9, ændres ».
Immaterielle aktiver medregnes ikke i formuen« til: », og hvor immaterielle aktiver ikke medregnes i formuen«.
[Sproglig korrektion] 15) Efter nr. 9 indsættes som nye numre:
 »01. I § 18, stk. 3, der bliver stk. 2, ændres »stk. 5« til: »stk. 4«.
02. I § 18, stk. 6, der bliver stk. 5, ændres »stk. 1-5« til: »stk. 1-4.«« [Konsekvensrettelse] 16) Efter nr. 16 indsættes som nyt nummer:
»03. I § 109, stk. 1, ændres »stk. 2 og 3« til: »stk. 2«.« [Konsekvensrettelse] 17) I den under nr. 21 foreslåede ændring af § 190, stk. 1, 1. pkt., indsættes efter »§ 190, stk. 1, 1. pkt., ændres:« »§ 18, stk. 3 og 5« til: »§ 18, stk. 2 og 4«, og »§ 109, stk. 6,« ændres til: »§ 109, stk. 5,«.
[Konsekvensrettelse] Til § 11 18) I stk. 2 ændres »nr. 29, og nr. 43« til: »29, 31-33, 02, 03, 34-37, 39-42, 04, 05 og 43«, og »§ 351, stk. 4, 5 og 9, § 352, stk. 2, § 354 e, stk. 2, § 355, stk. 3, § 365 stk. 2, § 373, stk. 1 og 2,« ændres til: »§ 351, stk. 4, 5, 7, 8 og 9, § 352, stk. 2, § 354 e, stk. 2, § 355, stk. 3, § 365, stk. 2, § 373, stk. 1-3, § 374, stk. 3,«.
[Konsekvensrettelse] Af erhvervs- og vækstministeren, tiltrådt af et flertal (udvalget med undtagelse af LA og SF):
 19) I stk. 3 ændres »§§ 152 og 153« til: »§ § 152, 153 og 224«, og »§§ 1, nr. 22-26« ændres til: »§ 1, nr. 22-26 og 01«.
[Ikrafttrædelsesbestemmelse for § 1, nr. 01] Bemærkninger Til nr. 1 Med ændringsforslaget præciseres undertitlen svarende til ændringsforslag nr. 11, hvorefter hjemlen til at indhente og offentliggøre prisoplysninger præciseres, så den alene kan anvendes til at indsamle oplysninger om boliglån.
Til nr. 2 Med ændringsforslaget foreslås en sproglig korrektion af lovforslagets § 1, nr. 12. Rent sprogligt er det forkert at ændre »og« til: »eller«, idet man ikke kan sige henholdsvis A eller B.
Det er af sproglige årsager derfor nødvendigt at ændre »henholdsvis« til »enten«. Ændringsforslaget gennemfører denne korrektion.
Til nr. 3 § 106 d, stk. 3, nr. 2, henviser fejlagtigt til stk. 3. Med ændringsforslaget foreslås henvisningen i § 106 d, stk. 3, nr. 2, rettelig ændret til stk. 2.
Til nr. 4 § 106 d, stk. 3, nr. 5, henviser fejlagtigt til stk. 1, 3 og 4. Med ændringsforslaget foreslås henvisningerne i § 106 d, stk. 3, nr. 5, rettelig ændret til stk. 1 og 3.
Til nr. 5 § 106 d, stk. 4, henviser fejlagtigt til stk. 2, nr. 5, litra b, to steder.
Med ændringsforslaget foreslås henvisningerne i § 106 d, stk. 4, rettelig ændret til stk. 3, nr. 2.
Til nr. 6 § 106 d, stk. 5, henviser fejlagtigt til stk. 3 to steder.
Med ændringsforslaget foreslås henvisningerne i § 106 d, stk. 5, rettelig ændret til stk. 4.
Til nr. 7 Med ændringsforslaget foreslås en sproglig korrektion af lovforslagets § 1, nr. 17. I forslaget til § 107 b, nr. 3, rettes »sine« til »depositarens«, så det klart fremgår, at bestemmelsen vedrører krav, der stilles til tredjemands adskillelse af depositarens egne aktiver fra depositarens kunders aktiver.
Til nr. 8 § 107 b, nr. 6, henviser fejlagtigt til stk. 3. Med ændringsforslaget foreslås henvisningen i § 107 b, nr. 6, rettelig ændret til stk. 2.
Til nr. 9 Der er tale om en nyaffattelse som følge af ændringerne foreslået i § 1, nr. 22-26, hvor § 152, stk. 1- 3, og § 153, stk. 1 og 2, ophæves.
Ophævelsen følger indfasningen af det europæiske likviditetsdækningskrav, Liquidity Coverage Ratio (LCR). Der henvises derfor endvidere til de specielle bemærkninger til § 1, nr. 22-26.
 Med det foreslåede § 224, stk. 6, i lov om finansiel virksomhed gives Finanstilsynet en eksplicit hjemmel til at inddrage et pengeinstituts, realkreditinstituts eller fondsmæglerselskab I´s tilladelse på baggrund af utilstrækkelig likviditet, jf. artikel 412, stk. 1, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber (herefter benævnt CRR-forordningen) og § 156 i lov om finansiel virksomhed.
I overensstemmelse med artikel 414 i CRR-forordningen, kan et pengeinstitut eller et realkreditinstitut overtræde kravet i artikel 412, stk. 1, i CRR-forordningen, herunder i stressede perioder, uden at Finanstilsynet vurderer, at pengeinstituttet eller realkreditinstituttet er nødlidende eller forventeligt nødlidende.
Instituttet kan således godt benytte sin likviditetsbuffer til at tilvejebringe likviditet i en stresset situation.
Ved beslutning om, at tilladelsen inddrages, skal Finanstilsynet lægge vægt på, om virksomheden ikke kan, eller inden for en nær fremtid ikke forventes at kunne opfylde sine forpligtelser, efterhånden som de forfalder, samt om virksomheden forventes at kunne genoprette en forsvarlig likviditet og overholde bestemmelsen i artikel 412, stk. 1, i CRR-forordningen.
Finanstilsynet vurderer i den konkrete situation, hvorvidt betingelserne er opfyldt.
Finanstilsynet kan fastsætte en frist til at få tilvejebragt den nødvendige likviditet.
Denne frist kan forlænges.
Ved vurderingen af, om fristen skal forlænges, kan der eksempelvis lægges vægt på udsigten til, at virksomheden igen får tilstrækkelig med likviditet.
Dette vil ske i overensstemmelse med artikel 414 i CRR-forordningen.
Fondsmæglerselskaber I er på nuværende tidspunkt ikke underlagt kvantitative krav til likviditeten, men kun et generelt krav om at have en forsvarlig likviditet.
Dette skyldes primært, at sådanne selskaber ikke har indlån eller lignende likviditetskrævende aktiviteter.
Fondsmæglerselskaber I skal dog opfylde et eventuelt krav fastsat af Finanstilsynet i medfør af § 156 i lov om finansiel virksomhed.
Finanstilsynet kan inddrage tilladelsen til at udøve virksomhed som fondsmæglerselskab I, hvis fondsmæglerselskabet ikke opfylder et specifikt krav fastsat af Finanstilsynet i henhold til § 156.
Til nr. 10 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 1, nr. 32, indsætter et nyt stykke efter § 351, stk. 3, i lov om finansiel virksomhed, skal henvisningen til stk. 1-4 i § 351, stk. 6, der bliver stk. 7, i lov om finansiel virksomhed ændres til stk. 1-3 og 5, og henvisningen til stk. 5 og henvisningen til stk. 4, 3. pkt., i § 351, stk. 7, der bliver stk. 8, i lov om finansiel virksomhed ændres til stk. 5, 3. pkt. Ændringsforslaget gennemfører denne korrektion.
Til nr. 11 Med ændringsforslaget præciseres hjemlen til at indhente og offentliggøre prisoplysninger, så den alene kan anvendes til at indsamle oplysninger om boliglån.
Dermed får Finanstilsynet mulighed for at etablere og drive den prisoplysningsportal for boliglån, som der er indgået en politisk aftale om af 6. februar 2014 mellem den daværende regering, bestående af Socialdemokraterne og Det Radikale Venstre, og Venstre, Socialistisk Folkeparti og Det Konservative Folkeparti.
Til nr. 12 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 1, nr. 22 og 25, ophæver § 152, stk. 1-3, og § 153, stk. 1 og 2, skal henvisning til § 152, stk. 1-4, og § 153, stk. 1 og 3, i § 373, stk. 1, i lov om finansiel virksomhed rettes. Ændringsforslaget gennemfører denne korrektion.
Til nr. 13 Med ændringsforslaget foreslås to konsekvensrettelser, som ved en fejl ikke er foretaget i lovforslaget.
Da lovforslagets § 1, nr. 32, indsætter et nyt stykke efter § 351, stk. 3, skal henvisningen til § 351, stk. 4, 3. pkt., i § 373, stk. 3, i lov om finansiel virksomhed og henvisningen til § 351, stk. 4, 1. pkt., i § 374, stk. 3, i lov om finansiel virksomhed rettes. Ændringsforslaget gennemfører disse korrektioner.
Til nr. 14 Med ændringsforslaget foreslås en sproglig korrektion af lovforslagets § 2, nr. 5. Nummeret omformuleres således, at der ikke er indsat et punktum i opregningen, der er udformet som en sætningskæde. Ændringsforslaget gennemfører denne korrektion.
Til nr. 15 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 9, ophæver § 18, stk. 2, i lov om investeringsforeninger m.v., skal henvisningen til stk. 5 i § 18, stk. 3, der bliver stk. 2, ændres til stk. 4, og henvisningen til stk. 1-5 i § 18, stk. 6, der bliver stk. 5, ændres til stk. 1-4. Ændringsforslaget gennemfører denne korrektion.
Til nr. 16 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 17, ophæver § 109, stk. 3, i lov om investeringsforeninger m.v., skal henvisningen til bestemmelsen i § 109, stk. 1, udgå. Ændringsforslaget gennemfører denne korrektion.
Til nr. 17 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 17, ophæver § 109, stk. 3, i lov om investeringsforeninger m.v., skal henvisningen til § 109, stk. 6, ændres til § 109, stk. 5. Da lovforslagets § 2, nr. 9, ophæver § 18, stk. 2, i lov om investeringsforeninger m.v., skal henvisningen i § 190, stk. 1, 1. pkt., til § 18, stk. 3 og 5, ændres til § 18, stk. 2 og 4. Ændringsforslaget gennemfører denne korrektion.
Til nr. 18 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Der er uoverensstemmelse i lovforslagets § 11, stk. 2, mellem en række paragraffer, som der henvises til er affattet ved en opregning af numre i lovforslaget. Ændringsforslaget gennemfører denne korrektion.
Til nr. 19 Med ændringsforslaget foreslås det, at nyaffattelsen af § 224, stk. 6, i lov om finansiel virksomhed, som affattet ved ændringsforslag nr. 9, træder i kraft den 1. januar 2017. Dette følger ophævelserne af de danske likviditetskrav i § 152, stk. 1-3, og § 153, stk. 1 og 2, i lov om finansiel virksomhed.
Ophævelsen af disse bestemmelser følger endvidere af den politiske aftale af 10. oktober 2013 om regulering af systemisk vigtige finansielle institutter, bankpakke VI.
 Der henvises i øvrigt til bemærkningerne til ændringsforslag nr. 9 og til de specielle bemærkninger til lovforslagets § 1, nr. 22-26.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Hans Kristian Skibby (DF) Dennis Flydtkjær (DF) Jan Rytkjær Callesen (DF) Lise Bech (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Jan E.
Jørgensen (V) Jacob Jensen (V) Erling Bonnesen (V) Jane Heitmann (V) Christina Egelund (LA) Joachim B.
Olsen (LA) nfmd.
Brian Mikkelsen (KF) Erik Christensen (S) Karin Gaardsted (S) Malte Larsen (S) Mette Reissmann (S) Morten Bødskov (S) fmd.
Rasmus Horn Langhoff (S) Thomas Jensen (S) Pelle Dragsted (EL) Henning Hyllested (EL) Rasmus Nordqvist (ALT) Christian Poll (ALT) Ida Auken (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
