 Bekendtgørelse om ændring af bekendtgørelse om sideaktiviteter for almene boligorganisationer m.v.
§ 1 I bekendtgørelse nr. 451 af 13. april 2015 om sideaktivite-ter for almene boligorganisationer m.v. foretages følgende ændringer:
 1. Indledningen affattes således:
»I medfør af § 32 og § 185, stk. 1, nr. 2, i lov om almene boliger m.v., jf. lovbekendtgørelse nr. 1203 af 3. august 2020, fastsættes efter bemyndigelse i henhold til § 2 i bekendtgørelse nr. 876 af 9. juni 2020 om Trafik-, Bygge- og Boligstyrelsens opgaver og beføjelser samt klageadgang på boligområdet:« 2. I § 9, stk. 1, ændres »have skøde på« til: »eje«.
 3. § 9, stk. 1, nr. 5, affattes således:
 »5) elektroniske kommunikationstjenester,«.
 4. I § 9, stk. 1, indsættes efter nr. 5 som nyt nummer:
 »6) ladestandere til elkøretøjer, og«.
 Nr. 6 bliver herefter nr. 7.
5. I § 9, stk. 2, 2. pkt., ændres »der er nævnt i stk. 1, nr. 4 og 5.« til: »der er nævnt i stk. 1, nr. 4-6.« 6. Efter § 22 indsættes før overskriften før § 23:
§ 22 a.
Boligorganisationen kan etablere og foretage indskud i et selskab, jf. § 24, der som led i implementering af en udviklingsplan, jf. almenboliglovens § 168 a, deltager i et arealudviklingsselskab.
Et arealudviklingsselskab kan udvikle og byggemodne et større areal og sælge byggeretter samt deltage i udarbejdelsen af projektforslag.
Stk. 2. Det er en forudsætning for et indskud som nævnt i stk. 1, 1) at etablering af et arealudviklingsselskab er nødvendigt for implementering af udviklingsplanen, 2) at arealudviklingsselskabet skal sælge byggeretter til mindst 100.000 m2 etageareal, 3) at kommunen og en privat part deltager i arealudviklingsselskabet, og 4) at kommunalbestyrelsen godkender boligorganisationens disposition.
 Stk. 3. Boligorganisationen skal oprette en særlig almen afdeling for indskud i selskabet, jf. § 24. Efter ophøret af dette selskabs deltagelse i arealudviklingsselskabet skal afdelingen likvideres.
Stk. 4. Indskud i selskabet kan foretages som apportindskud bestående af almene ejendomme, der indgår i udviklingsplanen, og som ikke omfatter almene boliger.
Værdien af ejendommene skal mindst fastsættes til markedsprisen.« 7. I § 24, stk. 1, 1. pkt., indsættes efter »22«: », 22 a«.
 8. I § 24, stk. 1, nr. 4, indsættes efter »22«: », 22 a«.
 9. I § 25, stk. 1, 1. pkt., indsættes efter »22«: », 22 a«.
§ 2 Bekendtgørelsen træder i kraft den 2. september 2020.
