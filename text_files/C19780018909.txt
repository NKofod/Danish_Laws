 I medfør af § 4 i indenrigsministeriets bekendtgørelse nr. 553 af 25.  

 november 1976 om uddannelse af alment praktiserende læger fastsættes følgende  

 bestemmelser om kursusvirksomheden i videreuddannelsen i almen medicin:
KURSERNES TILRETTELÆGGELSE KURSERNES INDHOLD.
 § 1.  Sundhedsstyrelsen tilrettelægger følgende kurser  

 i den almenmedicinske videreuddannelse:
1. Teoretiske kurser i almen medicin 2. Klinisk-teoretiske kurser i gynækologi/obstetrik 3. Klinisk-teoretiske kurser i psykiatri § 2.  Kursusplaner og regler for de af § 1 omfattede  

 kurser udarbejdes af specialistnævnet, jfr. § 4, stk. 2, i lov om udøvelse af  

 lægegerning, jfr. indenrigsministeriets bekendtgørelse nr. 426 af 19. august  

 1976 af lov om udøvelse af lægegerning.
 DET CENTRALE KURSUSUDVALG FOR ALMEN MEDICIN.
 § 3.  Specialistnævnet nedsætter et centralt  

 kursusudvalg for almen medicin med følgende opgaver:
1. At følge og koordinere de af § 1 omfattede kurser, 2. at foreslå specialistnævnet eventuelle ændringer af  

 kursusplaner og regler for de teoretiske og klinisk-teoretiske kurser, 3. at vurdere behovet for kursusvirksomhed og  

 indstille budgetforslag via specialistnævnet til sundhedsstyrelsen, 4. til sundhedsstyrelsen at indstille optagelse af  

 kursister på de teoretiske og klinisk-teoretiske kurser, 5. til sundhedsstyrelsen at indstille ansættelse af  

 kursusledere, 6. at afgive en beretning inden hvert års 1. april om  

 virksomheden.
 STK. 2.  Det centrale kursusudvalg har følgende  

 sammensætning:
1 medlem af specialistnævnet 1 læge indstillet af Dansk Selskab for almen medicin 3 medlemmer indstillet af henholdsvis de lægevidenskabelige fakulteter ved  

 Københavns og Århus universiteter og det lægevidenskabelige hovedområde ved  

 Odense universitst 1 praktiserende læge og 1 yngre læge indstillet af Den almindelige danske  

 lægeforening 1 repræsentant for sundhedsstyrelsen lederne af de i § 1, nr. 1, nævnte kurser 2 medlemmer indstillet af henholdsvis Dansk Selskab for obstetrik og  

 gynækologi og Dansk psykiatrisk Selskab samt lederne af de i § 1, nr. 2 og 3,  

 nævnte kurser; disse medlemmer deltager dog kun i udvalgets arbejde i det  

 omfang, udvalget behandler spørgsmål vedrørende de pågældende  

 klinisk-teoretiske kurser.
Stk. 3.  Specialistnævnet udnævner en formand for  

 udvalget.
Formanden og de øvrige medlemmer vælges for 4 år ad gangen.
 LOKALE KURSUSUDVALG FOR ALMEN MEDICIN.
 § 4.  De teoretiske kurser i almen medicin foregår ved  

 de lægevidenskabelige fakulteter ved Københavns og Århus universiteter og det  

 lægevidenskabelige hovedområde ved Odense universitet.
 § 5.  Det centrale kursusudvalg nedsætter et lokalt  

 kursusudvalg for hvert af de teoretiske kurser i almen medicin med følgende  

 opgaver:
1. At forestå tilrettelæggelsen af kurserne på  

 sundhedsstyrelsens vegne, 2. at følge gennemførelsen af kurserne, 3. at foreslå det centrale kursusudvalg ændringer af  

 kursusplanerne, 4. at udarbejde kursusbudgetforslag til det centrale  

 kursusudvalg, 5. at bistå kursusledelsen ved fremskaffelse af  

 kursusfaciliteter, lærerkræfter m.v., 6. at indberette til Det centrale kursusudvalg om  

 kursernes gennemførelse og kursisternes deltagelse.
 Stk. 2.  De lokale kursusudvalg for de teoretiske kurser  

 i almen medicin har følgende sammensætning:
Kursuslederen (formand) 3 universitetsansatte lærere ved kurset, indstillet af fakulteter og  

 hovedområde 3 almen medicinske lærere ved kurset, indstillet af Dansk Selskab for  

 almen medicin 1 yngre læge, indstillet af Foreningen af yngre Læger eventuelle delkursusledere LOKALE KURSUSUDVALG FOR KLINISK-TEORETISKE KURSER.
 § 6.  De klinisk-teoretiske kurser i  

 gynækologi/obstetrik og psykiatri foregår på sygehusafdelinger, som godkendes  

 hertil af sundhedsstyrelsen.
 § 7.  Det centrale kursusudvalg nedsætter et lokalt  

 kursusudvalg for hvert af de klinisk-teoretiske kurser med følgende opgaver:
1. At forstå tilrettelæggelsen af kurserne på  

 sundhedsstyrelsens vegne, 2. at følge gennemførelsen af kurserne, 3. at foreslå det centrale kursusudvalg ændringer af  

 kursusplanerne, 4. at udarbejde kursusbudgetforslag til det centrale  

 kursusudvalg, 5. at bistå kursusledelsen ved fremskaffelse af  

 kursusfaciliteter, lærerkræfter m.v., 6. at indberette til det centrale kursusudvalg om  

 kursernes gennemførelse og kursisternes deltagelse.
 Stk. 2.  De lokale kursusudvalg for de  

 klinisk-teoretiske kurser har følgende sammensætning:
Kursuslederen (formand) 1 repræsentant for den pågældende sygehusafdeling 1 yngre læge, indstillet af Foreningen af yngre læger.
KURSERNES ADMINISTRATION BETINGELSER FOR OPTAGELSE OG GENNEMFØRELSE.
 § 8.  På kurserne kan kun optages læger, der enten har  

 opnået tilladelse til selvstændigt virke som læge og normalt i mindst 6  

 måneder har været ansat i almen praksis eller som gennemfører uddannelsen  

 efter overgangsreglerne i indenrigsministeriets bekendtgørelse nr. 553 af 25.  

 november 1976 om uddannelse af alment praktiserende læger, § 6, stk. 2.
 Stk. 2.  Ansøgninger om optagelse på kurserne rettes til  

 det centrale kursusudvalg, der vurderer ansøgningerne og giver meddelelse til  

 de lokale kursusudvalg og til ansøgerne om, hvem der er optaget på kurserne.
 Stk. 3.  De teoretiske og klinisk-teoretiske kurser  

 annonceres i Ugeskrift for Læger senest 5 måneder før kursets påbegyndelse.
§ 9.  Efter optagelse på et kursus skal dette normalt  

 gennemføres, således som det er bekræftet af det centrale kursusudvalg ved  

 optagelsen.
Flytning til et andet kursussted kan godkendes af det centrale  

 kursusudvalg, medens øvrige afgivelser i kursusforløbet kan godkendes af de  

 lokale udvalg.
§ 10.  Har en deltager været fraværende i mere end 20  

 timer, vil kurset normalt normalt ikke kunne betragtes som gennemgået.
Det  

 lokale kursusudvalg meddeler i forbindelse med indberetningen, hvilken timer,  

 der ikke er gennemgået, og fremsætter forslag om, på hvilken måde den  

 manglende del af kurset kan gennemføres, hvorefter det centrale kursusudvalg  

 fastsætter betingelserne for hel eller delvis gennemgang af nyt kursus.
 Stk. 2.  Såfremt det lokale kursusudvalg finder, at en  

 læges deltagelse i kurset ikke har været tilfredsstillende, gives i  

 indberetningen en motivering herfor, idet den pågældende ved sin underskrift  

 skal erklære, at han er gjort bekendt med de bemærkninger, der er anført om  

 ham, inden indberetningen indsendes til sundhedsstyrelsen, jfr. § 17.
 § 11.  Efter indhentet udtalelse fra specialistnævnet  

 kan sundhedsstyrelsen ændre kursusplaner og dispensere fra betingelserne for  

 optagelse på kurserne.
 UDARBEJDELSE AF BUDGETFORSLAG.
§ 12.  De i §§ 5 og 7 omhandlede lokale kursusudvalg  

 skal inden 15. januar hvert år til sundhedsstyrelsen indsende forslag til  

 budget for kursusvirksomheden i det finansår, der begynder det følgende års  

 1. januar.
Samtidig indsendes budgetoverslag for de tre følgende finansår.
Om  

 den til budgetforslaget svarende kursuskapacitet træffes aftale med det  

 centrale kursusudvalg, forinden budgetforslaget indsendes.
 UDARBEJDELSE AF KURSUSPLANER.
§ 13.  De lokale kursusudvalg for de teoretiske kurser  

 i almen medicin udarbejder i skematisk form en kursusplan for kurserne i  

 efterårs- og forårssemestrene.
Planen indsendes til sundhedsstyrelsen senest  

 den 1. februar hvert år.
Samtidig redegøres for indholdet af det enkelte  

 kursus med oplysninger om eventuelle afvigelser fra de af specialistnævnet  

 ifølge bekendtgørelsens § 4 godkendte kursusplaner.
Sundhedsstyrelsen  

 annoncerer kurserne i Ugeskrift for Læger senest 5 måneder før påbegyndelsen.
§ 14.  De lokale kursusudvalg for de  

 klinisk-teoretiske kurser udarbejder efter aftale med det centrale  

 kursusudvalg kursusplaner, der indsendes til sundhedsstyrelsen før hvert års  

 1. september og omfatter kursusvirksomhed i det følgende års forårs- og  

 efterårssemester.
Sundhedsstyrelsen annoncerer kurserne i Ugeskrift for Læger  

 senest 5 måneder før påbegyndelsen.
 KURSERNES LØBENDE ADMINISTRATION.
§ 15.  Kursuslederen attesterer alle bilag vedrørende  

 udgifter, der refunderes af sundhedsstyrelsen efter reglerne i § 18.  

 Opgørelserne videregives til administrationskontoret for det pågældende  

 universitet eller sygehus.
Administrationskontoret varetager udbetalingen af  

 refusionsberettigede udgifter.
§ 16.  Umiddelbart efter finansårets udløb udarbejder  

 det pågældende administrationskontor regnskab over de staten i  

 overensstemmelse med § 18 påhvilende udgifter.
Regnskab med bilag indsendes  

 af administrationskontoret til sundhedsstyrelsen, der refunderer udgifterne  

 med forbehold af revisionens senere gennemgang af regnskabet.
 § 17.  Kursuslederen udarbejder skematisk indberetning  

 (formular nr. 9041 a) om forløbet af hvert kursus og fremsender denne til  

 sundhedsstyrelsen senest 1 måned efter kursets afslutning.
 STATENS REFUSION AF KURSUSUDGIFTER.
 § 18.  Staten refunderer følgende udgifter:
1. Vederlag til undervisere og kursusledere efter  

 nærmere af sundhedsstyrelsen udsendte regler 2. time- og dagpenge samt befordringsgodtgørelse til  

 undervisere og kursusledere, efter statens regler 3. befordringsgodtgørelse efter statens regler til  

 elever omfattende een hen- og tilbagerejse i Danmark for hver sammenhængende  

 kursusperiode.
Til læger, der er ansat i Grønland eller de øvrige nordiske  

 lande, refunderes kun een hen- og tilbagerejse, med mindre rejseudgifterne  

 ikke overstiger udgifter til rejser i Danmark 4. øvrige dokumenterede udgifter i forbindelse med  

 kurset, herunder administration, efter nærmere af sundhedsstyrelsen udsendte  

 regler.
 SEKRETARIATSFUNKTIONERNE.
 § 19.  Sekretariatsfunktionen for det centrale  

 kursusudvalg varetages af sundhedsstyrelsen, for de lokale kursusudvalg og  

 for kursusvirksomheden af henholdsvis universiteterne og de  

 sygehusafdelinger, hvor kurserne foregår.
 § 20.  Cirkulæret træder i kraft den 16. oktober 1978.  

 Samtidig ophæves sundhedsstyrelsens cirkulære nr. 117 af 29. juni 1971 om den  

 teoretiske uddannelse af læger i almen medicin (almen praksis).
 SUNDHEDSSTYRELSEN, DEN 16. OKTOBER 1978.
