Betænkning afgivet af Udlændinge- og Integrationsudvalget den 19. marts 2019 Betænkning over Forslag til lov om ændring af udlændingeloven (Skærpelser som følge af kriminalisering af psykisk vold) [af udlændinge- og integrationsministeren (Inger Støjberg)]:
1. Ændringsforslag Udlændinge- og integrationsministeren har stillet 1 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og ALT) indstiller lovforslaget til vedtagelse med det stillede ændringsforslag.
Et mindretal i udvalget (EL og ALT) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget støtter lovforslag nr.
L 139 om kriminalisering af psykisk vold, som stadig er under behandling i Folketinget.
Derimod kan Enhedslisten ikke støtte nærværende lovforslag om en særskilt skærpelse af udvisningsreglerne i forbindelse med udøvelse af psykisk vold.
Enhedslisten er enig med bl.a.
Amnesty International, der i sit høringssvar anbefaler, at de danske udvisningsregler i højere grad følger trappestigemodellen, så både  hensynet til forbrydelsens grovhed og hensynet til tiltaltes og tiltaltes eventuelle børns tilknytning til Danmark indgår i en afvejning, når udvisningsspørgsmålet skal afgøres.
Det foreliggende lovforslag er yderligere et skridt væk fra trappestigemodellen, og derfor stemmer Enhedslisten imod.
4. Ændringsforslag med bemærkninger Ændringsforslag Til § 2 Af udlændinge- og integrationsministeren, tiltrådt af udvalget:
 1) Stk. 1 affattes således:
»Stk. 1. Loven træder i kraft dagen efter bekendtgørelsen i Lovtidende.« [Ændret ikrafttræden af lovforslaget] Bemærkninger Til nr. 1 Det følger af lovforslagets § 2, at loven træder i kraft den 1. april 2019.
Lovforslaget hænger sammen med lovforslag nr.
L 139 om ændring af straffeloven og forskellige andre love (Selvstændig bestemmelse om psykisk vold), som justitsministeren fremsatte den 9. januar 2019, og som efter forslaget skulle træde i kraft den 1. marts 2019.
 Den 19. februar 2019 fremsendte justitsministeren et ændringsforslag til Folketingets Retsudvalg, hvorefter ikrafttrædelsestidspunktet foreslås ændret til den 1. april 2019, med henvisning til at lovforslaget ikke forventedes vedtaget inden den foreslåede ikrafttrædelsesdato, den 1. marts 2019 (L 139  bilag 11).
 Det betyder, at lovforslaget om ændring af udlændingeloven ikke vil kunne blive færdigbehandlet og vedtaget inden den foreslåede ikrafttrædelsesdato, den 1. april 2019.
 For at sikre, at loven kan træde i kraft hurtigst muligt efter en vedtagelse, foreslås det at ændre ikrafttrædelsestidspunktet, således at ændringerne af udlændingeloven træder i kraft dagen efter bekendtgørelsen i Lovtidende.
5. Udvalgsarbejdet Lovforslaget blev fremsat den 6. februar 2019 og var til 1. behandling den 21. februar 2019. Lovforslaget blev efter 1. behandling henvist til behandling i udlændinge- og integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 10. december 2018 dette udkast til udvalget, jf.
UUI alm. del  bilag 66. Den 6. februar 2019  sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod (DF) Pernille Bendixen (DF) Mads Fuglede (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Carsten Kissmeyer (V) Laura Lindahl (LA) Joachim B.
Olsen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Søren Søndergaard (EL) Carolina Magdalene Maier (ALT) Julius Graakjær Grantzau (ALT) Andreas Steenberg (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
