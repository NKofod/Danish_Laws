 Indklagede, der ikke var mødt og i øvrigt ikke havde villet deltage i  

 forligsforhandlinger hos det faglige udvalg, pålagt sagsomkostninger.
 Klageren i øvrigt tillagt erstatning.
 Nævnet til behandling af tvistigheder mellem efg-elever og  

 praktikvirksomheder har den 9. december 1981 behandlet sag nr. 9/1981  

 efg-elev A mod tandtekniker B.
Klageren A mødte ikke personligt, men var repræsenteret ved advokat C  

 v/advokatfuldmægtig D.
Indklagede tandtekniker B var udeblevet og havde ikke  

 indsendt svarskrift.
 Klageren påstod erstatning på kr. 5.512,50 med renter 2% over den til  

 enhver tid gældende diskonto fra klagemålets indgivelse til betaling sker.  

 Klageren påstod sig endvidere tilkendt sagsomkostninger.
 Advokatfuldmægtig D afgav forklaring.
 Det oplystes, at kontraktens ophævelse ved aftale først er sket, efter at  

 klageren havde afsluttet skoleopholdet den 14. oktober 1979.
Efter votering afsagdes følgende KENDELSE: Indklagede har ikke afgivet svarskrift i sagen og har ikke givet  

 møde i nævnet.
Der træffes herefter afgørelse på grundlag af det foreliggende  

 skriftlige materiale og de under nævnets behandling af sager tilvejebragte  

 oplysninger om forholdets ophævelse, jfr. § 14, stk. 2 i  

 undervisningsministeriets bekendtgørelse nr. 400 af 15. august 1978.
Klagerens påstand findes i det hele at kunne tages til følge.
Under hensyn  

 til, at indklagede ikke har besvaret en henvendelse fra Tandteknikerfagets  

 Fællesudvalg og således ikke har deltaget i de foreskrevne  

 forligsforhandlinger findes indklagede at burde godtgøre klagerens  

 sagsomkostninger med 1.000 kr. + moms.
 THI BESTEMMES:
 Indklagede tandtekniker B betaler til klageren A kr. 5.512,50.
 Beløbet forrentes med sædvanlig procesrente fra klagens indgivelse den 25.  

 september 1981.
 Indklagede betaler endvidere til klageren sagsomkostninger med 1.000 kr. +  

 22% moms.
 Det ikendte udredes inden 14 dage efter, at nærværende kendelse er meddelt  

 indklagede.
