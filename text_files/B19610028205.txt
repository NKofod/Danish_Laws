 I medfør af §§ 17 og 29 i lov nr. 226 af 11. juni 1954 om almindelig  

 arbejderbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved følgende:
 § 1.  Det er forbudt at anvende methylchlorid  

 (klormethyl) som kølemedium i køleanlæg.
 Stk. 2.  Direktøren for arbejdstilsynet bemyndiges til,  

 hvor forholdene i det enkelte tilfælde måtte tale derfor, at tillade  

 anvendelse af methylchlorid (klormethyl) som kølemedium i inddirekte anlæg,  

 når de dele af anlægget, der indeholder methylchlorid (klormethyl), anbringes  

 i særskilte, vel ventilerede rum.
 § 2.  Overtrædelse af bestemmelsen i § 1, stk. 1,  

 straffes i henhold til lov nr. 226 af 11. juni 1954 om almindelig  

 arbejderbeskyttelse § 71, lov nr. 227 af samme dato om arbejderbeskyttelse  

 indenfor handels- og kontorvirksomhed § 25 og lov nr. 228 af samme dato om  

 arbejderbeskyttelse indenfor landbrug, skovbrug og gartneri § 24 med bøder,  

 for så vidt forholdet ikke efter lovgivningens almindelige bestemmelser  

 medfører højere straf.
 § 3.  § 3, stk. 4, i arbejds- og socialministeriets  

 bekendtgørelse nr. 539 af 30. december 1950 om indretningen og brugen af  

 køleanlæg ophæves.
 § 4.  Arbejds- og socialministeriets bekendtgørelse  

 nr. 316 af 6. juli 1951 vedrørende forbud mod anvendelsen af methylchlorid i  

 køleanlæg ophæves.
 Socialministeriet, den 8. september  

 1961.
 Kaj Bundvad.
 /K.Kampmann.
