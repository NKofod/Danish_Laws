Fremsat den 11. marts 2003 af Jacob Buksti (S),  

 Mogens Lykketoft (S), Ole Stavad (S) og Jens Peter  

 Vernersen (S) Forslag til folketingsbeslutning om lavere skat på arbejde Folketinget pålægger regeringen i indeværende  

 folketingssamling at fremsætte forslag til en fuldt finansieret nedsættelse  

 af  

 skatten på arbejde, forbedringer for nuværende og kommende pensionister og  

 lavere forældrebetaling for pasning af børn i daginstitutioner.
Reformen og  

 forbedringerne skal have virkning fra 1. januar 2004.
 En dynamisk skattereform skal:
  

 	  

    

 sikre  

 velfærdssamfundets finansiering og stoppe udhulningen af de offentlige  

 indtægter,   

 	  

    

 sikre større  

 tilskyndelse til at arbejde,   

 	  

    

 sikre en socialt  

 retfærdig fordeling mellem de forskellige indkomstgrupper,   

 	  

    

 sikre, at der ikke sendes  

 ubetalte regninger videre til kommende generationer, og   

 	  

    

 imødegå international  

 skattekonkurrence.
 Et sådant forslag til skattereform skal derfor som  

 minimum indeholde følgende hovedelementer:
   

 	  

    

 Lavere skat på  

 arbejdsindkomst, særlig for lav- og mellemindkomsterne.
   

 	  

    

 Større direkte  

 betaling fra arbejdsgiverne.
   

 	  

    

 Mindre værdi af  

 fradrag for høje indkomster.
   

 	  

    

 En større skat af  

 samfundsskabte værdier, herunder i særlig grad olie- og gasudvindingen i  

 Nordsøen.
   

 	  

    

 En genetablering af en  

 retfærdig ejendomsværdibeskatning med rabat til de laveste indkomster og  

 indførelse  

 af et loft over stigningen fra år til år.
   

 	  

    

 Gennemførelse af en  

 effektiv indsats mod skatteunddragelse og bekæmpelse af skattekriminalitet.
 Forbedringer for nuværende og kommende pensionister:
   

 	  

    

 Der gennemføres  

 mærkbare forhøjelser af pensionstillægget for såvel enlige som gifte og  

 samboende folkepensionister.
   

 	  

    

 Indbetalingerne til  

 Den Særlige Pensionsopsparing fordobles med en solidarisk fordeling, hvor  

 alle  

 erhvervsaktive opnår ensartede pensionsrettigheder.
 Lavere forældrebetaling for pasning af børn:
   

 	  

    

 Der indføres et loft  

 over forældrebetalingen for pasning af børn i alle former for  

 daginstitutioner  

 på 1.000  

    

 kr. pr. måned.
   

 	  

    

 Der gennemføres en  

 pasningsgaranti i alle kommuner, fra barnet er fyldt 6 måneder.
   

 	  

    

 Reglen om  

 søskenderabat og friplads for SFO skal gælde i alle landets kommuner.
Bemærkninger til forslaget En  

 skattereform for det 21. århundrede Danmark behøver en selvforstærkende fremgang i  

 beskæftigelse og velstand for at få råd til den velfærd, vi ønsker i  

 fremtiden.
 Men efter 9 års ubrudt fremgang går det lige nu den  

 forkerte vej.
 Derfor er der helt overordnet brug for en politik, der kan  

 skabe ny dynamik i samfundet.
 Det kræver også en ny skattepolitik, der spiller sammen med  

 fremsynede initiativer i uddannelses- og arbejdsmarkedspolitikken og  

 indretningen af de sociale ordninger.
Regeringens såkaldte skattestop udhuler hvert år skatterne  

 med 1,5 mia. kr.
De penge havner primært i lommerne på dem med de største  

 ejendomme og jordbesiddelser.
Ejer man en stor villa til 4 mio. kr., kan  

 skattestoppet om 10 år nemt være blevet til en skattelettelse på 39.000 kr.  

 årligt.
Det er ikke retfærdigt.
Men værre er det, at det blokerer for det  

 vigtigste projekt i dansk skattepolitik  en betydelig lettelse af  

 skatten på  

 arbejde.
 Socialdemokraterne ønsker :
  

 	  

    

 at arbejdsindsats belønnes mere   

 	  

    

 at byrderne fordeles retfærdigt   

 	  

    

 at skatterne gøres robuste i forhold til de åbne grænser Derfor lægger vi op til en nytænkning om fordelingen af  

 skatterne mellem borgerne indbyrdes, mellem borgere og virksomheder og mellem  

 arbejdsindkomster og kapitalgevinster.
 Men nytænkningen må ikke sætte det danske særpræg med en  

 rimelig fordeling af goder og byrder over styr:
I Danmark har vi lagt vægt på et godt sikkerhedsnet for  

 dem, der ikke kan klare sig selv.
Og vi har lagt vægt på, at hospitaler,  

 skoler  

 og ældrepleje bliver betalt solidarisk over skatterne og ikke  som i  

 mange  

 andre lande  via privat forsikring og brugerbetaling.
Derfor har vi relativt høje skatter.
Alligevel har de  

 fleste danskere lige så meget tilbage efter skat som folk i vore nabolande,  

 hvor man efter at have betalt lav skat også skal betale højere præmier til  

 social forsikring og høj brugerbetaling for de ydelser, danskerne får betalt  

 over  

 skatterne.
Sammenlignet med mange europæiske lande  og USA  betyder  

 det, at vi i Danmark har større tryghed og bedre forbrugsmuligheder for  

 mennesker med stor risiko for sygdom og arbejdsløshed og forholdsvis beskeden  

 indkomst.
Omvendt kræver vi i Danmark, at mennesker, der har en god  

 indtjening  

 og en ringe risiko, yder et større bidrag til fællesskabet.
En mere teknisk forskel er også,  

 at virksomhederne i Danmark kun i ringe grad bidrager til skatteindtægterne,  

 mens afgifter betalt direkte af virksomhederne andre steder i Europa yder  

 afgørende bidrag til den sociale forsikring.
Derfor har danske lønmodtagere  

 opnået høj bruttoløn fra arbejdsgiverne, men afleverer til gengæld en større  

 andel igen i form af direkte indkomstskat.
Det betyder, at skattetrykket  

 psykologisk opleves højere i Danmark, selv om nettolønnen efter skat for de  

 fleste er fuldt konkurrencedygtig med nabolandene.
 Socialdemokraterne ønsker at  

 fastholde grundtrækkene i den danske fordelingspolitik.
   

 	  

    

 Vort oplæg om  

 fremtidens skattesystem har som sit hovedmål at  

  

 nedsætte beskatningen på arbejdsindsats.
   

 	  

    

 Der er behov for  

 fortsat at  

  

 reformere finansieringen af  

 velfærdssamfundet,  

  

 så den er robust i forhold til internationaliseringen af  

 økonomien og kan bidrage til større arbejdsudbud.
Der skal gennemføres en reel reduktion af skatten på  

 arbejdsindsats.
Det kræver bl.a. bidrag fra skat på kapital og ejendom samt  

 en  

 reduktion af fradragenes betydning.
Desuden er det hensigtsmæssigt yderligere at sænke det  

 psykologisk oplevede skattetryk ved at flytte en væsentlig del af  

 skatteopkrævningen over til et bidrag fra arbejdsmarkedet, der opkræves  

 direkte  

 hos arbejdsgiverne.
Dermed tilnærmer vi os realiteterne om beskatningens  

 niveau  

 og indretning i de fleste nabolande.
Det sidste illustreres af den følgende  

 tabel 1.
Tabel 1 Skatten af bruttolønnen for en enlig  

 industriarbejder i 1999 Indkomstskat Arbejdsgiver- og arbejdstager- bidrag I alt Tyskland 18 34 52 Frankrig 10 38 48 Italien 15 32 47 Holland 5 39 44 Storbritannien 15 15 31 Sverige 20 30 51 Finland 21 27 47 Norge 19 18 37 Danmark 33 12 45 Danmark efter  

 reform, 2004 18 23 41 Kilde: OECD, 2001 og egne beregninger Af tabellen ses, at indkomstskatten i Danmark efter  

 Socialdemokraternes forslag sænkes meget betydeligt, men at bidraget fra  

 arbejdsmarkedet også efter reformen er lavere end i de fleste nabolande.
 De kommende års ændring i aldersfordelingen stiller store  

 krav, hvis den nødvendige arbejdsstyrke skal skaffes, og der skal blive plads  

 til en vis reduktion i det samlede skattetryk.
Kravene er store til modernisering, styring og indretning  

 af den offentlige sektor og til de tiltag, der skal sikre den nødvendige  

 arbejdsstyrke via opkvalificering, integration, godt arbejdsmiljø og  

 rummelighed på arbejdspladserne.
Målet er, at langt færre henvises til passiv  

 forsørgelse, og at ældre motiveres til en senere og mere gradvis  

 tilbagetrækning.
Samfundets investering i at løfte kvalitet og omfang af  

 uddannelse fra folkeskolen over ungdomsuddannelserne til den livslange læring  

 er for den enkelte nøglen til høj løn, lav arbejdsløshed og længere  

 deltagelse  

 på arbejdsmarkedet som senior.
Det er en af de vigtigste investeringer, der  

 kan  

 få dynamiske virkninger på samfundets økonomi og derved yderligere øge  

 råderummet for både mere velfærd og lavere skat i fremtiden.
 Der er brug for i den samlede indsats i uddannelses-,  

 arbejdsmarkeds-, social- og skattepolitikken at skabe en selvforstærkende  

 dynamik i det danske samfund.
Socialdemokraternes oplæg til skattereform er ét væsentligt  

 element i den fortsatte modernisering og vitalisering af det danske samfund,  

 der blev sat på sporet under de S-ledede regeringer i 1993-2001: Der  

  

 er  

  

 sikret enestående høj beskæftigelse,  

 stærk reduktion af den offentlige gæld og betydeligt overskud på  

 betalingsbalancen.
I »Danmark 2010« har vi udstukket retningslinjerne for at  

 fastholde og styrke denne udvikling.
Uden at sætte velfærdssamfundets  

 grundlæggende indretning på spil kan vi sikre et behersket fald i skatters og  

 afgifters samlede tyngde frem til 2010.
Den borgerlige regering har tilsluttet sig vore mål om  

 reduktion af skattetrykket frem til 2010. Det er derfor uden forbindelse med  

 nogen virkelighed, når regeringen ofte antyder, at Socialdemokraterne  

 planlægger større beskatning af den danske befolkning.
Det er også en  

 kendsgerning, at skattetrykket fra 1993 blev holdt uændret i andel af  

 befolkningens samlede indtjening, mens det under foregående borgerlige  

 regeringer steg.
 Med sin særlige version af skattestoppet har regeringen  

 fastlåst en række skattekilder og aflastet en lille gruppe af i forvejen  

 meget  

 velhavende borgere.
Resultatet er desuden, at der blokeres for en samlet  

 nytænkning.
En nytænkning, der kan føre til en mere rimelig fordeling af  

 skattebyrden mellem borgerne indbyrdes, mellem borgere og virksomheder og  

 mellem arbejdsindkomster og kapitalgevinster.
Mål for en dynamisk skattereform Socialdemokraterne har følgende målsætning for en dynamisk  

 skattereform:
   

 	  

    

 Der skal skaffes  

  

 en meget væsentlig nedsættelse af den  

 personlige indkomstskat  



  

 for at  

 forbedre udbyttet af arbejdsindsats og gøre skattesystemet mere robust over  

 for  

 internationaliseringen.
 Det foreslås derfor, at den personlige indkomstskat i  

 fremtiden skal bestå af to hovedelementer:
  

 	  

    

 29 pct. af  

 skattepligtig indkomst til kommune og amt   

 	  

    

 20 pct. statslig  

 topskat for dem, der tjener mest   

 	  

    

 Desuden foreslås et  

 beskæftigelsesfradrag på 3 procentpoint, der reelt sænker skatten på arbejde  

 for de laveste indkomster til 26 pct.
Mere retfærdighed i finansieringen Så lav indkomstskat har fem væsentlige forudsætninger:
1. Større  

 betaling via arbejdsmarkedet Arbejdsmarkedets parter skal via højere afgift på bruttoløn  

 og kapitalafkast betale en væsentlig større del af de offentlige udgifter,  

 sådan som det allerede er tilfældet i vore nabolande.
2. Stop for  

 den skæve udhuling af ejendomsbeskatningen Ejendomsværdiskatten skal som tidligere følge udviklingen i  

 ejendomspriserne.
Grundskyld og ejendomsværdiskat modvirker værdistigninger  

 og  

 lånefinansieret forbrug.
De kan derfor finansiere lettelser af skatten på  

 arbejde.
3. Mindre  

 værdi af fradrag for de høje indkomster Det vil bidrage til en mere rimelig fordeling at aftrappe  

 fradragenes værdi (dog ikke rentefradraget) for dem, der tjener mest og har  

 de  

 største fradrag.
4. Skat på  

 samfundsskabte gevinster Samfundets andel i de meget store gevinster ved olie- og  

 gasudvinding i Nordsøen øges særskilt.
Særregler for avanceskat på  

 landbrugsejendomme og for boliger, der udlejes til familiemedlemmer, skal  

 fjernes.  

1) 5. Omgåelse  

 og økonomisk kriminalitet skal bekæmpes effektivt For at give lettelser til alle dem, der arbejder hårdt og  

 overholder reglerne, skal der komme et væsentligt bidrag fra et effektivt  

 opgør  

 med snyd og omgåelse.
Told & Skat og politiet må have flere midler   

 ikke  

 mindst til den stadig mere raffinerede og internationalt orienterede  

 skattespekulation og  

    

 -kriminalitet.
Skatteomlægning med omtanke Socialdemokraterne har på afgørende vis medvirket til de  

 tre seneste etaper i reformen af det danske skattesystem, der blev iværksat  

 fra  

 henholdsvis 1987, 1994 og 1999. Den sidste etape blev først fuldt gennemført  

 her i 2002 med en nedsættelse af bundskatten med 3/4 procentpoint.
På denne baggrund nedsatte SR-regeringen et sagkyndigt  

 udvalg til at forberede et beslutningsgrundlag for 4. etape.
Beklageligvis  

 afbrød den borgerlige regering dette udredningsarbejde.
Derfor fremlægger  

 Socialdemokraterne sit eget oplæg til den 4. etape i overensstemmelse med  

 målene fra  

 »Danmark 2010  

 «  

 . Forslagene forudsættes gennemført trinvis  

 over de næste år og skal ses i forlængelse af de tre første etaper:
Der er samlet set sket en reduktion i skatten på arbejde og  

 en formindskelse af fradragenes betydning.
Det har trukket i retning af en  

 mere  

 fair fordeling af skattebyrden, færre forvridninger og mindre mulighed for  

 skatteundvigelse.  

 Det danske skattesystem er blevet mere robust i forhold til  

 internationaliseringen af økonomien.
Men meget mere kan og skal gøres.
Der er også i de seneste år  på grund af for svag  

 konkurrence i væsentlige dele af erhvervslivet og utilstrækkelig effektivitet  

 i  

 virksomhedsbeskatningen  sket en forvridning af indkomstfordelingen med  

 stærkere stigning i avancer end i løn.
Samtidig er der som påvist i  

 »Fordeling og incitamenter 2002  

 «  

 fra Finansministeriet med de sidste 8 års  

 stærke konjunkturfremgang sket meget store værdistigninger  især på  

 fast  

 ejendom.
Målet for 4. etape kan derfor ikke være et skattestop for  

 hver enkelt borger og virksomhed, uanset hvor begunstiget man har været af  

 udviklingen.
Målet er, at det store flertal med almindelige lønindtægter får  

 lavere skat på arbejdsindsats.
 For Socialdemokraterne har det højeste prioritet, at de  

 lavtlønnede får en markant forbedring af udbyttet af at arbejde.
Derfor foreslås med fuld virkning fra 2004 et  

 beskæftigelsesfradrag, et højere personfradrag og en lavere betaling for  

 børnepasning.
Virkningen er, at en lavtlønnet fuldtidsbeskæftiget ikke  

 betaler  

 indkomstskat af de første 60.000 kr. i nettoløn.
Nedsættelse af skatten på en ekstra indsats skal imidlertid  

 omfatte det store flertal af lønmodtagerne.
Derved tages der også et  

 væsentligt  

 skridt til mere ligelig behandling af lønmodtagere og selvstændige, idet de  

 selvstændige i forvejen har gode muligheder for at modvirke progressionen i  

 skattesystemet  bl.a. ved brug af virksomhedsordningen.
Derfor foreslås  

 afskaffelse af mellemskatten og forhøjelse af bundgrænsen for topskatten.
Men  

 der opretholdes en rimelighed i byrdefordelingen ved, at disse lettelser  

 »betales  

 «  

 ved stop for udhuling af ejendomsbeskatningen, reduktion af de  

 ligningsmæssige  

 fradrags værdi for de højere indkomster og et tillæg i topskattegrundlaget  

 for  

 personer med meget store formuer.
Børnefamilier skal tilgodeses Socialdemokraterne ønsker at give et væsentligt løft for  

 småbørnsfamilier, der skal have deres børn passet for at komme på  

 arbejdsmarkedet.
 Derfor foreslås fra 2004 et loft på 1.000 kr. om måneden  

 over betalingen for enhver form for dagpasning.
De særlig høje satser for børnefamilieydelse for børn under  

 7 år afskaffes.
Dog kompenseres enlige, pensionister og uddannelsessøgende,  

 der  

 typisk i forvejen har hel eller delvis friplads.
Samtidig gennemføres garanti  

 for pasningstilbud for børn over 6 måneder, og alle kommuner pålægges at give  

 søskenderabat og friplads  også for skolefritidsordning og fritidshjem.
Socialdemokraterne ønsker, at skattereformen  

 skal bidrage væsentligt til at mindske ulighederne i alderdommen Derfor foreslås det, at 2 procent af lønsummen anvendes til  

 opsparing af lige store kronebeløb i årlige pensionsrettigheder for alle, der  

 er fuldt tilknyttet arbejdsmarkedet.
Det vil særligt give et løft til de af  

 fremtidens pensionister, der ikke er begunstiget af høj indtjening og gode  

 pensionsordninger.
Det meget store flertal af lønmodtagere vil få en  

 forbedring  

 i forhold til den nuværende særlige pensionsopsparing.
De nuværende pensionister  både folke- og  

 førtidspensionister  vil ikke få glæde af denne solidariske  

 pensionsopsparing.  

 Derfor hæves pensionstillægget for alle pensionisterne.
Konkret hæves  

 pensionstillægget for enlige med 4.500 kr. og 4.700 kr. for øvrige.
Det  

 sikrer  

 alle pensionister uden store pensionsopsparinger et løft i den disponible  

 indkomst, der svarer til, hvad ældrechecken i 2003 giver en lille gruppe  

 pensionister.
 Med summen af de foreslåede ændringer sikres, at de  

 allerfleste danskere opnår lettelser i deres samlede skattebetaling og en  

 forbedring af deres private økonomi.
Hovedpunkterne  

 i Lavere skat på arbejde   

 	  

    

 Socialdemokraternes  

 udspil til skattereform i 2004  punkt for punkt:
 Forbedringer:
 1.  

 	  

    

 Den statslige  

 bundskat på 5,5 pct. afskaffes.
 2.  

 	  

    

 Skatteprocenterne  

    

 til kommuner og amter reduceres med 3,6  

 pct.
 3.  

 	  

    

 Personfradraget  

 forhøjes med 13.200 kr.
 4.  

 	  

    

 Der indføres et  

 beskæftigelsesfradrag på 10 pct. af den personlige arbejdsindkomst  dog  

 højst  

 15.000 kr.
 5.  

 	  

    

 Mellemskatten på 6  

 pct. afskaffes.
6.  

 	  

    

 Der lægges loft  

 over den månedlige forældrebetaling på 1.000 kr. i  

    

 dagtilbud, og der indføres  

 børnepasningsgaranti fra 6 måneder.
De særlig høje småbørnssatser i  

 børnechecken afskaffes, idet enlige m.fl. dog kompenseres herfor.
 7.  

 	  

    

 Pensionstillægget  

 for modtagere af sociale pensioner hæves med 4.500 kr. for enlige og 4.700  

 kr.  

 for gifte.
 8.  

 	  

    

 Bundfradraget for  

 topskatten forhøjes med 20.000 kr., hvilket betyder, at 200.000 færre skal  

 betale topskat.
 Finansiering:
 9.  

 	  

    

 Beskæftigelsesfradrag,  

 personfradrag, børnefamilieydelse og børnetilskud samt ligningsmæssige  

 fradrag  

 aftrappes i forhold til nettoindkomst ud over 200.000 kr.
10.  

 	  

    

 Det nuværende  

 arbejdsmarkedsbidrag og det særlige pensionsbidrag på 1 pct. ophæves.
Der  

 indføres et nyt arbejdsgiveropkrævet bidrag af lønsum m.v. på 20 pct.
En  

 tiendedel af bidraget indsættes hvert år på individuelle konti i ATP med lige  

 store beløb til alle, der fuldtids er tilknyttet arbejdsmarkedet.
 11.  

 	  

    

 Arbejdsgivere  

 betaler en afgift på 5 pct. af kapitalafkast i virksomhederne  

 (værditilvæksten  

 efter fradrag af investeringer og af grundlaget for arbejdsmarkedsbidraget).
12.  

 	  

    

 Statens andel af  

 gevinsterne ved olie- og gasudvinding i Nordsøen forhøjes ved, at afgiften på  

 kapitalafkastet for kulbrinteskattepligtige fastsættes til 15 pct.
En  

 modernisering af kulbrinteskatten overvejes sideløbende med genforhandling af  

 koncessionerne.
13.  

 	  

    

 Ejendomsværdiskatten  

 følger udviklingen i ejendomsvurderingen  med et loft over, hvor stor  

 stigning  

 der kontant kan opkræves fra år til år.
Der indføres rabat i  

 ejendomsværdiskatten for alle ejere med lav husstandsindkomst.
14.  

 	  

    

 Topskatteprocenten  

 hæves til 20 pct., og skatten af aktiefortjenester forhøjes.
Der indregnes i  

 indkomstgrundlaget for topskatten et tillæg for særlig store formuer.
15.  

 	  

    

 Der indføres et loft  

 over en skatteyders årlige fradragsberettigede indbetaling til pensions- og  

 opsparingsordninger med løbende udbetalinger på maksimalt 100.000 kr.  

 Afgiften  

 på udbetaling af kapitalpension, der hidrører fra indbetalinger fra 2004 og  

 frem, nedsættes til 30 pct.
For at afbalancere nedsættelsen af  

 trækprocenterne  

 opkræves en afgift på 12 pct. forud for udbetaling af den del af løbende  

 pensionsordninger, der er optjent før 2004.
Alle de nævnte beløb  

 er i 2003-priser og -lønninger.
De op- og nedreguleres også fremover efter  

 den  

 hidtil anvendte mekanisme for satsregulering.
 Skatteudspillets virkning for familier i  

 2004:
Typisk  

 LO-familie Bruttoløn efter pensionsbidrag 2003:
 Manden 270.000 kr. og kvinden 218.000 kr.
 Ligningsmæssige fradrag 27.000 kr. og rentefradrag 58.000  

 kr.
 Ejendomsværdi 1.096.000 kr.
 Årlig skattelettelse: 9.000 kr.
   

 	  

    

 Samme familie med  

 et barn i børnehave: 11.500 kr.
   

 	  

    

 Samme familie med  

 et barn i børnehave og et barn i vuggestue: 21.200 kr.
   

 	  

    

 Samme familie med  

 et barn i børnehave og et barn i skolefritidsordning: 10.900 kr.
Specialarbejder  

 gift med kontorassistent på deltid Bruttoløn 390.000 kr.
 Ejendomsvurdering 877.000 kr.
 Ligningsfradrag 23.000 kr. og rentefradrag 46.400 kr.
 Årlig skattelettelse: 6.500 kr.
   

 	  

    

 Samme familie med  

 et barn i børnehave: 8.400 kr.
   

 	  

    

 Samme familie med  

 et barn i børnehave og et i vuggestue:16.300 kr.
   

 	  

    

 Samme familie uden  

 børn, lejere: 8.900 kr.
   

 	  

    

 Samme familie med  

 et barn i børnehave, lejere: 10.800 kr.
   

 	  

    

 Samme familie med  

 et barn i børnehave og et barn i vuggestue, lejere: 18.800 kr.
Funktionærægtepar Bruttoløn 622.000 kr.
 Ejendomsvurdering 1.534.000 kr.
 Ligningsfradrag 19.400 kr. og rentefradrag 81.200 kr.
 Årlig skattelettelse: 15.000 kr.
   

 	  

    

 Samme familie med  

 et barn i børnehave og et barn i vuggestue: 27.200 kr.
Ægtepar   

 lederstillinger Bruttoløn 1.863.000 kr.
 Ejendomsbolig: 4.110.000 kr.
 Ligningsfradrag 80.000 kr. og rentefradrag 217.500 kr.
 Årlig skattelettelse: 2.200 kr.
   

 	  

    

 Samme familie med  

 en formue på 12 mio. og ingen renteudgift: 10.000 kr.
Enlig på  

 lavtlønsområdet, lejer Bruttoløn 203.000 kr.
 Ligningsfradrag 13.400 kr.
 Årlig skattelettelse: 4.800 kr.
  

 	  

    

 Samme person med et  

 barn i vuggestue: 7.600   

 	  

    

 Samme person med et  

 barn i vuggestue og et barn i børnehave: 6.300 kr.
Enlig folkepensionist,  

 lejer uden ekstraindkomst Årlig  

 skattelettelse: 3.100 kr.
   

 	  

    

 Samme person med  

 15.400 kr. i ATP: 3.200 kr.
Folkepensionistægtepar,  

 lejer uden ekstraindkomst Årlig skattelettelse: 6.200 kr.
   

 	  

    

 Samme ægtepar med  

 30.800 kr. i ATP: 6.300 kr.
Enlig  

 arbejdsløs, lejer uden børn Årlig skattelettelse: 1.300 kr.
Supplerende bemærkninger til forslagets enkelte  

 elementer og deres konsekvenser 1. Den  

 statslige bundskat på 5,5 pct. afskaffes.
For at forenkle skattesystemet foreslås, at den statslige  

 bundskat på 5,5 pct. afskaffes.
Finansieringen sker især ved en del af  

 indtægten fra det arbejdsgiveropkrævede bidrag (punkt 10).
Den statslige bundskat er i dag meget langt hen ad vejen  

 indrettet som en bruttoskat.
De eneste individuelle fradrag, der tæller, er  

 bidrag til pensionsordninger.
Men de lavere fradragsværdier for fremtidige  

 pensionsindbetalinger modsvares af lavere beskatning af de udbetalinger,  

 disse  

 senere udløser enten i form af løbende ydelser eller kapitalpension.
 Derfor er bundskattens afskaffelse reelt en forenkling, der  

 samler bruttobeskatningen af de samlede løn- og erhvervsindtægter i et bidrag  

 fra arbejdsmarkedets parter.
 2.  

 Skatteprocenterne til kommuner og amter reduceres med 3,6 pct.
 Kommuners og amtskommuners samlede beskatningsgrundlag  

 udvides, så de fastlagte skatteprocenter under ét kan sænkes fra 32,6 pct.  

 til  

 29,0 pct. uden nedgang i indtægterne.
 Udvidelsen af kommuners og amters beskatningsgrundlag sker  

 til dels ved, at ejendomsværdiskatten  der fuldt ud tilfalder kommuner  

 og  

 amter  igen kommer til at følge den faktiske udvikling i værdierne  

 (punkt 13),  

 dels ved, at en række fradrag nedtrappes i skatteværdi ved højere indkomst  

 (punkt 9).
 Resten af udvidelsen sikres ved, at staten overtager  

 finansieringen af en andel af skattelettelsen via personfradraget.
 Samlet set skal det sikres, at kommuner og amter under ét   

 via statens medfinansiering af personfradraget og ekstra indtægter fra  

 ejendomsværdiskat og fradragsaftrapning  kan finansiere udgifter i  

 uændret  

 omfang til trods for følgende ændringer, der hver for sig isoleret set  

 begrænser indtægterne:
   

 	  

    

 Nedsættelse af  

 skatteprocenterne med i alt 3,6 procentpoint.
   

 	  

    

 Forhøjelse af  

 personfradraget med 13.200 kr. (punkt 3).
   

 	  

    

 Indførelse af  

 beskæftigelsesfradrag på op til 15.000 kr. (punkt 4).
   

 	  

    

 Begrænsning i de  

 personlige indkomster via bidragene opkrævet af arbejdsgiverne (punkt 10).
 Kommunerne kompenseres særskilt for takstreformen for  

 forældrebetaling i dagpasningstilbud (punkt 6).
 3.  

 Personfradraget forhøjes med 13.200 kr.
 Der foreslås en forhøjelse af personfradragene med i alt  

 13.200 kr.
 Forhøjelsen sikrer især, at lave indkomster fuldt ud  

 kompenseres for virkningerne på nettolønnen af højere bidrag fra  

 arbejdsmarkedets parter.
 Staten overtager som nævnt under punkt 2 en gradvis større  

 andel af finansieringen af personfradraget for at holde kommuner og amter  

 skadesløse for bl.a. denne ændring.
 4. Der  

 indføres et beskæftigelsesfradrag på 10 pct. af den personlige indkomst  

  dog  

 højst 15.000 kr.
 Socialdemokraterne ønsker  specielt for de lavtlønnede   

 at sikre en lettelse i den reelle skat af en ekstra indkomst.
 Derfor foreslås et beskæftigelsesfradrag på 10 pct. af den  

 personlige arbejdsindkomst opgjort netto efter reduktion som følge af  

 bidragene  

 fra arbejdsmarkedets parter og fradrag af eventuelle pensionsbidrag.
 Beskæftigelsesfradraget kan dog højst være 15.000 kr.
Det vil sige, at beskæftigelsesfradraget topper ved en  

 personlig arbejdsindkomst på netto 150.000 kr.
Når nettoarbejdsindkomsten er  

 over 200.000 kr., aftrappes beskæftigelsesfradraget sammen med andre fradrag  

 (punkt 9).
 Beskæftigelsesfradraget og de angivne beløbsgrænser betyder  

 i realiteten en ekstra nedsættelse af marginalskatten op til en  

 bruttoindkomst  

 i 2003-niveau på 187.500 kr.
Afviklingen af mellemskatten (punkt 5) sikrer, at det  

 samlede billede er klart lavere marginalskat også for bruttoindkomster over  

 250.000 kr.
Dette er tilfældet, selv om aftrapningen af  

 beskæftigelsesfradraget  

 (sammen med andre fradrag som nævnt under punkt 9) isoleret set trækker  

 modsat  

 for bruttoindkomster over 250.000 kr. i 2003-løn.
 5.  

 Mellemskatten på 6 procent afskaffes.
Mellemskatten på 6 pct. berører i dag personer med  

 bruttoindkomst udover 217.600 kr.
På grund af adgangen til overførsel af  

 uudnyttede bundfradrag berører den dog først ægtepar med bruttoindkomst over  

 435.200 kr.
 Denne skat foreslår Socialdemokraterne helt afskaffet.
6. Der lægges  

 loft over den månedlige forældrebetaling på 1000 kr. i dagtilbud og indføres  

 børnepasningsgaranti fra 6 måneder.
De særlig høje småbørnssatser i  

 børnechecken  

 afskaffes, idet enlige m.fl. dog kompenseres herfor.
 Lavere  

 »skat  

 «  

 af ekstra indsats kan også opnås ved at  

 mildne såkaldte samspilsproblemer mellem skat og nedsættelse af  

 indkomstbestemte tilskud.
 For personer, der er i arbejde, er der især to typer af  

 samspilsproblemer, og for småbørnsfamilier indtræder de ofte samtidig: Det er  

 nedsat rabat på forældrebetalingen i dagpasningstilbud og nedsat boligsikring  

 som følge af stigende indkomst i familien.
 Socialdemokraterne har tidligere overvejet en løsning af  

 dette samspilsproblem ved hjælp af et såkaldt  

 »socialt  

 skatteloft  

 «  

 , så det blev sikret, at  

 ingen familie som følge af højere skat plus lavere ydelser mistede mere end  

 2/3  

 af en indkomstfremgang.
Men ideen om et  

 »socialt  

 skatteloft  

 «  

 er teknisk kompliceret.
I  

 stedet sikres med summen af de forslag, der her fremføres, at ændringerne i  

 forbindelse med næste skattereform i praksis etablerer et sådant socialt  

 skatteloft for de beskæftigede.
 Det væsentligste bidrag skal være ændringer i reglerne for  

 forældrebetaling for dagpasningstilbud.
Fra 1999 skete der en væsentlig forbedring af reglerne om  

 indtægtsbestemt rabat i forældrebetalingen.
Optrapningen af betalingen med  

 stigende indkomst blev mildnet, og flere fik adgang til delvis friplads helt  

 op  

 til en personlig indkomst i familien på godt 370.000 kr. (2003-niveau) Men aftrapningen af friplads betyder fortsat, at nedsat  

 forældrerabat kan inddrage 9-14 pct. af en indkomstfremgang for lavtlønnede  

 børnefamilier.
 Socialdemokraterne ønsker at gøre det både lettere og  

 billigere for familier at få deres børn passet.
 Socialdemokraterne foreslår derfor, at der indføres et loft  

 over forældrebetalingen i alle kommunale dagtilbud på 1.000 kr. pr. måned, og  

 at alle kommuner forpligtes til at tilbyde pasningsgaranti for børn over 6  

 måneder.
 Samtidig gøres reglerne om søskenderabat og fripladser  

 obligatoriske for alle kommuner  også i skolefritidsordninger og  

 fritidshjem.
Staten holder kommunerne under ét skadesløse for loftet  

 over forældrebetalingen.
Det kan f.eks. ske efter fordelingen af antallet af  

 passede børn med særlig stærk vægtning af de  

 »dyre  

 «  

 aldersgrupper.
Udformningen af  

 kompensationen bør forhandles med kommunerne.
Statens udgifter til nedsættelse af forældrebetalingen  

 dækkes delvis ved at afskaffe de særlig høje børnefamilieydelser  

 (børnechecks)  

 til småbørn under 7 år.
Ydelsen vil herefter være ens for alle børn under 18  

 år.
Børnetilskuddet for børn under 7 år hos enlige forsørgere,  

 pensionister og uddannelsessøgende forhøjes, idet disse grupper typisk i  

 forvejen  

 har hel- eller delvis friplads og derfor ikke får (fuld) gavn af den lavere  

 forældrebetaling.
Forhøjelsen for disse grupper af forsørgere skal være 3.700  

 kr. for 0-2 årige børn og 2.500 kr. for 3-6 årige børn.  

2) Børnefamilieydelse og børnetilskud har reelt samme  

 virkning, som hvis man havde haft et højere personfradrag hos forskellige  

 grupper af forældre  afhængigt af antallet af børn.
Når personfradraget  

 aftrappes med stigende indkomst, er det logisk  og rimelig  

 fordelingspolitik   

 at aftrappe også børnecheck og børnetilskud.
 Det foreslås, at børnefamilieydelse og børnetilskud  

 bortfalder for de mest velhavende.
 Metoden skal være, at de beløb i børnecheck og  

 børnetilskud, familien har modtaget, medtages i det samlede  

 skattenedslagsbeløb  

 hos barnets forsørgere, der aftrappes med stigende indkomst (punkt 9).
Hvis et ægtepar har et fælles barn og modtager en  

 »børnecheck  

 «  

 ,  

 er forslaget, at halvdelen af beløbet aftrappes sammen med fradragene hos  

 hver  

 af ægtefællerne.
Dette gælder uanset, at børnechecken modtages af moderen.
 Aftrapningen vil kun have betydning for personer med meget  

 høje indkomster (bruttoindkomster i 2003 ud over 680.000 kr.).
 Det kan eventuelt på et senere tidspunkt  som  

 administrativ forenkling  overvejes at udbetale børnecheck m.v. som en  

 modregning i tilskudsmodtagerens skat.
 7.  

 Pensionstillægget for modtagere af sociale pensioner hæves med 4.500 kr. for  

 enlige og 4.700 kr. for gifte.
For at sikre alle pensionister, der ikke når at få gavn af  

 den særlige pensionsopsparings andel i lettelserne ved skattereformen,  

 foreslås  

 det, at der sker en forhøjelse af pensionstillæg for enlige og gifte med  

 henholdsvis 4.500 kr. og 4.700 kr.
Forhøjelsen sikrer, at alle pensionister  

 får  

 en indkomstfremgang på mindst 3.100 kr. svarende til den indkomstforbedring,  

 en  

 mindre gruppe pensionister er sikret med ældrechecken i 2003. De forhøjede  

 pensionstillæg gælder også førtidspensionister.
 8.  

 Bundfradraget for topskatten forhøjes med 20.000 kr., hvilket betyder, at  

 200.000 færre skal betale topskat.
 Der forventes ifølge vismændene og Finansministeriets  

 redegørelse  

 »Fordeling og incitamenter  

 2002  

 «  

 , at en forhøjelse af bundgrænsen  

 for topskat har en positiv virkning på arbejdsudbuddet og dermed en relativ  

 høj  

 grad af selvfinansiering.
Derfor foreslår Socialdemokraterne, at bundfradraget i  

 topskatten gradvis forhøjes ekstraordinært med 20.000 kr.
Derved fritages  

 næsten 200.000 skatteydere fra at betale topskat.
 9.  

 Nedsættelse af fradrag for personer med højere indkomst.
 For at sikre en samlet rimelig fordelingsprofil i  

 skatteomlægningen foreslås, at værdien af en række fradrag nedsættes med  

 stigende indkomst og helt bortfalder ved meget høje indkomster.
 Den samlede skatteværdi af beskæftigelsesfradrag,  

 personfradrag og ligningsmæssige fradrag svarer til fradragenes størrelse  

 ganget med den kommunale + amtskommunale skatteprocent (+ evt. kirkeskat).
 Dette skattenedslag beregnes samlet for hver enkelt  

 skatteyder og nedsættes gradvis, når den personlige nettoindkomst m.v. (som  

 opgjort til grundlag for topskat) overstiger 200.000 kr.  svarende til  

 en  

 bruttoindkomst i 2003 på 250.000 kr.
Nedsættelsen af skattenedslaget beregnes derefter som 4  

 pct. af det beløb, hvormed personens topskattegrundlag overstiger de 200.000  

 kr.
Nedsættelsesprocenten fastsættes dog i reformens første år til 5 procent,  

 hvorefter den sænkes til 4 procent.  

3) Aftrapningen sker i følgende rækkefølge:  

 Beskæftigelsesfradrag, personfradrag, børneydelser (punkt 6) og  

 ligningsmæssige  

 fradrag.
 Det betyder i realiteten, at nedsættelse af værdien af  

 ligningsmæssige fradrag og børneydelser tidligst påbegyndes ved  

 bruttoindkomster på ca. 790.000 kr. (Dog ved en indkomst på ca. 680.000 kr. i  

 de første år, hvor aftrapningen er 5 procent)  og endnu senere, hvis  

 der er  

 børn under 18 år i familien.
 Renteudgifter er ikke omfattet af aftrapningen af  

 fradragenes værdi, idet den væsentligste del af renteudgifterne knytter sig  

 til  

 ejerboliger og modsvares af betaling af ejendomsværdiskat, der samtidig  

 forebygger for store værdistigninger.
Det er Socialdemokraternes opfattelse, at skattesystemet  

 også i fremtiden skal bygge på en balance mellem ejendomsværdi og  

 rentefradrag.  

 Hvis man i stedet valgte at afvikle begge dele, ville det betyde en  

 uacceptabel  

 omfordeling.
Det ville vælte budgettet for mange familier, der har købt  

 ejerbolig til meget høje priser og med et meget stramt budget.
Og det ville  

 give en ubegrundet særlig lettelse til dén generation, der købte deres bolig  

 tidligt og billigt, og som for længst har høstet stor fordel af  

 rentefradraget  

 og fået en stor formuefremgang som følge af boligprisernes stigning.
10. Det  

 nuværende arbejdsmarkedsbidrag og det særlige pensionsbidrag på 1  

    

 procent ophæves.
Der indføres et nyt  

 arbejdsgiveropkrævet bidrag af lønsum m.v. på 20 pct.
En tiendedel af  

 bidraget  

 indsættes hvert år på individuelle konti i ATP med lige store beløb til alle,  

 der fuldtids er tilknyttet arbejdsmarkedet.
 VK-regeringen afskaffede i foråret 2002 omfordelingen af  

 det særlige pensionsbidrag, som blev indført i 1999 og opkræves med 1 pct. af  

 bruttoindkomsten for alle erhvervsaktive mellem 17 og 66 år.
Den oprindelige ordning, der blev indført under  

 SR-regeringen fra 1999, betød, at alle med fuld tilknytning til  

 arbejdsmarkedet  

 uanset indkomst fik den samme kroneforbedring i årlig pension efter et  

 bestemt  

 åremål som bidragydere.
Formålet var på sigt væsentligt at udjævne  

 ulighederne  

 i alderdommen ved en solidarisk omfordeling til fordel for de mennesker på  

 arbejdsmarkedet, der ikke er begunstiget af høje lønninger og gode  

 pensionsordninger.
 Den nu gennemførte individuelle opsparingsordning betyder i  

 forhold til den oprindelige ordning, at:
  

 	  

    

 en lavtlønnet med  

 årsindkomst på 180.000 kr. taber en tredjedel af pensionsforbedringen, og   

 	  

    

 en højtlønnet med  

 årsindkomst på 1 mio. kr. får næsten fire gange så meget ud af ordningen.
Dette finder Socialdemokraterne uacceptabelt.
Derfor  

 foreslås den nuværende individuelle opsparingsordning og det særlige, separat  

 opkrævede bidrag på 1 pct. afskaffet.
 Socialdemokraterne ønsker i  

 stedet at genskabe og forstærke det solidariske element og forenkle  

 opkrævningen af bidraget, jf. nedenfor.
I de fleste andre europæiske  

 lande udgør sociale bidrag fra arbejdsgivere og arbejdstagere  beregnet  

 som  

 procentdel af bruttolønnen  en betragtelig del af de samlede skatter og  

 afgifter.
Det er samtidig forklaringen på, at der i andre lande er en lavere  

 nettoløn og lavere personlig indkomst end i Danmark.
 Socialdemokraterne foreslår som  

 det væsentligste bidrag til nedsættelsen af den personlige indkomstskat et  

 arbejdsgiveropkrævet bidrag på 20 procent af bruttoløn m.v. (Det nuværende  

 grundlag for arbejdsmarkedsbidraget). Bidraget kædes ikke  som i mange  

 andre  

 lande  sammen med indretningen af sociale ordninger.
 Indførelsen af dette bidrag og  

 afskaffelsen af de nuværende arbejdsmarkedsbidrag og bidrag til den særlige  

 pensionsopsparing betyder samlet set, at nettolønnen og nettoindbetalingen  

 til  

 pensionsordninger reduceres med 12 procent.
Bidraget opkræves som et  

 obligatorisk og automatisk fradrag i bruttolønnen m.v., der fratrækkes af  

 arbejdsgiverne sammen med pensionsbidrag.
Det er kun løn efter bidraget, der  

 indberettes som skattepligtig løn fra arbejdsgiverne.
Derved understreges  

 bidragets lighed med de sociale bidrag, der i nabolandene betales af  

 arbejdsgivere  

 og lønmodtagere.
Nedsættelse af nettolønnen  

 betyder en tilsvarende reduktion af overførselsindkomsterne via  

 satsreguleringsmekanismen.
Men modtagerne af overførsler vil også få del i  

 skattelettelserne, bortset fra virkningen af beskæftigelsesfradraget, og  

 opnår  

 samlet set en forbedring.
Reduktionen i  

 bruttoudbetalingerne til overførsler og lavere beskatning af disse vil  

 modvirke  

 det forkerte indtryk af meget større udgifter til overførselsindkomster i  

 Danmark end andre steder: Forskellen mellem Danmark og en række andre  

 europæiske lande er netop, at vi har højere overførselsindkomster, men de er  

 også højere beskattet.
Med reformen vil både udgifternes og skatternes andel  

 af  

 nationalproduktet af tekniske grunde falde mærkbart.
Det er Socialdemokraternes forudsætning,  

 at de beløb, som den enkelte modtager i boligsikring, boligydelse og  

 personlige  

 tillæg til pensionister, en række tillæg til førtidspensionister samt  

 normalbidrag til børn og særligt børnetilskud, opretholdes.
Det sikres, at en  

 række beløbsgrænser reguleres ekstraordinært for at imødegå den svagere  

 satsregulering.
 En automatisk virkning af den  

 svagere satsregulering er, at der sker en reel nedsættelse af  

 a-kassekontingentet med 361 kr. pr. år og efterlønskontingentet med 527 kr.  

 pr.  

 år.
 Det foreslås, at de forskellige  

 tilskudsordninger til arbejdsgivere, der løser vigtige samfundsopgaver som  

 f.eks. at oprette lærepladser eller ansætte medarbejdere i fleks- og skånejob  

 m.v., som led i en administrativ forenkling indrettes som modregninger i de  

 bidrag, arbejdsgiverne opkræver af bruttoindkomsten.
Det nuværende  

 arbejdsmarkedsbidrag afskaffes sammen med den særlige pensionsopsparing.
Der  

 indføres i stedet et nyt arbejdsgiveropkrævet bidrag på 20 pct. af bruttoløn  

 m.v. (Samme grundlag som det nuværende arbejdsmarkedsbidrag).
En tiendedel af bidraget  

 indsættes fremover på individuelle konti i ATP med lige stor  

 kronetilskrivning  

 for alle, der er fuldtids tilknyttet arbejdsmarkedet  også selv om de  

 har  

 perioder med sygdom og arbejdsløshed.
Det indsatte beløb beskyttes af  

 grundlovens  

 bestemmelser om privat ejendomsret og kan derfor ikke gøres til genstand for  

 fremtidige politiske indgreb.
I dag får en lavtlønnet indskudt  

 ca. 2.000 kr.  svarende til lidt under 1 pct. af lønnen  i den  

 særlige  

 pensionsopsparing.
Fremover vil en lavtlønnet få indskudt ca. 5.700 kr.  

 årligt.  

 Det højere indskud betyder samtidig, at alle med en løn på op til ca. 570.000  

 kroner får en større pensionsrettighed end i dag.
 Med forslaget sikres, at  

 personer, der i 10 år har været fuld tid på arbejdsmarkedet og har betalt  

 arbejdsmarkedsbidrag  uanset deres indtjening  får et årligt løft  

 i  

 pensionsudbetalingen på 8.100 kr. de første 10 år efter folkepensionsalderen.
Ved 20 års opsparing er den  

 ekstra pension tilsvarende godt 16.600 kr. om året.
Ved 30 års opsparing er  

 beløbet 30.000 kr. om året.
 Der sikres med andre ord en  

 forbedring i pensionsdækningen af særlig stor betydning for de lavest  

 lønnede.
 11.  

 Arbejdsgivere betaler en afgift på 5 pct. af kapitalafkast i virksomhederne.
 Socialdemokraterne foreslår, at private virksomheder  

 betaler et bidrag på 5 procent af nettoværditilvæksten efter fradrag af løn  

   

 svarende til afgiftsgrundlaget for moms minus lønsum plus eksport minus  

 import.  

 Derved belaster bidraget aflønningen af kapital med fradrag for foretagne  

 investeringer.
 Afgiften på kapitalafkast på 5 procent er et rimeligt  

 bidrag fra virksomhedsejerne, idet virksomhedernes avancer i en årrække er  

 steget hastigere end lønnen.
 12. Større  

 statslig andel i værdierne i Nordsøen.
 Den nuværende kulbrintebeskatning har ikke sikret samfundet  

 en passende andel af de meget store gevinster, der opnås ved udvinding af  

 olie  

 og gas i Nordsøen.
 Der er udsigt til gevinster på et trecifret milliardbeløb  

 på disse aktiviteter frem til 2012.
 Derfor er det rimeligt, at den ny afgift på kapitalafkast  

 fastsættes til 15 procent for virksomheder, der udvinder olie- og naturgas.
 Der overvejes yderligere ændringer af kulbrinteskatten.
 De fremtidige skatteforhold må fastlægges som grundlag for  

 forhandlinger om koncessionerne i Nordsøen fra 2012.
 Forhandlingerne om koncessionerne i Nordsøen i 2012 bør  

 endeligt afsluttes senest 1.1.2004  og have som mål at respektere  

 koncessionshavernes ønske om kontinuitet, sikre en høj grad af udnyttelse af  

 ressourcerne og en samlet set rimelig samfundsandel i de store gevinster.
 13. Mere  

 retfærdig og social ejendomsværdiskat.
VK-regeringen har gennemført en fastfrysning af  

 ejendomsværdiskatten på den enkelte ejerbolig på maksimalt 2001-vurderingen  

 plus 5 pct.
Herudover har regeringen indført et loft over stigningen i  

 grundskylden fra 2003, således at den maksimalt må stige 7 pct. pr. år.
 Der er for så vidt ingen logik i disse lofter i forhold til  

 regeringens skattestop, der jo på andre områder blot er en fastholdelse af  

 skatteprocenter på stigende indkomster.
 Resultatet af den borgerlige kurs er en udhuling af  

 ejendomsbeskatningen og en fordeling af skattestoppet, der helt overvejende  

 kommer et meget velhavende mindretal til gode.
Ejendomsværdiskat vejer tungere i budgettet, jo højere  

 indkomsten er.
Den bedst aflagte tiendedel af befolkningen får mere end ti  

 gange så stort udbytte af fastfrysningen af denne skat som den tiendedel, der  

 tjener mindst.
Dette belyses i svar fra Finansministeriet på spørgsmål nr.
S  

 2652 af 5. juli 2002.
Men den sociale og geografiske profil er endnu skævere.
Den  

 borgerlige regerings aflastning betyder for en lønmodtagerfamilie i provinsen  

 typisk intet eller kun nogle få hundrede kroner.
Derimod fritages ejerne af  

 nogle få tusinde store, attraktive villaer i hovedstadsområdet for  

 titusindvis  

 af kroner.
Den borgerlige kurs betyder ikke alene en ensidig fordel  

 for nogle få velhavere.
Den medfører også, at der mangler midler, som med  

 større samfundsøkonomisk fornuft og bedre fordelingspolitik kunne være brugt  

 til lettelser i skatten af arbejdsindsats.
Et afgørende moment er, at selve fastlåsningen af  

 ejendomsskatterne bidrager til større kapitalgevinster/højere priser på  

 ejerboliger end ellers.
De kommende boligejere får derfor ingen gavn af  

 fastlåsningen.
De kommer derimod til at betale for den gennem endnu højere  

 købspriser, som kun sælgerne har fordel af.
Og de nuværende ejere får en  

 større  

 friværdi, der giver grundlag for større lån og forbrug.
De skatteindtægter,  

 der  

 mistes på ejendomme, udløser derfor et forbrug, der via belåning af de ekstra  

 værdistigninger måske er dobbelt så stort.
Derfor kan man uden at slække på  

 finanspolitikken give dobbelt så store kronelettelser i lønskatten, hvis man  

 opgiver lettelsen af ejendomsbeskatningen.
 Socialdemokraterne foreslår, at fastfrysningen af  

 ejendomsværdiskatten ophæves for at give et bidrag til lettelse af skatten på  

 arbejde.
Der lægges dog loft over, hvor stor stigning der kan være i  

 beløbet, der opkræves i ejendomsværdiskat plus grundskyld på den enkelte  

 ejendom  

 fra det ene år til det andet.
Hvis ejendoms- og grundvurderingen giver  

 grundlag  

 for en større stigning end 7 pct. i det samlede beløb, der skal betales i  

 ejendomsværdiskat og grundskyld, kan ejerne få indefrosset overskydende  

 betalinger i ejendommen.
Det forudsættes dog, at der er en bagatelgrænse for,  

 hvor små kronebeløb der årligt kan indefryses (f.eks. på 800 kr. for  

 pensionister og efterlønnere og 3.000 kr. for andre).
Indefrysningen sker uden særlige formaliteter med  

 tinglysning m.v. og forrentes til markedsrente.
Det indefrosne beløb opgøres  

 og  

 afregnes senest ved ejerskifte.
Indefrysningsordningen betyder, at ingen  

   

 heller ikke i dyre huse med særlig store værdistigninger  får  

 uoverkommelige  

 stigninger i de løbende betalinger.
Men de indefrosne beløb forfalder som en  

 enkelt opgjort regning, når værdistigningen realiseres.
For at undgå, at lav indkomst gør det vanskeligt at blive  

 boende i sin ejerbolig, indføres nedsat betaling af ejendomsværdiskatten for  

 alle husejere med lav indkomst  ikke som nu kun alderspensionister.  

4) Der gennemføres en reform af vurderingssystemet, så det  

 igen bliver mere retvisende for ejendommes og grundes salgsværdi.
 Fra nogle sider ses avancebeskatning ved salg af  

 ejerboliger som alternativ til at genoprette den løbende ejendomsbeskatning.
 Socialdemokraterne afviser denne idé. Det er bedre at  

 forebygge alt for store samfundsskabte værdistigninger ved løbende beskatning  

 af ejendomsbesiddelse end at »helbrede« med efterfølgende skat på  

 gevinsterne.
Avancebeskatning ved salg af parcelhuse og ejerlejligheder  

 er allerede af praktiske grunde uhyre vanskelig.
Der er tale om en udskydelse  

 af skat af gevinsterne over endda meget lange åremål, hvis der ikke flyttes.  

 Det betyder, at der over 10, 20, 30 eller 40 års ejertid skal holdes styr på  

 og  

 sondres mellem vedligeholdelse og forbedring for at opgøre den skattepligtige  

 avance.
 Desuden kan det give store huslejestigninger ved flytning,  

 hvor en familie skal betale stor avanceskat og derfor må låne ekstra for at  

 købe en anden og tilsvarende ejendom.
 Mens egentlig avanceskat afvises for de boliger, der  

 anvendes til familiernes eget brug, er det nødvendigt med en  

  

 effektiv og ensartet avancebeskatning af  

 erhvervsejendomme.
Derfor må de særlige begunstigelser i form af årlige  

 skattefri opskrivninger af  

  

 landbrugsejendomme  

  

 afskaffes.
Det er forudsætningen for, at samfundet også fra  

 landbrugserhvervet kan få rimelig andel i de samfundsskabte værdistigninger.  

 Rimeligheden heraf er endnu mere indlysende med det permanente loft over  

 landbrugets grundskatter, der er gennemført, og som fører til større  

 værdistigninger end ellers.
 Et særligt problem findes ved  

  

 ejerboliger, der opkøbes til udleje til familiemedlemmer  

  

  typisk  

 studerende børn  med anvendelse af virksomhedsskatteordningens gunstige  

 skatteregler.
 For det første må det sikres, at lejen fastsættes på  

 markedsvilkår uanset, at der er tale om udleje inden for familien.
Desuden er det nødvendigt med skærpede regler for at hindre  

 omgåelse af avancebeskatning.
Der må stærkere værnsregler imod, at ejere i  

 kortere perioder foretager proformatilflytning til lejligheder under  

 virksomhedsordningen for at blive helt fritaget for avanceskat.
Og reglerne  

 må  

 ændres, så lejligheden ikke efter nogle års udlejning kan overdrages til  

 familiemedlemmer til en pris, der er væsentligt under markedsniveauet.
 14. Uændret  

 bidrag fra de mest velhavende.
 For at undgå, at den bedst stillede del af befolkningen,  

 der fortsat betaler topskat, får meget større lettelser end almindelige  

 lønmodtagere, foreslås, at topskatteprocenten gradvis forhøjes fra 15 til 20  

 pct.
 Desuden ændres indretningen af aktiebeskatningen, så  

 fortjenester op til 41.100 kr. beskattes med 29 pct. (mod nu 28 pct.), og  

 fortjenester udover 41.100 kr. beskattes med 49 pct. (mod nu 43 pct.). Den af  

 den tidligere SR-regering foreslåede forenkling af aktiebeskatningen  

 gennemføres.
 For de allermest velhavende er disse ændringer imidlertid  

 ikke tilstrækkelige til at fastholde en rimelig byrdefordeling, idet der sker  

 en mærkbar nedsættelse af marginalskatten, når fradragene er helt aftrappet.
 Denne lettelse kan være velbegrundet for at tiltrække  

 udenlandske eksperter m.v. til at opholde sig i Danmark i en længere årrække.
 Men for at sikre en rimelig balance i byrdefordelingen  

 foreslås det, at de ca. 10.000 borgere, der tjener og ejer mest, får  

 grundlaget  

 for topskat forhøjet med et særligt tillæg for store formuer.
 Tillægget til dén personlige indkomst, der topbeskattes,  

 udgør 5 pct. af formueandele over 5 mio. kr. Ægtefæller fordeler deres  

 fællesejede  

 formue ligeligt mellem sig.
Virkningen er, at formue over 5 mio. kr. for enlige og 10  

 mio. kr. for ægtepar beskattes med 1 procent.  

5) Det forudsættes, at der opbygges en automatisk indberetning  

 om formueaktiver, hvilket også vil styrke det almindelige ligningsarbejde,  

 der  

 har været svækket, fordi en samlet formueopgørelse i årsopgørelsen blev  

 opgivet, da formueskatten blev afskaffet.
 15. Balance i  

 pensionsbeskatningen.
 Marginalskatten af løbende pensionsudbetalinger er fra  

 1986-2003 faldet væsentligt:
  

 	  

    

 10 pct. for personer,  

 der kun betaler bundskat   

 	  

    

 18 pct. for personer,  

 der betaler mellemskat   

 	  

    

 14 pct. for personer,  

 der betaler topskat En del pensionister er med den seneste skattereform sluppet  

 ud af mellemskatten og betaler så reelt 24 pct. mindre, end tilsvarende  

 pensionister gjorde i 1986.
Der er med andre ord sket en betydelig både absolut og  

 relativ lempelse af beskatningen af private pensionsordninger, der er klart  

 større end skattelettelsen for løn.
Dette har delvis sammenhæng med  

 indførelsen  

 af arbejdsmarkedsbidraget og er for den fremtidige pensionsoptjening udtryk  

 for, at en del af beskatningen er flyttet fra udbetalings- til  

 indbetalingstidspunktet.
 Men for den store gamle pensionsopsparing, der er indbetalt  

 med fradrag til højere marginalskatter, er der tale om en reel og varig  

 fordel,  

 fordi der vil være en væsentlig lavere skat på udbetalingen, end der var  

 skattebesparelse ved indbetalingen.
 Opkrævningen af bidrag på 20 procent af lønsummen vil  

 isoleret set forstærke denne tendens.
Derfor foreslås det, at der opkræves en særlig afgift på 12  

 procent af den del af pensionsformuerne, der hidrører fra indbetalinger før  

 1.1.2004 og afkast heraf.
Afgiften opkræves i pensionsordningen før  

 udbetaling.
Afgiften angriber ikke de fordele, der hidtil er opnået for  

 pensionssparerne som følge af arbejdsmarkedsbidragets virkning.
Men den  

 forhindrer, at ubalancen mellem værdi af fradrag og efterfølgende beskatning  

 af  

 udbetalingen på pensionsopsparing uddybes ved gennemførelsen af  

 skattereformen.  

 Der lægges alene loft over de yderligere forbedringer i økonomien for den  

 gruppe af skatteydere, der har haft særlig stort udbytte af 1990ernes  

 skatteændringer.
 Den effektive skat på bund- og mellemniveauet for løbende  

 pensionsudbetalinger er i 2003 38-44 pct.
 Efter reformen vil den i fremtiden reelt blive på 38-41  

 pct. for fortidig pensionsopsparing og 29-33 pct. for fremtidig  

 pensionsopsparing.
 På toppen er skatten nu 59 pct.
 Efter reformen vil den  så længe der aftrappes fradrag   

 reelt svare til 59 pct. for fortidig pensionsopsparing og 53 pct. for  

 fremtidig  

 opsparing.
 Skattebegunstigelsen for pensionsopsparing knytter sig dels  

 til eventuelle forskelle mellem den reelle marginalskat på ind- og  

 udbetalingstidspunktet  dels til den lavere beskatning af kapitalafkast  

 undervejs, mens pengene er anbragt i pensionsinstituttet.
Når opsparingen foregår inde i en pensionsordning,  

 beskattes afkastet undervejs med 15 pct.
Når renteindkomst m.v. beskattes som  

 en del af den personlige indkomst, vil der efter den foreslåede reform være  

 en  

 skat på 29 pct. for det meget store flertal, der enten ikke betaler topskat  

 eller ikke netto har positiv kapitalindkomst som topskatteydere.
Når en  

 skatteyder har positiv nettokapitalindkomst og betaler topskat, vil  

 beskatningen  

 være 49-53 pct.
Det skal dog bemærkes, at forskellene overvurderes, fordi  

 kursgevinster beskattes mindre konsekvent som personlig indkomst end som  

 pensionsafkast.
 Desuden kan der være en betydelig fordel for arvinger til  

 velhavere, hvis afdøde har skudt meget store beløb ind i rateforsikringer.  

 Uanset at afdøde har sparet topskat ved indskuddene, så kan rateforsikringens  

 restværdi udloddes som en sum til arvingerne til kun 40 procents beskatning.
 Det er Socialdemokraternes ønske at fastholde den  

 nuværende, favorable skattemæssige behandling af alle normale behov for  

 pensionsopsparing.
 Men for at begrænse begunstigelsen af de borgere, der har  

 de allerhøjeste indkomster, foreslås et kroneloft på 100.000 kr. pr. år i det  

 beløb, der kan fradrages for indskud til pensions- og forsikringsordninger  

 med  

 løbende udbetalinger (for kapitalpension eksisterer allerede et loft på  

 38.900  

 kr.).
 Loftet vil ikke nødvendigvis begrænse pensionsopsparingen,  

 men kanalisere en mindre del af den over i andre og mindre skattebegunstigede  

 former.
Det overvejes, på hvilken måde tjenestemandspensionsret,  

 tilsagnsordninger m.v. skal påvirke loftsberegningen.
Det skal bl.a. betyde,  

 at  

 borgere, der optjener store rettigheder af denne art, ikke også kan indskyde  

 i  

 andre fradragsberettigede ordninger med løbende udbetalinger.
Der må laves overgangs- og undtagelsesregler for allerede  

 tegnede ordninger, hvor skatteyderen er forpligtet til at indbetale et fast  

 beløb i en årrække.
Desuden må der bevares en særlig adgang til store  

 engangsindskud for erhvervsdrivende, der sælger virksomhed og ikke i forvejen  

 har optjent væsentlige pensionsrettigheder.
 Når den laveste indkomstskat nedsættes fra godt 38 til 29  

 pct., reduceres skatteværdien af fremtidige indbetalinger til kapitalpension,  

 og derfor skal afgiften på den hertil svarende udbetaling reduceres parallelt  

 hermed fra 40 til 30 pct.
Bemærkninger om marginalskat og  

 fradragsværdier Virkningen heraf er indregnet i familieeksemplerne.
 Bidraget fra arbejdsmarkedet foreslås i fremtiden opkrævet,  

 så det fremstår som dét, det faktisk er  en reduktion af bruttolønnen.  

 Derved  

 undgås lettere, at man  fejlagtigt  sammenlægger procenterne fra  

 arbejdsmarkedsbidrag og personskat.
 Realiteten efter den her skitserede skattereform er, at den  

 personlige nettoindkomst udgør fire femtedele af den samlede lønsum i  

 samfundet  

 (eksklusive pensionsbidrag), fordi resten opkræves direkte af arbejdsgiverne  

 før lønudbetaling og indkomstskatteberegning.
 Den personlige løn- og erhvervsindkomst, der er tilbage,  

 vil efter reformen blive beskattet med 29 pct. til kommune og amt  og i  

 toppen  

 ekstra 20 pct.
 Men beskæftigelsesfradraget sænker den reelle skat i bunden  

 med 3 pct., mens fradragsaftrapningen hæver den med 4 pct. over 200.000 kr. i  

 personlig nettoindkomst.
 Derfor er det samlede billede af de personlige  

 indkomstskatter følgende:
  

 	  

    

 26 pct. op til  

 150.000 kr. (svarende til bruttoløn 187.500 kr. i 2003)   

 	  

    

 29 pct. op til  

 200.000 kr. (svarende til bruttoløn 250.000 kr. i 2003)   

 	  

    

 33 pct. over 200.000  

 kr. (svarende til bruttoløn 250.000 kr. i 2003)   

 	  

    

 53 pct. over 280.000  

 kr. (svarende til bruttoløn 350.000 kr. i 2003)   

 	  

    

 49 pct. helt i  

 toppen, når fradrag m.v. er fuldt aftrappet Mange småbørnsforældre i mellemindkomstgruppen kommer op på  

 10-15 procents reel reduktion i  

 »marginalskatten  

 «  

 i kombination med de ændrede  

 betalingsregler for dagtilbud for børn.
 Den store gruppe skatteydere, der i dag betaler mellemskat  

 og tjener op til bruttoindkomst 250.000 kr. i 2003, får en lettelse i  

 marginalskatten på over 6 pct.  også uden børn i dagtilbud.
 Den anden store gruppe, der efter reformen slipper ud af  

 topskatten, sparer reelt knap 17 pct. af den sidst tjente krone.
 I tabel 2 nedenfor ses de sammenlagte marginalskatter som  

 følge af indkomstskat + bidrag, målt i procent af bruttolønnen.
Tabel 2 Marginalskatter  skat og bidrag i procent  

 af bruttoløn, 2003  nu og efter reformen Marginalskat Bruttoindkomst (kroner) 2003 (pct.) Reformen (pct.) Ændring (pct. point) 0- 39.200 9,0 20,0 + 11,0 39.200- 61.800 43,7 20,0 - 23,7 61.800-187.500 43,7 40,8 -2,9 187.500-217.600 43,7 43,2 -0,5 217.600-250.000 49,1 43,2 -5,9 250.000-324.500 49,1 46,4 -2,7 324.500-350.000 62,7 46,4 -16,3 350.000-xxx.xxx 62,7 62,4 -0,3 xxx.xxx- 62,7 59,2 - 3,5 Anm.: 1. Opgørelse er ekskl. kirkeskat og incl.
SP i 2003 Anm. 2: xxx.xxx kr. indkomsten afhænger af, hvornår fradrag  

 m.v. er fuldt aftrappet Anm. 3: I beregningerne er der forudsat en fradragsaftrapning  

 på 4 procent Fradragenes betydning før, nu og efter  

 reformen En afgørende forandring i indkomstskattesystemet siden 1986  

 er, at fradragenes betydning er dramatisk formindsket.
 Værdien af ligningsmæssige fradrag og nettorenteudgifter  

 svarede i 1986 i gennemsnitskommunen til en skat i bunden på 47 pct., i  

 mellemstrækket på 62 pct. og i toppen på 73 pct.
I 2003 er skatteværdien af disse fradrag for alle godt 32  

 pct. uanset indkomsten.
Efter reformforslaget falder værdien til 29 pct.  

 Ligningsmæssige fradrag får værdien aftrappet helt ned til nul for de højeste  

 indkomster.
Enklere regler, effektiv ligning Regeringens nedskæringer i den statslige skatteforvaltning  

 vil afskære samfundet fra milliardindtægter fra skatteunddragelse og være en  

 selvstændig barriere for at skaffe midler til lettelser i indkomstskatten for  

 de mange, der betaler efter reglerne.
 Socialdemokraterne ønsker, at skatteforvaltningen får  

 mulighed for langt stærkere at prioritere effektiv ligningsindsats i forhold  

 til virksomheder og skatteydere med komplicerede regnskaber og højt uddannede  

 skatterådgivere.
 Især indsatsen mod internationalt orienteret  

 skattespekulation og økonomisk kriminalitet må styrkes og samordnes med  

 politiet og med andre landes skatte- og politimyndigheder.
 De vigtigste indsatsområder er:
   

 	  

    

 Flere kontrolaktioner  

 i forhold til store virksomheder.
   

 	  

    

 Effektiv anvendelse  

 af kravene til internationale virksomheder om dokumentation for  

 »transfer pricing  

 «  

  dvs. interne afregningspriser hen over grænserne.  

 Skatteministeriet har tidligere vurderet, at den danske stat taber flere  

 milliarder på forkerte afregningspriser, og en væsentlig del kan hentes ind  

 ved  

 systematisk ligningsindsats over en årrække.
   

 	  

    

 Samtidig revision af  

 internationale virksomheder i flere lande.
   

 	  

    

 Hyppigere revision af  

 skatteydere med store indkomster og komplicerede fradrags- og  

 regnskabsforhold.
   

 	  

    

 Skatteaktioner mod åbenbart  

 kriminelle miljøer, der er del af internationale netværk (rockere m.fl.).
   

 	  

    

 Generelt stærkere  

 indsats mod sort arbejde, hvor det foregår i stor skala.
 Forudsætningen for en virkelig effektiv indsats er, at både  

 Told og Skat og Politiet får flere højt- og specialuddannede  

 revisionsmedarbejdere, der kan matche rådgiverne for de store virksomheder.  

 Samtidig må de nuværende medarbejdere i langt højere grad sættes ind på de  

 nævnte områder.
 Socialdemokraterne foreslår  

 derfor, at der hvert år fra 2004-2006 til Told og Skat og Bagmandspolitiet  

 tilføres ekstra 200 mio. kr. til nyansættelser, efteruddannelse og udstyr.
 Sikre erfaringer peger i retning  

 af, at denne indsats efter nogle år kan forbedre samfundets indtægter med  

 adskillige milliarder kroner.
 Samtidig gennemføres en  

 yderligere forenkling og automatisering af ligningen af almindelige  

 lønmodtagere m.fl., så indsatsen  med passende efteruddannelse af  

 ligningspersonalet  kan flyttes over til virksomhedskontrol.
Der indføres automatisk beregning  

 af befordringsfradrag for de fleste ved, at arbejdsgivere oplyser antallet af  

 arbejdsdage, når lønmodtagers og arbejdsgivers adresse er kendt.
Desuden skal  

 den stærkt påkrævede forenkling af aktiebeskatningen gennemføres, idet det  

 vil  

 lette ligningsarbejdet med et meget stort antal lønmodtagere med små  

 aktieposter.
 Endelig foreslås, at virksomheder  

 ud over en bagatelagtig størrelse  for at forenkle ligningsarbejdet  

   

 forpligtes til elektroniske indberetninger af regnskaber.
Provenu og finanspolitik Skattereformen er fuldt finansieret før indregning af  

 virkningerne af øget arbejdsudbud og ekstra fremgang i økonomien.
 Indregnes i overensstemmelse med Finansministeriets  

 forudsætninger virkninger på arbejdsudbuddet, vil reformen bidrage til en  

 ekstra tilvækst i arbejdsstyrken svarende til ca. 20.000 årsværk og skaffe et  

 ekstra råderum på 4,5-5 mia. kr.
 Det skaber mulighed for at investere ekstra i uddannelse,  

 forskning, infrastruktur m.v. eller at sænke skatten på arbejde yderligere.  

 Derved kan der i løbet af skattereformens indfasning iværksættes ekstra gode  

 cirkler, der styrker det danske samfunds vækst og konkurrencekraft.
Skattereformen er fuldt finansieret både fra starten og på  

 lang sigt.
Lettelserne i skatten på arbejde vil ikke forsinke afviklingen af  

 gæld.
Tværtimod.
I løbet af de nærmeste år fra 2004 bliver reformen i en  

 årrække overfinansieret, fordi nogle finansieringselementer relativt hurtigt  

 vokser i betydning, mens andre  i langsommere tempo  mister  

 betydning:
 Ejendomsskatterne stiger i takt med ejendomsværdierne, og  

 ligningseffektiviteten forbedres.
Modsat trækker, at  

 udbetalingerne fra den særlige pensionsopsparing vil være voksende.
Desuden  

 får  

 den tekniske fremrykning af en del af skatten af pensionsopsparing  

 efterhånden  

 mindre betydning.
Med forhøjelsen af arbejdsmarkedsbidraget tages en større  

 andel af den samlede skat af pension ved  

  

 indbetalingen  

  

 af pensionsbidrag og en tilsvarende mindre andel i indkomst ved  

  

 udbetalingen  

  

 af pensionen.
Det betyder  

 meget i starten, men mindre efterhånden som pensionsopsparing fra før 2004  

 falder i andel af de samlede pensionsudbetalinger.
 Reformen påvirker i starten økonomien ekspansivt med godt ½  

 procent af bruttonationalproduktet, fordi den ændrede tidsprofil på  

 skatteopkrævning for pensionsopsparing ikke skønnes at påvirke  

 efterspørgslen.  

 Men i løbet af få år vil virkningen af ejendomsbeskatningen og forbedret  

 ligning neutralisere denne effekt.
Derfor synes gennemførelse af reformen fra 2004 at have en  

 positiv virkning på beskæftigelsen og modvirke de dårlige konjunkturer, der  

 tegner sig i den nærmeste fremtid.
Omvendt vil der være indbygget en  

 automatisk  

 opstramning af finanspolitikken i følgende år.
 De reelle forskydninger kan sammenfattes som i nedenstående  

 tabel 3.
 Tabel 3 De reelle forskydninger ved skatteforslaget  

 i 2004, mia. kr.
Skattelettelser 1. Lavere skat på arbejde 13 2. Loft over betaling for børnepasning 2 3. Lettelser for folke- og førtidspensionister 2 4. Lettelser for andre på overførsler 1 Skattelettelser i  

 alt 18 Finansiering 1. Skat af olie- og gasfortjenester i Nordsøen 3 2. Skat af virksomhedernes kapitalafkast i øvrigt 3 3. Ejendomsværdiskat 1 4. Lavere børnecheck 1 5. Loft over fradrag for pensionsindskud på 100.000 kr.  

 og tidsforskydning af beskatning af pensionsbidrag 10 6. Forbedret ligningsindsats - Finansiering i  

 alt 18 Anm.: 1. Ejendomsværdiskatten vil stige i takt med  

 ejendomsværdierne  ca. 0,4 mia. kr. pr. år.
 2. Bidraget fra forskydningen af pensionsbeskatning vil falde  

 på langt sigt.
 3. Den forbedrede ligningsindsat vil give et stigende bidrag   

 efter 10 år ca. 3 mia. kr.
 I nedenstående tabel 4 er vist bruttobevægelserne på de  

 enkelte skatter som følge af forslaget.
 Tabel 4  

 Skattereformens  

 provenuvirkninger i 2004, mia. kr.
Nettokapitalafkastskat (netto efter effekt på  

 selskabsskat) 6,2 Afledt effekt på aktieindkomstskat, netto -0,7 Afledt effekt af indkomstreduktion, netto -0,5 Arbejdsmarkedsbidrag 87,7 Afgift  

    

 for gl.  

 pensionsopsparing (brutto)* 3,5 Kapitalpensionsafgift** 0 Samlet lettelse i indkomstbeskatningen 1) -113,7 Heraf:
- Skat til  

 kommune, amt og kirke før nedslag efter de nye regler 5,6 - Nedslag for  

 alle fradrag (inkl. beskæftigelses- og personfradrag)*** -70,2 - Bundskat  

 afskaffes -40,4 - Mellemskat  

 afskaffes -12,5 - Topskat 2,6 - Aktieskat 0,7 - Avanceskat 0,5 Ejendomsværdiskat (- rabat til lavindkomster)**** 0,9 Fald i overførselsindkomster 2) 19,2 Reduktion i A-kassekontingent og efterlønsbidrag  

 (brutto) -1,9 Ekstra udlodning af særlige pensionsopsparing (netto for  

 skat og tilskud)***** 0 Merprovenu af forbedret ligningsindsats (netto for  

 merudgift)****** 0 I alt 0,7 Anm.:
 1) Skat af pensionstillæg og reduceret skattefradrag som følge  

 af lavere bidrag til A-kasse og efterløn er inkluderet i indkomstskatter.
2) Børnepakke og pensionstillæg er inkluderet i  

 overførselsindkomster Øvrige anm.:
*  

    

 Beløbet vil på meget lang sigt forsvinde,  

 da ny pensionsopsparing vejer stadig mere Provenutab med tiden, da ny opsparing  

 belægges med lavere afgift  efter yderligere 10 år vil tabet være knap  

 1 mia.  

 og fortsat vokse *  

    

 Yderligere lettelse på 1,3 mia., når aftrapningsprocenten er nedsat fra  

 5 til 4 ** Ejendomsværdiskatten stiger med  

 årene i takt med ejendomsvurderingerne og vil f.eks. efter yderligere 10 år  

 give knap 4 mia. mere *** Voksende udlodning fra den særlige pensionsopsparing som  

 følge af større indskud i starten vil efter ca.10 år betyde et provenutab på  

 ca. ½ mia.
 ****Forbedret ligningsindsats som følge af de skitserede  

 investeringer fra 2004 vil anslået forbedre indtægterne med ca. 3 mia.
Skriftlig fremsættelse Jacob Buksti  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lavere skat på arbejde.
(Beslutningsforslag nr.
B 106).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
1)  

 Forhøjelse af de grønne afgifter indgår  

  

 ikke  

  

 som finansieringskilde.
De afgifter, der blev gennemført i 1990erne,  

 har  

 haft den tilsigtede virkning på adfærden.
Udviklingen i forbruget af  

 naturgivne  

 ressourcer er afdæmpet til gavn for det lokale og globale miljø. Samtidig har  

 de gennemførte grønne afgifter betalt lettelser i indkomstskatten og  

 forhøjelser af børnecheck, folkepension m.v.
Derved blev der taget højde for,  

 at specielt grønne afgifter på vand, el og opvarmning tynger hårdt i  

 budgettet  

 for familier med lav indkomst eller mange børn.
Men Socialdemokraterne  

 afviser  

 yderligere forhøjelser af afgifterne på vand, el og opvarmning.  

  

 Socialdemokraterne vil alene overveje justeringer i afgifterne på benzin og  

 diesel og på biler i konsekvens af større ændringer i nabolandene eller  

 beslutninger i EU, og da kun som omlægninger inden for den samlede  

 transportbeskatning.
Socialdemokraterne ønsker ikke at bidrage til  

 forringelse  

 af danske virksomheders konkurrenceevne i EU og mener derfor, at nye  

 ændringer  

 i erhvervslivets grønne afgifter bør være en del af de fælles beslutninger i  

 EU.
2)  

 Ændringen af børnecheck og forældrebetaling vil typisk  afhængigt af  

 den  

 kommunale takst  forbedre økonomien for en lønmodtagerfamilie med ét  

 barn i  

 børnehave med ca. 2.000 kr. om året og ca.12.000 kr. for en familie med et  

 barn  

 i børnehave og et i vuggestue.  

  

 Lettelsen vil blive væsentligt mindre for familier og enlige, der i forvejen  

 har hel eller delvis friplads.
Men samspilsproblemerne  

 (marginalskatten) for  

 typiske lavindkomstfamilier mindskes afgørende, og dermed udbyttet af at  

 komme  

 i arbejde eller opnå en ekstra indtjening.
Familier, der vælger selv at passe  

 deres børn, får noget mindre, men det skal ses i lyset af udvidelsen af  

 barselorloven m.v.
3)  

 Hvis kommune- og amtsskatterne er 29 pct. og summen af beskæftigelsesfradrag,  

 personfradrag og ligningsmæssige fradrag er f.eks. 90.000 kr., så er  

 nedslaget  

 i skatten som følge af disse fradrag 0,29 x 90.000 = 26.100 kr.  

  

 26.100 kr. svarer til 5 pct. af 522.000 kr.
Dvs. at fradragenes værdi i dette  

 eksempel aftrappes over et stræk på 522.000 kr. og altså er helt væk ud over  

 personlig nettoindkomst m.v. på 200.000 + 522.000 = 722.000 kr. (dvs.  

 bruttoindkomst ca. 902.000 kr.).  

  

 Da aftrapning af fradragenes  

 værdi skal ses i sammenhæng med skattereformens øvrige elementer, foreslås  

 det,  

 at nedsættelsesprocenten sættes gradvis ned til de 4 pct.
4)  

 Det foreslås at indføre samme rabatordning som for alderspensionister for  

 alle  

 husejere, der betaler 10 promille ejendomsværdiskat.
Dvs. at der gives rabat  

 med 4 promille af ejendomsværdien, dog højst 6.000 kr. pr. helårsbolig og  

 højst  

 2.000 kr. pr. fritidsbolig.
Ved personlig indkomst m.v. ud over 148.500 kr.  

 for  

 enlige og 228.500 kr. for ægtepar aftrappes de således beregnede rabatter med  

 5  

 pct. af overskydende indkomst.  

  

 For husejere, der ikke er  

 alderspensionister, og som kun betaler 8 promille i ejendomsværdiskat,  

 foreslås  

 maksimumsrabat på 2 promille og højst 3.000 kr. pr. helårsbolig og højst  

 1.000  

 kr. pr. fritidsbolig.
Aftrapning efter samme skala (5 pct.).  

  

 Rabatten kan  

 automatisk beregnes på grundlag af oplysninger, der findes på årsopgørelsen.  

 Også indefrosne beløb medregnes ved beregning af rabatten.
5)  

 Formuetillægget er forskelligt fra en traditionel formueskat, som betales  

 uanset indkomst.
Formuetillægget udløser kun skat, hvis det bringer  

 indkomsten  

 op over bundgrænsen for topskatten på over 300.000 kr.
Hvis en skatteyder på  

 grund af svingende indtjening, engangstab eller store afskrivninger m.v. ikke  

 har personlig indkomst før formuetillæg, så kræver det en formue på ca. 11  

 mio.  

 kr. for en enlig og 16 mio. kr. for et ægtepar at udløse en eneste krone i  

 topskat.
