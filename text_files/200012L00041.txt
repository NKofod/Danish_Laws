Fremsat den 5. oktober 2000 af  

 undervisningsministeren (Margrethe Vestager) Forslag til Lov om ændring af lov om  

 erhvervsuddannelser (Virksomhedsforlagt undervisning i skolepraktik) § 1 I lov om erhvervsuddannelser, jf. lovbekendtgørelse nr. 724 af 25.  

 juli 2000, foretages følgende ændringer:
 1. I §19 b, stk. 1, indsættes efter 1. pkt.:
»I antallet af årselever indgår elever, der modtager  

 praktikuddannelse i virksomheder uden uddannelsesaftale, jf. § 66 f,  

 stk. 1, dog højst med tre måneder for den enkelte elev ved  

 praktikuddannelse i samme virksomhed.« § 2 Loven træder i kraft den 1. januar 2001 og har virkning for aftaler  

 om virksomhedsforlagt undervisning i skolepraktik, der indgås efter  

 ikrafttrædelsestidspunktet.
Bemærkninger til lovforslaget Almindelige bemærkninger Vedrørende forarbejderne til reglerne om  

 skolepraktik i den gældende lov om erhvervsuddannelser henvises til  

 bemærkningerne til lov nr. 414 af 22. maj 1996 om ændring af lov  

 om erhvervsuddannelser m.fl. love (Skolepraktik), jf.
FT 1995-96, spalte  

 2754, 2986, 5925, 5993, Tillæg A, spalte 3377 og Tillæg B, spalte  

 510.
 Regeringen og arbejdsmarkedets parter har i januar 2000  

 aftalt følgende hovedmål for udviklingen af praktikpladser  

 på erhvervsuddannelsesområdet:
1)	Forøgelse af antallet af praktikpladser.
Det samlede  

 mål for forøgelse af praktikpladsvolumen er, at der inden  

 år 2004 årligt indgås minimum 36.000  

 uddannelsesaftaler.
2)	Begrænsning af frafaldet i ordinær praktik.
Målet  

 er en halvering af frafaldet under ordinær praktik inden år  

 2004.
 Som led i en række initiativer, der skal sikre  

 opfyldelsen af 1. hovedmål, skal erhvervsskolerne tilskyndes til  

 så tidligt som muligt i skolepraktikforløb at kanalisere  

 eleverne ud i virksomheder med uddannelsesaftale - enten i form af delaftaler  

 eller restuddannelsesaftaler - frem for i virksomhedsforlagt undervisning.  

 Lovforslaget har til formål at bidrage hertil.
Erhvervsuddannelserne er tilrettelagt som  

 vekseluddannelser, således at undervisningen veksler mellem  

 skoleundervisning og praktikuddannelse.
Praktikuddannelsen skal som  

 udgangspunkt foregå i en eller flere virksomheder.
Elever, der ikke  

 opnår uddannelsesaftale med en praktikvirksomhed, kan efter  

 nærmere regler optages til skolepraktik på en erhvervsskole.
Ca.  

 halvdelen af erhvervsuddannelserne udbydes med skolepraktik.
Som udgangspunkt omfatter skolepraktik for den enkelte  

 elev højst halvdelen af uddannelsens samlede praktiktid, jf. lovens  

 § 66 d, stk. 1, idet skolen skal sikre eleven praktikuddannelse i  

 en eller flere virksomheder.
Praktikuddannelse i en virksomhed under  

 skolepraktikforløb kan dels foregå i forbindelse med, at skolen  

 indgår aftale med en virksomhed om virksomhedsforlagt undervisning,  

 dels ved at eleven indgår uddannelsesaftale med en virksomhed om delvis  

 praktikuddannelse.
Hvis skolen ikke kan sikre eleven praktik i en eller flere  

 virksomheder for mindst halvdelen af pratiktiden, skal eleven tilbydes  

 supplerende skolepraktik, jf. lovens § 66 d, stk. 2.
 Skolen skal tilrettelægge skolepraktikken i  

 samråd med det lokale uddannelsesudvalg, jf. lovens § 66 g.
Generelt kan erhvervsskolerne i henhold til lovens  

 § 2, stk. 2, indgå aftaler med virksomheder, hvorefter dele  

 af skoleundervisningen i en erhvervsuddannelse foregår i en eller flere  

 virksomheder.
Praktikundervisning i form af skolepraktik betragtes i denne  

 henseende som skoleundervisning.
Der er ingen tidsmæssige grænser  

 for varigheden af virksomhedsforlagt undervisning.
Ved virksomhedsforlagt undervisning i skolepraktik  

 gennemfører en virksomhed i en periode praktikundervisning på  

 skolens vegne.
Skolen bevarer sit taxametertilskud for eleven, da den har  

 ansvar for og tilsyn med elevens undervisning i virksomheden.
Eleven må  

 ikke deltage i virksomhedens produktion, jf. lovens § 66 f, stk. 1.  

 Skolen betaler godtgørelse til eleven, jf. lovens § 66 k.
Virksomhedsforlagt undervisning i skolepraktik kan bl.a.  

 anvendes i tilfælde, hvor skolen mangler bestemte faciliteter eller  

 maskiner, der er nødvendige for at opfylde målene for  

 praktikuddannelsen, eller ikke har ansatte, der kan varetage specifikke  

 undervisningsopgaver.
Der kan også være tale om, at skolen herved  

 bidrager til, at en elev og en virksomhed stifter nærmere bekendtskab  

 med hinanden.
 Erfaringsmæssigt har virksomhedsforlagt undervisning  

 ofte den gavnlige effekt, at eleven og virksomheden efterfølgende  

 indgår en restuddannelsesaftale.
Forslaget indebærer en skærpet  

 målretning af de økonomiske incitamenter for skolerne til at  

 skaffe skolepraktikelever uddannelsesaftaler med virksomheder frem for, at  

 eleverne deltager i virksomhedsforlagt undervisning.
Skærpelsen vil ske  

 ved at indføre en tidsmæssig begrænsning på tre  

 måneder for udbetaling af tilskud i forbindelse med virksomhedsforlagt  

 undervisning i den enkelte virksomhed.
Forslaget medfører ikke en  

 tidsmæssig begrænsning af varigheden af virksomhedsforlagt  

 undervisning.
Forslaget indebærer, at skolernes faktiske udgifter i  

 højre grad kommer til at modsvare de modtagne tilskud til denne  

 elevgruppe samtidig med, at den gavnlige kontaktmulighed for elever og  

 virksomheder opretholdes.
Hidtil har der ikke været krav om, at skolerne skal  

 registrere aftaler om virksomhedsforlagt undervisning.
Ved ændring af  

 administrative regler vil skolerne pr. 1. januar 2001 blive pålagt at  

 registrere aftaler om virksomhedsforlagt undervisning.
Forslagets økonomiske og administrative  

 konsekvenser for det offentlige Forslaget forventes at medføre en mindre merudgift  

 for Undervisningsministeriet til systemtilpasninger i forbindelse med  

 registrering af aftaler om virksomhedsforlagt undervisning.
Økonomiske og administrative konsekvenser for  

 erhvervslivet Forslaget forventes dels at  

 medføre besparelser med hensyn til tilskud til skolerne til  

 undervisning og godtgørelse til skolepraktikelever som følge af  

 færre elever i skolepraktik, dels merudgifter med hensyn til  

 lønrefusion og praktikpladstilskud som følge af flere  

 restuddannelsesaftaler.
Arbejdsgiverbidraget i henhold til lov om  

 Arbejdsgivernes Elevrefusion forventes at kunne reduceres med 10 kr. pr.  

 ansat pr. år, svarende til en samlet besparelse på 19 mio. kr.,  

 svarende til en reduktion af antallet i skolepraktik med 5 pct.
Miljømæssige konsekvenser Ingen.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser / mindreudgifter Negative konsekvenser / merudgifter Økonomiske konsekvenser for stat, kommuner og  

 amtskommuner Ingen Forslaget forventes at medføre en mindre merudgift for  

 Undervisningsministeriet til systemtilpasninger i forbindelse med  

 registrering af aftaler om virksomhedsforlagt undervisning.
Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Forslaget forventes at medføre  

 besparelser med hensyn tilskud til skolerne til undervisning og  

 godtgørelse til skolepraktikelever.
Arbejdsgiverbidraget i henhold til  

 lov om Arbejdsgivernes Elevrefusion forventes at kunne reduceres med 10 kr.  

 pr. ansat pr. år, svarende til en samlet besparelse på 19 mio.  

 kr., svarende til en reduktion af antallet i skolepraktik med 5  

 pct.
 Forslaget forventes at medføre merudgifter til  

 lønrefusion og praktikpladstilskud til virksomheder, der indgår  

 restuddannelsesaftaler med skolepraktikelever.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 En skole vil efter forslaget maksimalt kunne opnå  

 taxametertilskud for en skolepraktikelev i tre måneder, hvis skolen  

 lader eleven modtage virksomhedsforlagt undervisning i en enkelt virksomhed.  

 Skolen vil opnå tilskud igen, hvis eleven enten vender tilbage til  

 undervisning på skolen eller overgår til virksomhedsforlagt  

 undervisning i en ny virksomhed.
Forslaget medfører ikke en  

 tidsmæssig begrænsning af varigheden af virksomhedsforlagt  

 undervisning.
 Skolepraktikeleven vil være berettiget til  

 godtgørelse fra skolen under den virksomhedsforlagte undervisning,  

 uanset om skolen er berettiget til tilskud for eleven eller ej.
 Som hidtil skal en elev, der deltager i en virksomheds  

 produktion være omfattet af en uddannelsesaftale, eventuelt en  

 delaftale, jf. lovens § 66 f, stk. 1.
Til nr. 2 Det foreslås, at loven skal have virkning for  

 aftaler om virksomhedsforlagt undervisning i skolepraktik, der indgås  

 efter 1. januar 2001. Der vil således ikke være en  

 tidsmæssig begrænsning for udbetaling af tilskud i forbindelse  

 med aftaler om virksomhedsforlagt undervisning, der er indgået og har  

 virkning før ikrafttrædelsestidspunktet.
Bilag Lovforslaget sammenholdt med gældende lov Gældende formulering Lovforslaget § 1 I lov om erhvervsuddannelser, jf. lovbekendtgørelse nr. 724 af 25.  

 juli 2000, foretages følgende ændringer:
§ 19 b.
Skolen modtager tilskud til skolepraktik, jf.  

 § 66 d, eller overgangskursus, jf. § 66 b, stk. 4, på  

 grundlag af det antal årselever, som er indskrevet til skolepraktik ved  

 skolen.
Det gennemsnitlige tilskud pr. årselev fastsættes i de  

 årlige finanslove for større grupper af uddannelser med  

 skolepraktik.
 Stk. 2. - - -.
 1. I §19 b, stk. 1, indsættes efter 1.  

 pkt.:
 »I antallet af årselever indgår elever, der modtager  

 praktikuddannelse i virksomheder uden uddannelsesaftale, jf. § 66 f,  

 stk. 1, dog højst med tre måneder for den enkelte elev ved  

 praktikuddannelse i samme virksomhed.«.
