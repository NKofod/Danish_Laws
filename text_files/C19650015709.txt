 I henhold til § 11, punkt 2, i bekendtgørelse nr. 197 af 31. maj 1965 om  

 betingelserne for adgang til studierne ved danske teknika bestemmes herved  

 følgende:
 Den specielle praktikuddannelse for de maskinbygningstekniske studier ved  

 maskinteknikum omfatter undervisning på en maskinteknisk værkstedsskole af i  

 alt 12 måneders varighed suppleret med mindst 15 måneders beskæftigelse i en  

 eller flere virksomheder med en for studiet relevant produktion.
A.
Maskinteknisk værkstedsskole.
Uddannelsen omfatter dels en praktisk undervisning bestående i oplæring  

 over 3 måneder ved skruestiksarbejde, 4 måneder ved spåntagende maskiner, 5  

 måneder ved spånløs bearbejdning og tilpasning, montage og  

 sammenføjningsmetoder, dels en fagteoretisk undervisning.
 1. Den praktiske undervisning omfatter:
 Det tillægges stor vægt, at praktikanten er beskæftiget så lang tid ved de  

 inden for arbejdsområderne valgte discipliner, at han opnår en klar  

 fornemmelse af arbejdets omfang og betydning og af de vilkår, hvorunder det  

 udføres.
 Beskæftigelsen bør af hensyn til studiet og det efterfølgende  

 ingeniørarbejde overvejende omfatte direkte produktion og dertil nært  

 knyttede arbejdsområder, således at beskæftigelse i arbejdsstudie- og  

 produktionsplanlægningsafdelinger, drifts- og lagerkontorer kun bør medtages  

 i mindre omfang.
Undervisningsministeriet, Direktoratet for erhvervsuddannelserne,  

 den 20. juli 1965.
O.I.
Mikkelsen.
 /Ida Dybdal.
