Nr LSF 81 Forslag til Lov om ændring af lov om afgift af affald og råstoffer  

 (Ophævelse af genanvendelsesvirksomheders adgang til kompensation for  

 affaldsafgiften m.v.) Fremsat af skatteministeren (Carsten Koch) den 14. november 1997 Vedtaget ved tredjebehandling den 19. december 1997 Lov nr. 1099 af 29/12/1997 § 1 I lov om affald og råstoffer, jf. lovbekendtgørelse nr. 335 af 10. maj  

 1997, foretages følgende ændringer:
 1. § 9, stk. 3, nr. 1, affattes således:
»1) Biomasseaffald, der kan tilføres forbrændingsanlæg uden kommunal  

 anvisning i henhold til Miljø- og Energiministeriets bekendtgørelse nr. 638  

 af 3. juli 1997 om biomasseaffald, i læs, der udelukkende indeholder denne  

 type affald.« 2. § 9, stk. 3, nr. 2, ophæves.
 Nr. 3-6 bliver herefter nr. 2-5.
 3. § 12 a, stk. 1, ophæves.
 Stk. 2-6 bliver herefter stk. 1-5.
 4. § 12 a, stk. 3, der bliver stk. 2, affattes således:
»Stk. 2. Kompensation ydes på grundlag af  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af kommunalbestyrelsen afholdte  

 affaldsafgift.« 5. I § 12 a, stk. 6, der bliver stk. 5, ændres »stk.  

 5« til: »stk. 4«.
 6. § 12 a, stk. 7, ophæves.
§ 2 Stk. 1. Loven træder i kraft den 1. januar 1998.
 Stk. 2 . Ansøgninger om kompensation for kalenderåret 1997, der er  

 Miljøstyrelsen i hænde senest den 2. marts 1998, behandles dog efter de  

 hidtil gældende regler.
Oprindeligt fremsat forslag § 1 I lov om affald og råstoffer, jf. lovbekendtgørelse nr. 335 af 10. maj  

 1997, foretages følgende ændringer:
 1. § 9, stk. 3, nr. 1, affattes således:
»1) Biomasseaffald, der kan tilføres forbrændingsanlæg uden kommunal  

 anvisning i henhold til Miljø- og Energiministeriets bekendtgørelse nr. 638  

 af 3. juli 1997 om biomasseaffald, i læs der udelukkende indeholder denne  

 type affald.« 2. § 9, stk. 3, nr. 2, ophæves.
 Nr. 3 - 6 bliver herefter nr. 2 - 5.
 3. § 12 a, stk. 1 , ophæves.
 Stk. 2-7 bliver herefter stk. 1-6.
 4. § 12 a, stk. 7 , der bliver stk. 6, ophæves.
 5. § 12 a, stk. 3 , der bliver stk. 2, affattes således:
 » Stk. 2 . Kompensation ydes på grundlag af  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af kommunalbestyrelsen afholdte  

 affaldsafgift«.
 6. I § 12 a, stk. 6 , der bliver stk. 5, ændres »stk.  

 5« til: »stk. 4«.
§ 2 Stk. 1. Loven træder i kraft 1. januar 1998.
 Stk. 2 . Ansøgninger om kompensation for kalenderåret 1997, der er  

 Miljøstyrelsen i hænde senest den 2. marts 1998, behandles dog efter de  

 hidtil gældende regler.
Bemærkninger til lovforslaget Almindelige bemærkninger Lovforslaget indebærer, at genanvendelsesvirksomheders adgang til  

 kompensation for affaldsafgiften ophæves med virkning fra 1. januar 1998.
 Endvidere foreslås det, at lovens hidtidige regler om fritagelse for  

 affaldsafgift for halm og træaffald m.v. præciseres, således at  

 fritagelsesbestemmelserne i loven svarer til de tilsvarende i Miljø- og  

 Energiministeriets nye bekendtgørelse om biomasseaffald.
 Forslaget om ophævelse af kompensationsordningen fremsættes på baggrund af  

 resultaterne af en undersøgelse af kompensationsordningen vedrørende  

 affaldsafgiften, som er gennemført af et tværministerielt udvalg i foråret  

 1997.
Udvalget blev nedsat på baggrund af, at regeringen i bemærkningerne til  

 forslaget om ændring af lov om afgift af affald og råstoffer (L 106) i  

 december 1996 havde tilkendegivet, at den eksisterende kompensationsordning  

 skulle undersøges nærmere, særligt med henblik på at afdække, om  

 kompensationsordningen giver genanvendelsesvirksomhederne tilstrækkeligt  

 kraftige incitamenter til at sikre størst mulig genanvendelse af det modtagne  

 affald.
Det fremgik endvidere af bemærkningerne, at udvalgets konklusioner  

 ville danne baggrund for en beslutning om kompensationsordningens eventuelle  

 videreførelse.
 Kompensationsordningen, der har eksisteret siden 1991, giver visse  

 genanvendelsesvirksomheder adgang til delvis kompensation for den  

 affaldsafgift, der betales ved forbrænding eller deponering af det affald,  

 der opstår ved oparbejdning af genanvendeligt affald.
Ordningen var oprindeligt baseret på årlige aktstykker, men blev lovfæstet  

 ved ændringen af affaldsafgiftsloven i efteråret 1992 (L 70). Kriterierne  

 for, hvilke virksomheder der kan opnå kompensation, fremgik direkte af  

 bemærkningerne til lovforslaget.
Sammen med øvrige, administrative  

 bestemmelser fremgår betingelserne for kompensation af bekendtgørelse nr. 350  

 af 9. maj 1994 om kompensation for affaldsafgiften.
Ordningen har været benyttet af særligt jern- og metalskrotvirksomheder og  

 virksomheder, der fremstiller papir, glas og plastic af indsamlede  

 returmaterialer.
De seneste år har ca. 45 kompensationsberettigede  

 virksomheder fået udbetalt knap 22 mill. kr. årligt.
Virksomhederne får kompensation for affaldsafgiften af det affald, der  

 frasorteres eller opstår i forbindelse med oparbejdning af affaldet.  

 Ordningen indebærer således, at virksomhederne får udbetalt kompensation for  

 det affald, som ikke genanvendes.
Det er herved de  

 genanvendelsesvirksomheder, der er mindst effektive til at udvinde materialer  

 af affaldet, der oppebærer det største tilskud.
 På denne baggrund har det tværministerielle udvalg fundet, at  

 kompensationsordningen isoleret set modvirker et af de overordnede formål med  

 afgiften, fordi det incitament til at sikre størst mulig genanvendelse af  

 affald, som affaldsafgiften udgør i sig selv, svækkes af  

 genanvendelsesvirksomhedernes adgang til kompensation for afgiften af det  

 affald, som virksomhederne ikke genanvender.
 Udvalget har desuden konstateret, at ordningen er udformet på en måde, der  

 indebærer en række afgørende svagheder og muligheder for omgåelse.
 For eksempel begunstiger ordningen virksomheder, der både sorterer og  

 oparbejder returmaterialer, frem for de virksomheder, der udelukkende  

 foretager sortering af returmaterialer med henblik på videresalg til  

 oparbejdning, idet den sidstnævnte virksomhedstype ikke kan opnå  

 kompensation.
Endvidere kan adgangen til kompensation for affaldsafgiften føre til, at  

 genanvendelsesvirksomhederne accepterer at modtage returmaterialer med større  

 andele af urenheder, end virksomhederne ville acceptere uden adgang til  

 kompensation for affaldsafgiften.
Herved undgår de affaldsproducenter, der  

 leverer affald til genanvendelsesvirksomhederne, den fulde udgift til  

 affaldsafgift af det ikke-genanvendelige affald, som kunne have været sendt  

 direkte til forbrænding eller deponering.
 Udvalget har ikke fundet, at der ville kunne foretages forbedringer af  

 ordningen, der afgørende vil kunne rette op på problemerne.
Erhvervsmæssige konsekvenser Stigningen i affaldsafgiften pr. 1. januar 1997 har givet et væsentligt  

 yderligere incitament til at genanvende affald.
Afgiftsstigningen har derfor  

 haft en gunstig virkning på den økonomiske situation i  

 genanvendelsesbranchen, dvs. for virksomheder, der indsamler, sorterer,  

 videresælger og oparbejder affald.
Det tværministerielle udvalg har vurderet, at en ophævelse af  

 kompensationsordningen vil være uden nævneværdig økonomisk betydning for den  

 store del af genanvendelsesbranchen, der i praksis kan overvælte de øgede  

 omkostninger ved bortskaffelsen af restaffald på affaldsproducenterne.  

 Enkelte virksomheder vil imidlertid opleve en vis forringelse af  

 konkurrenceevnen over for udlandet.
Forringelsen af konkurrenceevnen vil dog  

 være relativt beskeden og skal ses i lyset af, at omkostningerne til  

 affaldsbortskaffelse for konkurrerende virksomheder i udlandet enten i  

 forvejen er væsentligt større end i Danmark eller må ventes at stige inden  

 for det nærmeste år.
 Ændringerne vedrørende biomasseaffald skønnes ikke at få erhvervsmæssige  

 konsekvenser.
Miljømæssige konsekvenser Stigningen i affaldsafgiften pr. 1. januar 1997 har betydet væsentligt  

 forøgede omkostninger ved forbrænding eller deponering af affald.  

 Genanvendelsesvirksomhederne betaler kun afgift af den del af det modtagne  

 affald, der ikke har kunnet genanvendes, men som må forbrændes eller  

 deponeres.
 Som følge heraf vil kun genanvendelsesvirksomheder, der deponerer mere end  

 47 pct. af de modtagne returmaterialer som restaffald, få en stigning i  

 omkostningerne, der overstiger affaldsproducentens meromkostninger ved  

 deponering frem for genanvendelse.
 Genanvendelsesvirksomhederne vurderes derfor generelt at have gode  

 muligheder for at overvælte den samlede stigning i omkostningerne, der følger  

 af dels den øgede affaldsafgift pr. 1. januar 1997, dels  

 kompensationsordningens bortfald pr. 1. januar 1998, på affaldsproducenterne.
 På den baggrund er det højst usandsynligt, at en ophævelse af  

 kompensationsordningen vil kunne føre til lavere genanvendelse end i 1996.
 Den foreslåede ændring vedrørende biomasseaffald skønnes ikke at få  

 miljømæssige konsekvenser.
Økonomiske og administrative konsekvenser Statens udgifter vil som følge af ophævelse af kompensationsordningen  

 blive reduceret med ca. 20 mio. kr. i 1999 og frem, i forhold til 1998.
 Forslaget har ingen væsentlige administrative konsekvenser, idet der har  

 været anvendt under et kvart årsværk til administrationen i staten.
 Den foreslåede ændring vedrørende biomasseaffald skønnes ikke at få  

 administrative konsekvenser.
Forholdet til EU-retten Kompensationsordningen blev i forbindelse med dens vedtagelse ved L 70 den  

 18. december 1992 anmeldt til og godkendt af EF-Kommissionen som en  

 statsstøttesag i henhold til Traktatens artikel 93, stk. 3.
Lovforslaget indebærer, at ordningen vil kunne afmeldes.
Forslaget har  

 ikke derudover EU-retlige aspekter.
Høring af myndigheder og organisationer Der har været holdt møder med brancheforeningerne Dansk Returpapir og  

 -plast og Genvindingsindustrien i forbindelse med det tværministerielle  

 udvalgs arbejde.
Brancheorganisationerne har dog kun haft lejlighed til at  

 kommentere de faktuelle afsnit i udvalgets rapport.
Bemærkninger til lovforslagets enkelte bestemmelser Til § 1 Til nr 1-2 De hidtidige bestemmelser om fritagelse for afgift ved forbrænding af halm  

 og træaffald m.v. foreslås præciseret, således at der fremover henvises til  

 den afgrænsning af anvisningspligtigt affald, der fremgår af Miljø- og  

 Energiministeriets bekendtgørelse nr.638 af 3. juli 1997 om biomasseaffald.  

 Der er således ikke tale om realitetsændringer i forhold til de gældende  

 regler.
Dog vil registrerede affaldsforbrændingsanlæg med den foreslåede  

 ændring afgiftsfrit kunne tilføres alle de bekendtgørelsen nævnte typer af  

 biomasseaffald, og således ikke udelukkende halm og træaffald.
 Det er fortsat en betingelse for afgiftsfritagelsen, at affaldet stammer  

 fra den type af virksomheder, der typisk frembringer det pågældende affald.  

 Eksempelvis skal træaffald stadig stamme fra træforarbejdningsvirksomheder  

 for at være omfattet af afgiftsfritagelsen.
Det er ligeledes stadig en forudsætning for afgiftsfritagelsen, at  

 biomasseaffaldet tilføres forbrændingsanlægget i rene selvstændige læs.
Det  

 vil sige, at læssene opfylder de krav, der stilles til biomasseaffald i  

 bekendtgørelsen.
Til nr 3-6 Adgangen til kompensation for affaldsafgiften for  

 genanvendelsesvirksomheder ophæves, mens kommunalbestyrelsers adgang til  

 kompensation for affaldsafgiften ved aflevering af olie- og  

 kemikalieforurenet sand fra strandrensning videreføres uændret.
Til § 2 De hidtil kompensationsberettigede virksomheder må - i det mindste frem  

 til fremsættelsen af dette lovforslag - antages at have disponeret i tiltro  

 til kompensationsordningens fortsatte eksistens.
 Bestemmelsen fastsætter derfor, at der i 1998 kan ydes kompensation efter  

 de hidtidige regler for det affald, som genanvendelsesvirksomhederne har  

 afleveret til forbrænding eller deponering i 1997.
Skriftlig fremsættelse (14. november 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af lov om afgift af affald og råstoffer.  

 (Ophævelse af genanvendelsesvirksomheders adgang til kompensation for  

 affaldsafgiften m.v.).
(Lovforslag nr.
L 81).
Forslaget indeholder for det første et forslag om en ophævelse af  

 kompensationsordningen for genanvendelsesvirksomheder.
Et tværministerielt  

 udvalg blev nedsat på baggrund af, at regeringen i forbindelse med den  

 seneste ændring af affaldsafgiften, havde tilkendegivet at  

 kompensationsordningen skulle undersøges nærmere.
Udvalget har vurderet, at  

 ordningen ikke sikrer størst mulig genanvendelse af affaldet, herunder at  

 ordningen giver tilskyndelse til, at virksomhederne modtager returmaterialer  

 med større andele af urenheder end de pågældende virksomheder ville acceptere  

 uden ordningen.
For det andet indeholder forslaget en præcisering af  

 fritagelsesbestemmelserne for biomasse m.v. således, at der nu skabes en klar  

 sammenhæng mellem Miljøstyrelsens bekendtgørelse om bortskaffelse af  

 biomasseaffald og affaldsafgiften.
Denne ændring er af rent administrativ  

 karakter.
 Forlaget skønnes ikke at have nævneværdige administrative konsekvenser.
 Idet jeg henviser til bemærkningerne overlader jeg lovforslaget til  

 Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om affald og råstoffer, jf. lovbekendtgørelse nr. 335 af 10. maj  

 1997, foretages følgende ændringer:
 1. § 9, stk. 3, nr. 1, affattes således:
»1. Biomasseaffald, der kan tilføres forbrændingsanlæg uden kommunal  

 anvisning i henhold til Miljø- og Energiministeriets bekendtgørelse nr. 638  

 af 3. juli 1997 om biomasseaffald, i læs der udelukkende indeholder denne  

 type affald.« 2. § 9, stk. 3, nr. 2 , ophæves.
Nr. 3 - 6 bliver herefter nr. 2 - 5 § 9 . - - - Stk. 2. - - - Stk. 3. Fritaget for afgift er:
 1) Halm, der tilføres et forbrændingsanlæg i læs, der udelukkende  

 indeholder halm.
 2) Ren træflis og andet rent træaffald fra træforarbejdningsvirksomheder,  

 der tilføres et forbrændingsanlæg i læs, der udelukkende indeholder træflis  

 og andet træaffald.
3) -6) - - - Stk. 4. - - - 3. § 12 a, stk. 1 og stk. 7 , ophæves.
 Stk. 2-6 bliver herefter stk. 1-5.
 4. § 12 a, stk. 3 , der bliver stk. 2, affattes således:
 » Stk. 2. Kompensation ydes på grundlag af  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af kommunalbestyrelsen afholdte  

 affaldsafgift«.
 5. I § 12a, stk. 6 , der bliver stk. 5, ændres »stk.  

 5« til: »stk. 4«.
§ 12 a . Miljøministeren kan yde kompensation til virksomheder  

 eller produktioner, hvis råvaretilførsel i væsentligt omfang er baseret på  

 genanvendelse af materialer og produkter.
Kompensationen ydes til delvis  

 dækning af de udgifter, virksomhederne eller produktionerne ved  

 affaldsafgiften påføres ved aflevering af affald på registreringspligtigt  

 anlæg til forbrænding eller deponering, jf. § 11.
Stk. 2. - - - Stk. 3. Kompensation ydes på grundlag af virksomhedens opgørelse  

 af de affaldsmængder, der stammer fra produktionen, henholdsvis  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af virksomheden eller kommunalbestyrelsen  

 afholdte affaldsafgift.
Stk. 4-5 . - - - Stk. 6. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 5, herunder  

 at afgørelserne ikke skal kunne indbringes for ministeren.
 Stk. 7 . Op til 20 pct. af kompensationsbeløb efter stk. 1 kan  

 tilbageholdes og anvendes til modregning med virksomhedens eventuelle  

 restancer til det offentlige.
