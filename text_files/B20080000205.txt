Bekendtgørelse om straffebestemmelser for overtrædelse af visse forordninger om fødevarehygiejne I medfør af § 60, stk. 3, i lov nr. 526 af 24. juni 2005 om fødevarer fastsættes:
 § 1. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Europa-Parlamentets og Rådets forordning (EF) nr. 852/2004 af 29. april 2004 om fødevarehygiejne:
1) artikel 4, stk. 1-3, 2) artikel 5, stk. 1-4, eller 3) artikel 6.
 § 2. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Europa-Parlamentets og Rådets forordning (EF) nr. 853/2004 af 29. april 2004 om særlige hygiej­nebestemmelser for animalske fødevarer, som ændret ved Kommissionens forordning (EF) nr. 1688/2005 af 14. oktober 2005, Kommissionens forordning (EF) nr. 2074/2005 af 5. december 2005, Kommissionens forordning (EF) nr. 2076/­2005 af 5. december 2005, Kommissionens forordning (EF) nr. 1662/2006 af 6. november 2006 og Kommissionens forordning (EF) nr. 1243/2007 af 24. oktober 2007:
1) artikel 3, 2) artikel 4, stk. 1-4, 3) artikel 5, 4) artikel 6, 5) artikel 7, stk. 1, eller 6) artikel 8, stk. 1-2.
 § 3. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 1688/­2005 af 14. oktober 2005 om gennemførelse af Europa-Parlamentets og Rådets forordning (EF) nr. 853/2004 for så vidt angår særlige garantier vedrørende salmonella for sendinger til Finland og Sverige af visse typer kød og æg:
1) artikel 1, 2) artikel 2, 3) artikel 3, 4) artikel 4, 5) artikel 5, eller 6) artikel 6.
 § 4. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 2073/­2005 af 15. november 2005 om mikrobiologiske kriterier for fødevarer, som ændret ved Kommissionens forordning (EF) nr. 1441/2007 af 5. december 2007:
1) artikel 3, 2) artikel 4, 3) artikel 5, 4) artikel 6, stk. 1, 5) artikel 7, eller 6) artikel 9.
 § 5. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Kommissionens forordning (EF) nr. 2074/2005 af 5. december 2005 om gennemførelsesbestemmelser ved­rørende visse produkter i henhold til Europa-Par­la­men­tets og Rådets forordning (EF) nr. 853/2004 og vedrørende offentlig kontrol i henhold til Europa-Parlamentets og Rådets forordning (EF) nr. 854/2004 og (EF) nr. 882/2004, om fra­vigelse fra Europa-Parlamentets og Rådets forordning (EF) nr. 852/2004 og om ændring af forordning (EF) nr. 853/2004 og (EF) nr. 854/2004, som ændret ved Kommissionens forordning (EF) nr. 1664/2006 af 6. november 2006 og Kommissionens forordning (EF) nr. 1244/2007 af 24. oktober 2007:
1) artikel 1, 2) artikel 2, 3) artikel 3, 4) artikel 4, 5) artikel 6, 6) artikel 6a, eller 7) artikel 6b.
 § 6. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Kommissionens forordning (EF) nr. 2075/2005 af 5. december 2005 om særlige bestemmelser om offentlig kontrol af trikiner i kød, som ændret ved Kommissionens forordning (EF) nr. 1665/2006 af 6. november 2006 og Kommissionens forordning (EF) nr. 1245/2007 af 24. oktober 2007:
1) artikel 2, stk. 2, 2) artikel 4, 3) artikel 8, 4) artikel 9, 5) artikel 13, eller 6) artikel 15.
 § 7. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Kommissionens forordning (EF) nr. 2076/2005 af 5. december 2005 om overgangsordninger i forbindelse med gennemførelsen af Europa-Par­la­mentets og Rådets forordning (EF) nr. 853/2004, (EF) nr. 854/­2004 og (EF) nr. 882/2004 og om ændring af forordning (EF) nr. 853/2004 og (EF) nr. 854/2004, som ændret ved forordning (EF) nr. 1666/2006 af 6. no­vem­ber 2006, Kommissionens forordning (EF) nr. 479/2007 af 27. april 2007 og Kommissionens forordning (EF) nr. 1246/2007 af 24. oktober 2007:
1) artikel 7, 2) artikel 8, 3) artikel 10, stk. 1-2, eller 4) artikel 13, stk. 2.
§ 8. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 § 9. Der kan pålægges selskaber m.v. (juri­diske personer) strafansvar efter reglerne i straffelovens 5. kapitel.
 § 10. Bekendtgørelsen træder i kraft den 7. januar 2008.
 Stk. 2. Samtidig ophæves bekendtgørelse nr. 233 af 16. marts 2007 om straffebestemmelser for overtrædelse af visse forordninger om fødevarehygiejne.
