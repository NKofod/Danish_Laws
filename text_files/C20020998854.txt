Meddelelse nr. 7/2002 om deltagervilkår under AMU (ændringsbekendtgørelse) Vedrørende:  

  

 Bekendtgørelse nr. 1376 af 20. december 2000 om deltagervilkår og  

 betalingsordninger  

 ved deltagelse i arbejdsmarkedsuddannelser.
Emne:  

  

 Ændringsbekendtgørelse På baggrund af vedtagelsen af lov nr. 1035 af 17. december 2002  

 om ændring af blandt andet lov om arbejdsuddannelser er der foretaget  

 følgende  

 ændringer til 1376-bekendtgørelsen.
 Ændringsbekendtgørelsen vil snarest være at finde på  

 http://www.uvm.dk under - love og regler - arbejdsmarkedsuddannelser.
 Blandt ændringer kan følgende fremhæves:
 1. Sondringen mellem dagpengeperiode og aktivperiode ophører.
 2. Efter den 1. januar 2003 vil det for selvvælgere gælde:
a) at retten til selvvalgt uddannelse for dagpengeberettigede  

 ledige over 25 år, kan ske inden for de første 12 måneders sammenlagt  

 ledighed  

 og b) for dagpengeberettigede ledige under 25 år vil dette alene  

 være en mulighed inden for de første 6 måneders sammenlagt ledighed.
 Det er  som hidtil - arbejdsløshedskassen, som skal attestere  

 på ansøgningsskemaet om adgang, hvorvidt den pågældende ledige har ret til  

 selvvalgt uddannelse.
 Den tidligere bestemmelse i § 3, er ophævet, idet der ikke  

 længere er mulighed for, som ledig, at deltage i en arbejdsmarkedsuddannelse  

 efter den såkaldte flaskehalsbestemmelse, hvor Det Regionale  

 Arbejdsmarkedsråd indgik aftale med uddannelsesinstitutionen, jf. § 19 a og §  

 29 a i lov om en aktiv arbejdsmarkedspolitik.
