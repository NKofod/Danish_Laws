 I henhold til lov nr. 109 af 8. april 1957 om Statens Istjeneste  

 fastsættes herved følgende:
§ 1.  Det er isbrydningstjenestens formål under  

 isforhold bedst muligt at bistå skibsfarten i danske farvande inden for  

 Skagen, derunder i første række at bistå sejladsen til og fra de for landets  

 forsyninger og eksport vigtigste havne ig i øvrigt at assistere indkommende  

 skibe så langt frem imod deres bestemmelseshavn, at denne havns  

 isbrydningsmateriel kan overtage den videre assistance.
Er isvandelighederne  

 så store, at likalt isbrydningsmateriel ikke er i stand til at overvinde  

 disse, skal isbrydningstjenesten, såvidt det er foreneligt med dens øvrige  

 arbejde, bedst muligt søge at bistå med at opretholde sejladsmulighederne til  

 og fra havn.
 For at opnå den efter omstændighederne største mulige nyttevirkning af det  

 anvendte isbrydningsmateriel vil der i almindelighed være forbeholdt  

 statsisbrydernes førere den til fyldestgørelse af dette formål fornødne  

 handlefrihed under iagttagelse af de forpligtelser, der påhviler dem i  

 henhold til lov om forholdsregler til skibsfartens betryggelse.
 § 2.  Anmodning om isbryderassistance skal, når en  

 statsisbryder eller andet af istjenesten til isbrydning benyttet skib  

 befinder sig i det farvand, hvor hjælp ønskes, normalt rettes til isbryderens  

 fører og i øvrigt til Statens Istjeneste, Christianshavns Torv nr. 2,  

 København K, telefon Asta 1045, telegramadresse: Iskontor, København.
Havne, der anmoder om idbryderhjælp, må gennem havnefogeden oplyse, hvilke  

 skibe der ventes til eller er bestemt til afgang fra havnen, det forventede  

 tidspunkt for disse skibes ankomst henholdsvis afgang samt skibenes ladninger  

 med angivelse af art og mængde.
For at lette ledelsens dispositioner må alle  

 anmodninger om isbryderhjælp indsendes så tidligt, som forholdene tillader.
 Hjælp fra statsisbryderne ydes vederlagsfrit til havne, for hvilke der i  

 medfør af lov nr. 109 af 8. april 1957 udredes isafgift, samt ordentligvis  

 tillige til skibe, jfr. dog § 6.
 Isbryderhjælp til havne med vanddybde under 5 m, med hvilke der ikke  

 foreligger overenskomst om assistance, vil kun kunne forventes ydet, for så  

 vidt og i det omfang dertil egnet isbrydningsmateriel kan stilles til  

 rådighed, og kun under den forudsætning, at den pågældende havn på forhånd  

 erklærer sig rede til at refundere de dermed forbundne udgifter efter  

 opgørelse fra Statens Istjeneste.
 § 3.  For skibe, som på rejse til dansk havn inden for  

 Skagen kan få brug for isbryderhjælp, skal der i god tid før ankomsten til  

 dansk islagt farvand ske anmeldelse til Statens Istjeneste.
Anmeldelsen skal indeholde oplysninger om skibets navn, nationalitet,  

 størrelse, maskinkraft, byggeår, ladningsmængde og bestemmelsessted samt  

 tidspunktet for forventet ankomst til dansk islagt farvand.
På begæring skal  

 gives de yderligere oplysninger vedrørende skibet og dets ladning, som  

 Istjenesten har brug for.
 Indstiller eller afbryder et anmeldt skib sin rejse, skal meddelelse herom  

 snarest gives til Statens Istjeneste.
 Stk. 2.  Statens Istjeneste bestemmer under hensyn til  

 herskende og forventede isforhold, hvornår anmeldelsespligt for skibe bestemt  

 til havn i et bestemt område indtræder, og hvornår sådan pligt ophører.
Stk. 3.  Under hensyn til herskende og forventede  

 isforhold samt skibets egnethed til sejlads i is afgør Istjenesten, om et  

 anmeldt skib kan påregne assistance fra isbrydere.
Der skal herved tages  

 hensyn til, om skibet har højeste klasse hos et anerkendt  

 klassifikationsselskab eller ved en iværksat sødygtighedsbesigtigelse har  

 vist sig at være i besiddelse af tilsvarende konstruktiv styrke, til skibets  

 størrelse og maskinkraft, skrogets modstandsdygtighed, om skibet er udrustet  

 med radioanlæg samt ladningens mængde og stuvning.
 Stk. 4.  Skibe, som efter Istjenestens afgørelse kan  

 påregne assistance fra isbrydere, får nødvendige anvisninger for rejsen.  

 Sådanne anvisninger kan indebære, at assistance kun kan ydes til en anden  

 havn end den i anmeldelsen angivne bestemmelseshavn.
 Skibe, som ikke er anet for berettiget til isbryderassistance, skal  

 anmodes om at afstå fra at fortsætte den i anmeldelsen angivne rejse.
Stk. 5.  Skibe skal under anmeldt rejse nøje følge de af  

 Istjenesten givne anvisninger.
Senest ved ankomsten til ansk islagt farvand  

 skal skibet pr. radio direkte eller gennem nærmeste kystradiostation melde  

 sig til isbrydere, som assisterer trafikken på bestemmelsesstedet.
Efter at  

 kontakt med isbrydere er etableret, skal uafbrudt radioaflytning finde sted,  

 hvis ikke andet er aftalt med isbryderne.
 Stk. 6.  Førere af anmeldte skibe har pligt til at  

 iagttage de af isbrydere givne anvisninger om samlingsplads, afgangstid og  

 sejlrute samt om rækkefølge i konvoj.
 Skibe, der assisteres af statsisbrydere, skal iagttage følgende:
a.
Alle anvisninger, som gives fra isbryderen, skal følges.
b.
Der skal udvises nøje agtpågivenhed over for signaler fra såvel  

 isbrydere som andre assisterede skibe.
c.
Fremdrivningsmaskineriet skal være klar il øjeblikkelig manøvrering.
d.
Isbryderen afgør, hvornår bugsering skal finde sted.
e.
Et assisteret skib skal altid være klar til at fastgøre eller lade gå  

 slæberen.
f.
Skibe, der bugseres af isbryder, må kun benytte  

 fremdrivningsmaskineriet efter isbryderens anvisninger.
g.
Bliver skibe læk eller lider andet haveri, skal der straks gives  

 isbryderen underretning herom.
h.
Hvis skibet går fast i isen, skal det slukke eventuelle projektører.
 Stk. 7.  Når skibe under isforhold assisteres af  

 isbryder, skal de herfor fastsatte særlige signaler anvendes.
 Isbrydere, som er udstyret med både bas- og diskantsirene afgiver de  

 særlige isbrydningssignaler på følgende måde:
 Med bassirene til alle skibe, der assisteres.
 Med diskantsirene til det skib, der er nærmest isbryderen.
 Signaler, der af isbryderen afgives med bassirene, skal gentages af alle  

 assisterede skibe, så vidt muligt i den rækkefølge skibene følger efter  

 isbryderen.
 Signaler, der afgives med bassirene, kan fra isbryderen endvidere  

 tilkendegives ved et synligt signal bestående af et hvidt lys synligt hele  

 horisonten rundt i en afstand af mindst 5 sm og således indrettet, at det  

 virker samtidigt med og i tilknytning til bassirenen og forbliver tændt og  

 synligt i samme periode som lyssignalet.
 Et skib, der ønsker isbryderassistance, kan tilkendegive dette ved om  

 natten at sætte 2 røde lys, det ene lodret over det andet, og om dagen 2  

 sorte kugler, den ene lodret over den anden.
 I øvrigt gælder de i de internationale søvejsregler givne forskrifter med  

 hensyn til lydsignaler under tåge, lydsignaler for skibe i sigte af hinanden  

 og signaler for skibe i nød.
Stk. 8.  Skibe, som ikke følger de i nærværende paragraf  

 indeholdte bestemmelser eller deraf foranledigede anvisninger fra Statens  

 Istjeneste eller fra førere af isbrydere, kan ikke påregne  

 isbryderassistance.
Det samme gælder skibe, som trods Istjenestens anmodning  

 om at afstå derfra forsøger at fortsætte en anmeldt rejse.
 § 4.  Når særlige grunde ikke giver anledning til en  

 anden fremgangsmåde, skal skibe, der behøver hjælp, uanset nationalitet  

 assisteres i følgende orden:
 § 5.  Statsisbrydere, som er under kommando, vil i den  

 mærke tid af døgnet som særligt kendetegn på mastetoppen føre et blåt lys,  

 der lyser horisonten rundt.
 Ved »statsisbryder« i nærværende bekendtgørelse forstås såvel de  

 Statens Istjeneste underlagte isbrydere som andre af Istjenesten til  

 isbrydning benyttede skibe.
 § 6.  Når den hjælp, en statsisbryder yder et skib,  

 finder sted under sådanne forhold, at hjælpen må anses som bjærgning, gælder  

 herom de almindelige regler i 9. kapitel i søloven af 7. maj 1937 dog at  

 bjærgelønnen tilfalder statskassen.
§ 7.  Når forholdene kræver det, udsendes til støtte  

 for skibsfarten ismeldinger samt radiofoniske og radiotelegrafiske meldinger  

 om is- og besejlingsforhold i de danske og tilstødende farvande.
Nærmere  

 oplysning herom bekendtgøres i Efterretninger for Søfarende.
§ 8.  Hvert år i december måned udgives af Statens  

 Istjeneste til brug for skibsfarten og andre interesserede en meddelelse  

 indeholdende bl.a. oplysninger om isbrydningstjenesten samt et uddrag af  

 nærværende bekendtgørelse tillige med en fortegnelse over de myndigheder,  

 såsom havnefogeder og isobservatører, med hvilke Istjenesten samarbejder, og  

 en instruktion vedrørende forholdsregler, der vil være at iagttage, når der  

 under isforhold anvendes luftfartøjer til støtte for isbrydningstjenesten.
I  

 meddelelsen optages tillige oplysninger om de vilkår, der i overensstemmelse  

 med den under 20. december 1961 mellem Danmark, Finland, Norge og Sverige  

 indgåede overenskomst om samarbejde med hensyn til isbrydning er gældende for  

 isbryderassistance i de nordiske farvande.
 I forbindelse med meddelelsen udgiver Istjenesten særskilt med henholdsvis  

 dansk og engelsk tekst en signaltabel med de for signalering under isbrydning  

 benyttede signaler samt de øvrige under assistance fra isbrydere gældende  

 særregler.
 § 9.  Ved denne bekendtgørelse ophæves bekendtgørelse  

 nr. 7 af 11. januar 1963 om isbrydertjenesten.
 Handelsministeriet, den 17. december  

 1965.
Lars P.
Jensen.
 / Frits Lage.
