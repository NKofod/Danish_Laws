Bekendtgørelse om ændring af bekendtgørelse om patenter og supplerende beskyttelsescertifikater (Ændring af patentansøgning) § 1 I bekendtgørelse nr. 25 af 18. januar 2013 om patenter og supplerende beskyttelsescertifikater foretages følgende ændring:
 1. § 28, stk. 2, affattes således:
»Stk. 2. Efter at Patent- og Varemærkestyrelsen har afgivet udtalelse om resultatet af den foretagne nyhedsundersøgelse, må der ikke i samme patentansøgning optages patentkrav, som angiver en opfindelse, der er uafhængig af de opfindelser, der er angivet i tidligere indleverede krav.« § 2 Bekendtgørelsen træder i kraft den 1. marts 2014.
