 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om lægemidler, jf. lovbekendtgørelse nr. 452 af 10. juni 1992, som  

 ændret ved lov nr. 280 af 6. maj 1993, lov nr. 916 af 8. december 1993 og det  

 af Folketinget den 28. april 1994 vedtagne forslag til lov om ændring af lov  

 om lægemidler. (Regulering af omgang med visse stoffer, der kan anvendes som  

 veterinære lægemidler), foretages følgende ændringer:
 1. Efter § 3 indsættes:
 »§ 3 a.  Sundhedsministeren kan fastsætte regler,  

 der er nødvendige for anvendelsen her i landet af EF-forordninger om forhold,  

 der er omfattet af denne lov.
Stk. 2.  Sundhedsministeren kan fastsætte regler om, at  

 loven eller visse af dens bestemmelser ikke finder anvendelse på lægemidler,  

 der er godkendt eller skal godkendes til markedsføring i Den Europæiske Union  

 efter regler fastlagt herom af Rådet for Den Europæiske Union, og kan  

 fastsætte regler for sådanne undtagelser.« 2. § 7, stk. 1, nr. 6, og stk. 2, affattes således:
Stk. 2.  Forbyder Sundhedsstyrelsen med øjeblikkelig  

 virkning forhandling og udlevering af et lægemiddel, underretter  

 Sundhedsstyrelsen senest den følgende dag Det Europæiske Agentur for  

 Lægemiddelvurdering herom.« 3. I § 12, stk. 1 og 2, ændres »et andet  

 EF-medlemsland« til: »en af de øvrige stater, som har ratificeret  

 eller tiltrådt Aftalen om Det Europæiske Økonomiske Samarbejdsområde«.
 4. § 13 affattes således:
»§ 13.  Farmaceutiske specialiteter må kun sælges  

 eller udleveres, når specialiteten enten er godkendt ved en  

 markedsføringstilladelse fra Sundhedsstyrelsen eller er godkendt til  

 markedsføring i Den Europæiske Union efter regler fastlagt herom af Rådet for  

 Den Europæiske Union, jf. dog § 25, stk. 1-3.« 5. § 14 affattes således:
 »§ 14.  Ansøgning om markedsføringstilladelse til  

 en farmaceutisk specialitet skal indeholde oplysning om den person eller  

 virksomhed, som Sundhedsstyrelsen kan rette henvendelse til vedrørende  

 ansøgningen og specialiteten.
 Stk. 2.  En ansøger til eller indehaver af en  

 markedsføringstilladelse, der ikke har bopæl i et land, der har ratificeret  

 eller tiltrådt Aftalen om Det Europæiske Økonomiske Samarbejdsområde, skal  

 have en repræsentant med bopæl her i landet.
 Stk. 3.  Sundhedsministeren fastsætter regler om  

 Sundhedsstyrelsens behandling af ansøgninger om markedsføringstilladelse, om  

 Sundhedsstyrelsens behandling af sager efter § 7 og § 20 og om de  

 oplysninger, der skal ledsage en ansøgning om markedsføringstilladelse.
Stk. 4.  Sundhedsstyrelsen kan til brug ved behandlingen  

 af en sag om en markedsføringstilladelse kræve udleveret nødvendige  

 oplysninger, dokumenter, lægemiddelprøver og prøver af stoffer, der indgår i  

 lægemidlet.« 6. I § 15, stk. 1, ændres »registrering af« til:  

 »udstedelse af en markedsføringstilladelse til«.
 7. I § 15, stk. 2, ændres »optagelse i  

 Sundhedsstyrelsens specialitetsregister af« til: »udstedelse af en  

 markedsføringstilladelse til«.
 8. I § 15, stk. 3, ændres »optages i  

 Sundhedsstyrelsens specialitetsregister« til: »opnå en  

 markedsføringstilladelse fra Sundhedstyrelsen«.
 9. Efter § 15 indsættes:
»§ 15 a.  Indehaveren af en  

 markedsføringstilladelse skal tage hensyn til den tekniske og videnskabelige  

 udvikling og indføre de ændringer, der er nødvendige for, at lægemidlet kan  

 fremstilles og kontrolleres efter almindeligt anerkendte videnskabelige  

 metoder.« 10. § 16 affattes således:
»§ 16.  En markedsføringstilladelse er gyldig i 5  

 år.
Den kan forlænges med 5 år ad gangen, når indehaveren af tilladelsen  

 indgiver ansøgning herom senest 3 måneder før tilladelsens udløb.« 11. § 16 a affattes således:
»§ 16 a.  Et lægemiddel kan kun godkendes og  

 markedsføringstilladelse til et allerede godkendt lægemiddel kun forlænges,  

 hvis lægemidlets mærkning og indlægsseddel er udformet i overensstemmelse med  

 de herom gældende regler.« 12. I § 17 ændres »registreringen« til:  

 »markedsføringstilladelsen«.
 13. I § 18 ændres »registreringsindehaverens«  

 til: »indehaveren af markedsføringstilladelsens«.
 14. § 19 affattes således:
 »§ 19.  Indehaveren af en  

 markedsføringstilladelse skal føre optegnelser over formodede og konstaterede  

 bivirkninger samt stille disse optegnelser til rådighed for Sundhedsstyrelsen  

 efter regler, der er nærmere fastsat af Sundhedsstyrelsen.
 Stk. 2.  Konstateres alvorlige bivirkninger af en  

 farmaceutisk specialitet eller fejl i produktionen, skal indehaveren af  

 markedsføringstilladelsen omgående underrette Sundhedsstyrelsen.
 Stk. 3.  Sundhedsministeren kan fastsætte nærmere regler  

 om virksomhedernes pligt til at råde over en særlig bivirkningssagkyndig,  

 herunder om denne sagkyndiges faglige kundskab og virksomhedsområde.
Stk. 4.  Sundhedsministeren fastsætter nærmere regler om  

 Sundhedsstyrelsens indsamling og behandling af oplysninger om bivirkninger og  

 kan fastsætte regler om medicinalpersoners pligt til at indberette  

 oplysninger om bivirkninger til Sundhedsstyrelsen.« 15. § 20 affattes således:
»§ 20.  Sundhedsstyrelsen kan tilbagekalde en  

 markedsføringstilladelse for en farmaceutisk specialitet, hvis Stk. 2.  Ved anmodning om tilbagekaldelse af en  

 markedsføringstilladelse og ved tilbagekaldelse af restlagre samt ved  

 midlertidigt eller permanent ophør af markedsføringen har indehaveren af  

 markedsføringstilladelsen pligt til at underrette Sundhedsstyrelsen om  

 årsagen, hvis ophøret vedrører lægemidlets effektivitet eller beskyttelse af  

 folkesundheden.
Stk. 3.  Sundhedsstyrelsen underretter Det Europæiske  

 Agentur for Lægemiddelvurdering, såfremt der indledes sager om  

 tilbagekaldelse af en markedsføringstilladelse.« 16. Efter § 20 indsættes:
»§ 20 a.  Sundhedsstyrelsen udsteder,  

 tilbagekalder eller foretager de nødvendige ændringer i en  

 markedsføringstilladelse i overensstemmelse med Den Europæiske Unions  

 afgørelser truffet efter reglerne i direktiverne om den decentrale  

 godkendelsesprocedure.
Sundhedsstyrelsen træffer afgørelse i sådanne sager  

 inden 30 dage efter Unionens afgørelse.
Sundhedsstyrelsen underretter  

 herefter Europa-Kommissionen, Udvalget for Farmaceutiske Specialiteter og  

 Udvalget for Veterinærlægemidler herom.« 17. § 21, stk. 1, affattes således:
»Sundhedsministeren fastsætter regler om afgift for behandling af  

 ansøgninger om markedsføringstilladelse og om forlængelse i medfør af § 16  

 samt om afgifter for kontrol med specialiteter, der er dækket af en  

 markedsføringstilladelse.« 18. I § 24, stk. 1, nr. 1, ændres »ikke er optaget i  

 Sundhedsstyrelsens specialitetsregister« til: »ikke har  

 markedsføringstilladelse«.
 19. § 24, stk. 1, nr. 2, affattes således:
 20. Efter § 24, stk. 8, indsættes som nyt stk. 9:
» Stk. 9.  Sundhedsministeren bemyndiges til at  

 lade Sundhedsstyrelsen opkræve et gebyr til delvis dækning af  

 Sundhedsstyrelsens udgifter ved behandling af ansøgninger om godkendelse af  

 samt kontrol med kliniske afprøvninger.« 21. I § 25, stk. 3, ændres »der ikke er optaget i  

 Sundhedsstyrelsens specialitetsregister« til: »der ikke har  

 markedsføringstilladelse«.
 22. I § 29, stk. 1, ændres  

 »Registreringsindehaveren« til: »Indehaveren af en  

 markedsføringstilladelse«.
 23. I § 29, stk. 3, ændres  

 »registreringsindehaveren« til: »indehaveren af en  

 markedsføringstilladelse«.
 24. I § 32, stk. 2, ændres »registrering af« til:  

 »markedsføringstilladelse til«.
 25. I § 32, stk. 3, ændres  

 »registreringsansøgeren« til: »den, der ansøger om en  

 markedsføringstilladelse,».
 26. § 34 affattes således:
»§ 34.  Registreringsnævnet, der består af højst  

 13 medlemmer, afgiver indstilling til Sundhedsstyrelsen i sager om ansøgning  

 om og tilbagekaldelse af markedsføringstilladelser til farmaceutiske  

 specialiteter og om kliniske afprøvninger af lægemidler.« 27. I § 39, stk. 2, udgår », bortset fra de i § 38,  

 stk. 1, nævnte tre erhvervsrepræsentanter,».
 28. § 43, stk. 1, affattes således:
»Ved overenskomst med fremmed stat kan det vedtages, at farmaceutiske  

 specialiteter, der har markedsføringstilladelse i udlandet, ligestilles med  

 farmaceutiske specialiteter, der har markedsføringstilladelse i Danmark.  

 Sådan overenskomst kan kun indgås under forudsætning af gensidighed og af, at  

 den fremmede stats krav til markedsføringstilladelser og kontrol er  

 ligeværdige med denne lovs krav.« 29. I § 43, stk. 2, ændres »registrering« til:  

 »udstedelse af en markedsføringstilladelse«.
30. I § 44, stk. 1, nr. 1, indsættes efter »§ 31, stk.  

 1 og 3,» ordene: »eller EF-forordninger om lægemidler og  

 lægemiddelvirksomheder.« § 2 Loven træder i kraft den 1. januar 1995.
§ 3 Loven gælder ikke for Færøerne og Grønland.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
FREDERIK Kronprins /Torben Lund (* 1) Loven indeholder bestemmelser, der gennemfører Rådsdirektiv 93/39  

 (EF-Tidende L 214/22), Rådsdirektiv 93/40 (EF-Tidende L 214/31) og  

 Rådsdirektiv 93/41 (EF-Tidende L 214/40).
