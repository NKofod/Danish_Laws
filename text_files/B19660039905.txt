 I medfør af § 13 i lov nr. 215 af 8. juni 1966 om dispachører fastsættes:
§ 1.  Dispachører skal føre en af handelsministeriet  

 autoriseret journal.
I journalen skal indføres, hvornår og fra hvem anmodning  

 om opgørelse af dispache er modtaget, skibets navn og havariets art, samt  

 dato for dispachens endelige opgørelse og for dens aflevering.
 Stk. 2.  Af enhver dispache skal dispachøren opbevare  

 kopi i mindst 10 år.
 Stk. 3.  Handelsministeriet har ret til at gøre sig  

 bekendt med indholdet af journalen.
 § 2.  Det af en dispachør i virksomheden benyttede  

 segl skal godkendes af handelsministeriet.
§ 3.  Ved bortfald eller deponering af en dispachørs  

 beskikkelse skal journal og dispachekopier opbevares efter  

 handelsministeriets bestemmelser.
Det i virksomheden benyttede segl skal  

 afleveres til ministeriet.
§ 4.  Klage over, at en dispachør forhaler et ham  

 betroet arbejde, kan indbrings for handelsministeriet, der kan fastsætte en  

 frist, inden hvilken arbejdet skal være udført.
Oversiddes denne frist uden  

 gyldig årsag, kan ministeriet fratage dispachøren arbejdet, og der tilkommer  

 ham da ikke noget vederlag for den udførte del af arbejdet.
 § 5.  Forandres en dispache af en domstol, skal  

 dispachøren uden vederlag bringe den i overensstemmelse med dommen.
 § 6.  Overtrædelse af § 1, stk. 1 og 2, § 2, § 3 og §  

 5 straffes med bøde.
 § 7.  Denne bekendtgørelse træder i kraft den 1.  

 januar 1967 og træder i stedet for bekendtgørelse nr. 242 af 31. august 1935  

 om statsautoriserede dispachørers virksomhed, pligter og ansvar.
 Handelsministeriet, den 2. december  

 1966.
P.
M.
V.
O.
Mueller.
 /äGeorg Jensen.
