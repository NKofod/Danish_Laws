Støj fra motorsportsbaner Indhold 1	Forord 2	Vejledningens anvendelsesområde 2.1	Nye motorsportsbaner 2.2      Eksisterende motorsportsbaner 2.3      Beslægtede aktiviteter 3         Motorsportsbaner i den fysiske planlægning 3.1      Planlægningssystemet 3.2      Principper for forebyggelse af støjulemper i den fysiske  

 planlægning 3.3      Vurdering af virkningen på miljøet, VVM 4.1     Automobilsport 4.2     Karting 4.3     Motorcykelsport 4.4     Knallertsport 5        Støj fra motorsportskøretøjer 5.1     Automobilsport 5.2     Karting 5.3     Motorcykelsport 5.4     Knallertsport 5.5     Motorsportskøretøjernes støjudsendelse 6        Vejledende støjgrænser 7         Støjudsendelse fra motorsportsbaner 7.1      Meteorologiske forhold 7.2     Afstandsdæmpning 7.3     Luftabsorbtion 7.4     Terrændæmpning 7.5	 Lydbaner 7.6	 Skærme, volde og lign.
7.7     Bevoksning 7.8     Sammenfatning 8       Beregning af støj fra motorsportsbaner 8.1    Beregning med henblik på miljøgodkendelse 8.2    Enkel beregningsmetode 8.2.1 Fremgangsmåde 8.2.2 Eksempel 8.2.3 Typetilfælde 9       Miljøgodkendelse 9.1    Miljøbeskyttelsesloven 9.2    Godkendelsesvilkår 9.3    Spildevand 9.4    Olieaffald 9.5    Tilsyn og kontrol 1    Forord Miljøstyrelsen udsendte i 1984 den første vejledning om  

 støj fra motorsportsbaner.
Siden da har motorsporten udviklet sig  

 kraftigt og antallet af baner er øget væsentligt i takt med den  

 stigende interesse for sporten.
 Siden 1984 er der gennemført en række undersøgelser af  

 sammenhængen mellem målinger og beregninger af støjen  

 omkring motorsportsbaner og der er indhentet en del administrative  

 erfaringer.
Der foregår til stadighed en udvikling vedrørende støj  

 fra motorsportsbaner og der er fortsat ikke foretaget undersøgelser af  

 befolkningens reaktioner på denne form for støjbelastning.
Fra  

 motorsportsudøvernes side arbejdes der til stadighed på at  

 begrænse støjudsendelsen fra køretøjerne.
Miljøstyrelsen har på baggrund af behovet for et  

 ajourført vejledningsmateriale valgt at udsende den nu foreliggende  

 opdaterede, men ellers uændrede udgave.
Opdateringen består i  

 ajourføring af en række oplysninger, som siden vejledningens  

 første udgivelse er blevet forældet, samt visse  

 præciseringer på baggrund af Miljøstyrelsens erfaringer  

 med brugen af vejledningen.
Endvidere er vejledningen udvidet med kapitel 3  

 om den fysiske planlægning.
 Desuden er der i bilag 1 udeladt angivelser af lydeffektniveauer for  

 motocross- og speedwayknallerter i Landsforeningen Ungdomsringens regi  

 på grund af ændringer i køretøjernes  

 klasseopdeling.
 De akustiske undersøgelser, der ligger til grund for den mere  

 tekniske del af vejledningen, er udført af rådgivende  

 ingeniørfirma Ødegaard & Danneskiold - Samsøe ApS,  

 af Lydteknisk Institut (nu Delta Akustik & Vibration) og af  

 Akustikbyrån i Sverige.
2    Vejledningens anvendelsesområde Ved en motorsportsbane forstås et anlæg til udøvelse af  

 motorsport.
Desuden skal følgende betingelser være opfyldt:
 ·  

 	Kørslen med motorsportskøretøjer skal finde sted  

 på en anlagt eller afmærket bane, eller indenfor et  

 afgrænset areal.
 ·  

 	Kørslen skal foregå regelmæssigt og aktiviteterne skal  

 være organiseret i en klub eller lignende.
 Motorsportsbaner er en fælles betegnelse for motorsports- og  

 knallertbaner.
 Denne vejledning er i første række udarbejdet til brug for  

 myndighedernes behandling af miljøsager om motorsportsbaner.  

 Vejledningen kan imidlertid også anvendes i region- og  

 kommuneplanlægningen ved lokalisering af motorsportsbaner.
2.1	Nye  

 motorsportsbaner Motorsportsbaner er omfattet af punkt H.1 "Motorbaner og knallertbaner  

 samt køretekniske anlæg" på miljøbeskyttelseslovens  

 liste over særligt forurenende virksomheder, som er omfattet af lovens  

 kapitel 5. Denne vejledning omfatter motorsports- og knallertbaner.
Sager om  

 køretekniske anlæg behandles efter Miljøstyrelsens  

 vejledning om ekstern støj fra virksomheder.
 Indendørs baner er godkendelsespligtige hvis ovennævnte  

 betingelser vedrørende kørsel opfyldes.
 Motorsportsbaner må ikke anlægges, før der er meddelt  

 miljøgodkendelse i henhold til lovens § 33. Der er i kapitel 9 givet  

 en nærmere redegørelse for godkendelsesordningen.
 Inden motorsportsbaner ændres eller udvides på en sådan  

 måde, at de medfører forøget forurening, skal der  

 foreligge en ny miljøgodkendelse, der omfatter de påtænkte  

 ændringer eller udvidelser.
Miljøgodkendelsen skal gives af amtsrådet.
Hvis  

 motorsportsbanen ligger i Københavns- eller Frederiksberg kommune,  

 skal godkendelsen dog gives af kommunalbestyrelsen.
2.2    Eksisterende motorsportsbaner Alle motorsportsbaner og knallertbaner samt køretekniske  

 anlæg bortset fra lukkede øvelsespladser, der udelukkende  

 benyttes til den indledende praktiske køreundervisning, som var anlagt  

 før 1. oktober 1974, og som ikke havde en miljøgodkendelse,  

 skal i henhold til miljøbeskyttelseslovens § 39 inden 1. januar 1995  

 have indsendt ansøgning om godkendelse.
 Eksisterende baner, der er anlagt før den 1. oktober 1974 og endnu  

 ikke miljøgodkendt, er omfattet af miljøbeskyttelseslovens §  

 41.
 Hvis banens drift giver anledning til en væsentlig  

 støjbelastning af omgivelserne, kan amtsrådet meddele  

 motorsportsbanen påbud om at foretage afhjælpende  

 foranstaltninger eller eventuelt helt forbyde aktiviteten, hvis  

 støjgenerne ikke kan afhjælpes.
 Hvis eksisterende baners indretning eller drift udvides eller  

 ændres, så det forøger støjbelastningen, skal der  

 forinden, som nævnt i forrige afsnit, ansøges om  

 miljøgodkendelse.
2.3    Beslægtede aktiviteter Rally, bilorientering, manøvre- og specialprøver samt  

 bedømt trial og enduro, som med politiets tilladelse afholdes på  

 afspærrede vejstrækninger eller på private områder,  

 manøvregårde eller øvelsespladser til obligatorisk  

 knallertundervisning for de 16-17 årige er ikke omfattet af  

 miljøbeskyttelseslovens godkendelsesordning.
 Modelmotorbaner, d.v.s. anlæg for radiokontrollerede modelbiler er  

 ligeledes ikke omfattet af miljøbeskyttelseslovens kapitel 5. Hvis  

 sporten imidlertid udøves under organiserede former og med en vis  

 regelmæssighed et bestemt sted, vil aktiviteterne være omfattet  

 af bestemmelserne i miljøbeskyttelseslovens § 42, stk. 3. Dette  

 indebærer, at kommunalbestyrelsen i givet fald vil kunne gribe ind med  

 påbud eller eventuelt forbud for at afhjælpe væsentlige  

 støjgener i omgivelserne.
 I henhold til § 16, stk. 1, i Miljøministeriets  

 bekendtgørelse nr. 366 af 10. maj 1992 kan kommunalbestyrelsen meddele  

 påbud eller fastsætte bestemmelser, som begrænser generende  

 knallertkørsel eller lignende på privat grund uden for godkendte  

 baner.
Der kan dog ikke gives helt præcise retningslinier for, hvilke  

 aktiviteter der er omfattet af miljølovgivningens  

 reguleringsmuligheder.
I tvivlstilfælde må derfor foretages en  

 konkret vurdering.
3    Motorsportsbaner i den fysiske  

 planlægning Den administrative behandling af motorsportsbaner sker i samspil mellem  

 planlægningen og miljøgodkendelsen.
3.1    Planlægningssystemet Placeringen af nye og udvidelser af eksisterende motorsportsbaner skal  

 være i overensstemmelse med den planlægning, som amtsråd og  

 kommunalbestyrelser tilvejebringer i region-, kommune- og lokalplaner.  

 Planlægningen sker efter reglerne i lov om planlægning  

 (lovbekendtgørelse nr. 746 af 16. august 1994). Der kan endvidere  

 henvises til "Vejledning om planloven" (ajourført udgave af  

 vejledningen er udsendt i november 1996).
 Regionplanerne indeholder retningslinier om blandt andet anvendelsen af  

 arealerne i det åbne land, herunder om placeringen af virksomheder og  

 anlæg, således at der så vidt muligt undgås gener,  

 herunder støjgener, i forhold til anvendelsen af andre arealer.
 Kommuneplanen indeholder - inden for rammerne i regionplanen -  

 bestemmelser om blandt andet anvendelsen af arealerne i kommunen.
 Lokalplanen fastsætter den mere detaljerede regulering af  

 anvendelsen og bebyggelsen af ejendommene i et delområde af  

 kommunen.
Etablering af en motorsportsbane forudsætter som regel  

 tilvejebringelse af en lokalplan efter bestemmelsen i § 13, stk. 2, i lov om  

 planlægning, der fastsætter, at en lokalplan skal tilvejebringes,  

 før der gennemføres større udstykninger eller  

 større bygge- eller anlægsarbejder.
Det er kommunalbestyrelsens  

 afgørelse, om det er nødvendigt at tilvejebringe en lokalplan,  

 men afgørelsen kan påklages til Naturklagenævnet.
I landzone kræves en landzonetilladelse, jf. § 35, stk. 1, i lov om  

 planlægning.
Tilladelsen kan være indeholdt i en lokalplan, jf.  

 lovens § 36, stk. 1, nr. 5.
3.2       

 Principper for forebyggelse af støjulemper i den fysiske  

 planlægning Efter planlovens samlebekendtgørelse skal regionplaner indeholde  

 retningslinier til sikring af, at støjbelastede arealer i landzone  

 ikke udlægges til støjfølsom anvendelse.
Kommuneplaner  

 skal indeholde retningslinier til sikring af, at støjbelastede arealer  

 i byzone og sommerhusområder ikke udlægges til  

 støjfølsom anvendelse, medmindre der i lokalplanen  

 indsættes bestemmelser om etablering af  

 afskærmningsforanstaltninger.
 Det betyder, at der omkring motorsportsbaner bliver et område  

 (støjkonsekvensområde), hvor der ikke må planlægges  

 for støjfølsom anvendelse.
3.3    Vurdering af virkningen på miljøet, VVM Etablering af en motorsportsbane kræver efter omstændighederne  

 en særlig vurdering af virkningerne på miljøet, VVM.
Det  

 betyder, at der i så fald skal tilvejebringes et regionplantillæg  

 med retningslinier om beliggenheden og udformningen af anlægget, og at  

 forslaget til regionplantillægget skal være ledsaget af en  

 redegørelse, som indeholder en særlig vurdering af  

 anlæggets virkning på miljøet.
Reglerne findes i lov om planlægning og i Miljø- og  

 Energiministeriets bekendtgørelse nr. 847 af 30. september 1994 om  

 supplerende regler i medfør af lov om planlægning  

 (samlebekendtgørelse) § 3, stk. 2, jf. bilag 2, punkt 8 f.
Der kan  

 endvidere henvises til vejledning nr. 182 af 17. oktober 1994 til brug for  

 vurdering af om et anlæg eller projekt er omfattet af planlovens regler  

 om vurdering af virkninger på miljøet (VVM).
 Efter bekendtgørelse nr. 848 af 30. september 1994 om ændring  

 af bekendtgørelse om godkendelse af listevirksomhed skal forslag til  

 miljøgodkendelse offentliggøres sammen med forslaget til  

 regionplantillæg, og der må tidligst træffes  

 afgørelse i sagen samtidig med den endelige vedtagelse af  

 regionplantillægget.
4    Motorsporten i Danmark Motorsport på bane foregår fortrinsvis under to hovedunioner.  

 Dansk Automobil Sports Union (DASU) står for al automobilsport herunder  

 karting og RC-racere (modelbiler) og Danmarks Motor Union (DMU) står  

 for motorcykelsporten.
Begge er medlem af Danmarks Idræts-Forbund  

 (DIF).
 Unionerne er organiseret i en fælles samarbejdsorganisation, Dansk  

 Motorsports Råd (DMR). DMR har nedsat Motorsportens Miljøudvalg,  

 der varetager motorsportens interesser i forhold til bl.a. de gældende  

 miljøbestemmelser.
 Den organiserede knallertsport i Danmark foregår gennem en fritids-  

 eller ungdomsklub tilsluttet Landsforeningen Ungdomsringens  Knallert Sektion  

 (LUKS).
 Den organiserede minikarting foregår i fritids- eller  

 ungdomsklubber, som er medlem af Landsforeningen Ungdomsringens  

 Kartgruppe.
 En motorsportsklubs formål er primært af sportslig karakter,  

 mens knallertaktiviteter og minikarting i fritids- og ungdomsklubber har et  

 bredere socialpædagogisk sigte.
4.1    Automobilsport Automobilsport på bane foregår på følgende  

 banetyper:
- Asfaltbaner - Autocrossbaner/Jordbaner - Rallycrossbaner - Folkeracebaner - Dragracingbaner.
Asfaltbaner En asfaltbane udformes normalt med en passende blanding af "langsomme" og  

 "hurtige" sving og enkelte lange lige strækninger, der kan lette  

 overhaling.
Banerne bør være fra 1 km til ca. 5 km lange.
I  

 udlandet findes der meget længere baner, men den hyppigste længde  

 er mellem 2 og 4 km.
 På banerne køres der med følgende klasser:
 Kategori I:
Gruppe N:	  Seriefremstillede biler Gruppe A:	  Touring biler Gruppe B:	  Grand touring biler Gruppe ST:	  Super touring biler Gruppe CLI: Klasse 1 biler Gruppe T1:	  Serie terrængående biler Gruppe T2:	  Forbedrede terrængående biler Kategori II:
Gruppe T3:	   Prototype terrængående biler Gruppe GT:  Grand touring sportsbiler Gruppe C:	  Sportsvogne Gruppe D:	  Internationale Formel racebiler Gruppe E:	  Formel Libre biler Kategori III:
Gruppe F:	  Racing trucks Gruppe T4:	  Terrængående trucks Autocrossbaner/Jordbaner Autocrossbaner anlægges i et kuperet terræn med mange sving og  

 har normalt ingen fast overfladebelægning.
Jordbaner har heller ikke  

 fast overfladebelægning men ikke så mange sving.
Der køres  

 jordbaneløb på de samme baner, som bruges til 1.000 m  

 sandbaneløb for motorcykler (speedway).
 Længden af banen skal være mellem 600 m og 2.000 m.
 På banerne køres der med følgende klasser:
 Nationale:
Crosskarts med rørrammechassis, motor indtil 100 ccm Crosskarts med rørrammechassis, motor indtil 500 ccm (to-taktsmotorer højst 250 ccm) Citroën 2 CV.
 Internationale:
Gruppe N:	Med reglementsfastsatte modifikationer Gruppe A:	Med reglementsfastsatte modifikationer Autocross biler (4-hjulstrukne, specielt bygget til autocross) Rallycrossbaner Rallycrossbaner anlægges i et kuperet terræn, mindst 20% af  

 overfladen skal være fast, d.v.s. asfalt, beton eller lignende og  

 mindst 30% skal være løst, d.v.s. sand, jord, græs eller  

 lignende.
Længden skal være mellem 800 m og 2.000 m.
Der findes  

 for tiden ingen rallycrossbaner i Danmark, men der er planer om at få  

 nogle etableret.
Folkeracebaner Folkeracebaner er terrænbaner, der er anlagt således, at  

 bilernes hastighed ikke kan overstige 80 km/t.
Overfladen skal være  

 sand, jord, grus eller græs.
Længden skal være mellem 500 m  

 og 1.000 m.
 På banerne køres der med følgende klasser:
 Nationalt:
 Standardvogne klasse 1, forpligtet salgspris højst 4.000 kr.
 Standardvogne klasse 2, forpligtet salgspris højst 8.000 kr.
Dragracingbaner Dragracingbaner består af en lige, jævn, asfaltbelagt  

 strækning på mindst 1.000 m, hvoraf konkurrencestrækningen  

 udgør 402,33 m (1/4 mile).
Der køres i mange forskellige klasser, såvel nationale som  

 internationale; lige fra indregistrerede gadebiler til toptunede specielle  

 dragsters.
Der findes for tiden ingen specielle dragracingbaner i Danmark.  

 Dragracingaktiviteterne som regel foregår på nedlagte  

 flyvepladser o. lign.
4.2    Karting Karting er motorsport med go-karts, som køretøjerne normalt  

 kaldes.
Der køres på asfaltbelagte baner.
Banerne er mellem 500  

 m og 1500 m lange og ca. 7 m bredde.
 Ved karting anvendes tre hovedtyper af køretøjer:
 A  Klasser uden gear:
Klasse 1:	Formel Junior (85 ccm stempelstyret motor) Klasse 2/3:	Pop 1 og Pop 2 (100 ccm stempelstyret motor) Klasse 4:	Intercontinental Junior (100 ccm stempelstyret motor) Klasse 5:	National-A (100 ccm membran- og drejeventilstyret motor) Klasse 6:	Intercontinental-A (100 ccm membranstyret motor) Klasse 7:	Formula-A (100 ccm drejeventilstyret motor) Klasse 8:	Old-boys (100 ccm membran- og drejeventilstyret mo- tor, teknisk som klasse 5) B  Klasser med gear:
Klasse 9:	Intercontinental-C (125 ccm membranstyret motor) Klasse 10:	Nordic-C (125 ccm membranstyret motor, teknisk som klasse 9) Klasse 11:	Formula-E (250 ccm membran- og drejeventilstyret motor) C  P-klasser/mærkeklasser (promotion klasser):
Klasse 12:	Formel-Yamaha (100 ccm stempelstyret motor) Klasse 13:	Green-Line og P-2000 (125 ccm membranstyret motor) Ved minikarting anvendes 50 ccm motorer.
4.3    Motorcykelsport Motorcykelsporten på bane omfatter følgende discipliner:
- Motocross - Speedway - Sandbaneløb og græsbaneløb - Road racing Motocross Den typiske motocrossbane er anlagt i en nedlagt grusgrav eller i et  

 stærkt kuperet terræn.
Banens længde varierer mellem 1.000  

 m og 5.000 m.
Banelegemet skal overalt have en minimumsbredde på  

  2 m.
Startfeltets bredde varierer med det tilladte antal startende  

 kørere, men er typisk 10 - 40 m.
Der benyttes specialbyggede motorcykler med cylindervolumen på 80,  

 125, 250 og 500 ccm, motorcykler med sidevogne dog op til 750 ccm.
Ved  

 minicross gælder klasseinddelingen 50 og 80 ccm laveffektmaskiner.
Speedway En speedwaybane anlægges i plant terræn og er belagt med jord  

 eller slagger.
Banen skal være ovalformet og med følgende  

 mål:
 Micro- og 80 ccm speedway:
Længde:	180 - 200 m Bredde:	min. 7,5 - 9,5 m 500 ccm speedway:
Længde:	285 - 400 m Bredde:	min. 10 - 15 m Speedway køres med specialbyggede motorcykler med cylindervolumen  

 på 80 og 500 ccm.
 Ved microspeedway gælder klasseinddelingen 50 og 80 ccm  

 laveffektmaskiner.
Sandbaneløb og græsbaneløb Sandbaneløb og græsbaneløb køres på  

 hestevæddeløbsbaner eller specielt anlagte motorbaner med  

 længden mellem 450 m og 1300 m og minimumsbredden på 12 - 17  

 m.
Der anvendes stort set samme klasseinddeling som i speedway.
Antallet af  

 deltagere i et heat er højst 8, men afhænger i øvrigt af  

 banebredden.
Road racing Road racing er asfaltbaneløb med specialbyggede motorcykler med  

 cylindervolumen indtil 1300 ccm.
 I forbindelse med alle banetyper indrettes normalt en ryttergård med  

 sanitære installationer og et reparationsområde.
4.4    Knallertsport En knallert er karakteriseret ved, at motorens cylindervolumen ikke  

 overstiger 80 ccm.
 Knallertsporten afvikles på et lukket baneareal, enten en  

 knallertcrossbane eller en knallertspeedwaybane.
Knallertbaner anvendes fortrinsvis til træningsarrangementer,  

 herunder afprøvning af maskinerne, indøvning af  

 kørselsteknik m.v.
Egentlige løbsarrangementer afholdes efter  

 regler, som er fastlagt af  LUKS.
 Knallertsporten dyrkes i forbindelse med fritidsklub, ungdomsklub eller  

 ungdomsskolevirksomhed, og klubaktiviteterne har, udover det rent sportslige,  

 et bredt socialpædagogisk sigte.
Knallertcross En knallertcrossbane anlægges i kuperet terræn for at  

 udnytte naturlige stigninger og fald.
Banesporet bør ideelt have en  

 længde mellem 600 m og 1.000 m og anlægges med så mange  

 sving som muligt, ligesom strækningen bør indeholde  

 væsentlige stigninger og fald.
Ved startstedet anlægges banen  

 på forholdsvis plant areal i en bredde på 10 - 20 m, mens  

 banesporets bredde på den øvrige strækning kan variere  

 mellem 2,5 m og 5 m.
 Der køres med følgende klasser:
Klasse 2a:	1-gears 50 ccm seriefremstillet motor Klasse 2b:	2-gears 50 ccm seriefremstillet motor Klasse 3:	Max. 4-gears 50 ccm seriefremstillet motor,  

 luftkølet Klasse 4:	50 ccm seriefremstillet motor Klasse 5:	80 ccm motor til banebrug Klasse 6:	80 ccm motor til banebrug Speedway En knallertspeedwaybane anlægges på et plant terræn.  

 Banesporet er ovalformet med underlag af grus, slagger eller lignende  

 materiale.
 Der gælder følgende klasseinddeling:
Standard:	50 ccm seriefremstillet motor, ingen gear Special:	50 ccm seriefremstillet motor, frit gearantal 5    Støj fra  

 motorsportskøretøjer Den støjbelastning af omgivelserne, som motorsportsbaner giver  

 anledning til, afhænger i første række af  

 støjudsendelsen fra de enkelte motorsportskøretøjer.
 Støjbelastningen af omgivelserne udtrykkes som det  

 energiækvivalente A-vægtede lydtrykniveau inden for 1 time med  

 repræsentative kørselsforhold på banen.
 I forbindelse med beregninger af støjbelastningen udtrykkes  

 køretøjernes støjudsendelse som lydeffektniveauer.  

 Lydeffekten er et mål for den mængde lyd, som udsendes fra et  

 køretøj.
 Lydeffektniveauet er altså et mål for  

 køretøjernes evne til at udsende lyd, mens lydtrykniveauet er  

 lydens styrke i et bestemt punkt.
Der er i de seneste år fra motorsportsorganisationernes side udvist  

 en stigende opmærksomhed overfor mulighederne for at  

 støjdæmpe køretøjerne.
Dette har blandt andet  

 givet sig udtryk i, at støjgrænserne i organisationernes  

 reglementer er blevet sænket.
 I det omfang det er nødvendigt at foretage  

 støjmålinger, bør disse foretages under kørsel  

 fremfor som standmålinger.
5.1    Automobilsport Dansk Automobil Sports Unions banesportsudvalg har fra 1. august 1993  

 fastsat følgende grænser  for støjudsendelse fra  

 biler:
Gruppe N:	100 dB(A) Gruppe A:	100 dB(A) Auto- og rallycross:	100 dB(A) Folkerace:			100 dB(A) Jordbaneløb:		100 dB(A) Støjniveauet måles 0,5 m fra udstødningsrøret i  

 en vinkel på 45 grader i forhold til udstødningsretningen.  

 Målingen skal foretages ved 4500 omdr/min og med ubelastet motor.
5.2    Karting Ifølge "Reglement for karting", januar 1994, fra Dansk Automobil  

 Sports Union gælder en støjgrænse på 107,5 dB(A) med  

 en tolerance på 3 dB(A). Starttilladelse til træning om  

 konkurrencer nægtes ved et støjniveau på eller over 113,5  

 dB(A).
Støjniveauet registreres når karten, med maksimum ydelse og  

 fart, passerer under en mikrofon ophængt over banen i en højde  

 af 1,8 m.
Støjen måles med tidskontakten "fast".
Ifølge "Minikartreglement", januar 1995, fra Landsforeningen  

 Ungdomsringens Kartgruppe er det højst tilladte støjniveau 103  

 dB(A). Støjniveauet måles 1 m fra midten af karten midt for  

 på den side, hvor udstødningsåbningen er placeret.  

 Mikrofonhøjden skal være 1 m over jorden.
Der måles  

 på et stillestående køretøj.
Gaspedalen trykkes i  

 bund og slippes, når motoren når maksimalt omdrejningstal.
5.3    Motorcykelsport I Danmarks Motor Unions 1996-reglementer er der fastsat følgende  

 støjgrænser:
Motocross:		98 dB(A) Speedway:		98 dB(A) Road racing:	105 dB(A) Ved al træning og konkurrence håndhæves de angivne  

 støjgrænser med nedennævnte tolerancer:
 Ved udendørs temperaturer mellem 0 og 10 grader tillades  

 ovennævnte støjniveauer med en tolerance på +1 dB(A).
 Ved udendørstemperaturer under 0 grader tillades oven-  

  nævnte støjniveauer med en tolerance på +2 dB(A).
 Den foreskrevne målemetode er baseret på en måling af  

 støjniveauet i en afstand af 0,5 m fra  

 udstødningsåbningen i en vinkel på 45 grader i  

 forhold til udstødningsrørets centerlinie, i samme højde  

 som udstødningsåbningen, dog mindst 0,2 m over  

 jordoverfladen.
 Støjmålingen foretages på et stillestående  

 køretøj i frigear ved et omdrejningstal, som afhænger af  

 motorens størrelse og type.
5.4    Knallertsport Ifølge "Reglement 96 - 97" fra Landsforeningen Ungdomsringens  

 Knallert Sektion er det højst tilladte støjniveau 100 dB(A).  

 Ved udendørstemperatur mellem 0 og +10 grader dog 101 dB(A) og ved  

 udendørstemperatur under 0 grader 102 dB(A). Støjgrænsen  

 er gældende indenfor alle klasser af motocross- og  

 speedwayknallerter.
Den maksimale værdi af støjniveauet måles i en afstand  

 af 0,5 m fra mundingen af udstødningsrøret i en vinkel på  

 45 grader i forhold til udstødningsrørets centerlinie og i  

 samme højde som udstødningsåbningen, dog mindst 0,2 meter  

 over jordoverfladen.
Målingen foretages på et stillestående  

 køretøj med motoren i frigear ved et omdrejningstal på  

 8000 omdr/min.
5.5    Motorsportskøretøjernes  

 støjudsendelse Motorsportsorganisationernes reglementsbestemte støjgrænser  

 relaterer sig, bortset fra go-karts, til en måling på et  

 stillestående køretøj med ubelastet motor ved et bestemt  

 omdrejningstal.
Organisationernes støjmålemetoder er indrettet  

 således, at støj fra andre køretøjer kun får  

 ringe indflydelse på målingen, hvilket letter udførelsen  

 under praktiske omstændigheder.
Det er imidlertid ikke muligt at anvende støjgrænserne til at  

 sammenligne støjudsendelsen fra forskellige  

 køretøjskategorier.
Der er herudover en ringe sammenhæng  

 mellem støjudsendelsen fra et stillestående, ubelastet  

 køretøj og støjudsendelsen fra et  

 motorsportskøretøj under kørsel.
 Miljøstyrelsen har på denne baggrund i 1982 og 1991 ladet  

 gennemføre en kortlægning af en række forskellige  

 motorsportskøretøjers faktiske støjudsendelse ved  

 banekørsel.
I bilag 1 er den målte støj angivet som lydeffektniveauer.  

 Disse er udtryk for den samlede lydenergi som køretøjerne  

 udsender under kørsel og giver indtryk af den relative forskel mellem  

 køretøjskategorierne for de forskellige motorsportsgrene samt  

 for køretøjstyperne indbyrdes.
Lydeffektniveauerne kan benyttes  

 som indgangsdata til beregningsmetoden beskrevet i kapitel 8.
6    Vejledende støjgrænser Ved fastsættelse af motorsportsbaners højst tilladte  

 støjbelastning af omgivelserne bør der tages hensyn til, hvor  

 ofte banen anvendes  (antal dage pr. uge) og til banens driftstider.
Motorsportsbaner vil normalt blive benyttet til almindelig  

 træningskørsel et par gange om ugen på hverdage eller  

 lørdage.
Det samme gælder knallertbanerne med undtagelse af dem,  

 som er tilknyttet en fritids- eller ungdomsklub med klubhus på banen.  

 Disse vil normalt være åbne næsten alle ugens dage, men dog  

 kun i dagtimerne.
 Hertil kommer konkurrencearrangementer, der normalt afholdes i weekender.  

 Der vil normalt være behov for 3-5 weekender til dette formål.  

 Lørdagen vil normalt blive benyttet til træning før den  

 egentlige konkurrence om søndagen.
Der bør ved fastsættelsen af støjgrænser  

 ligeledes tages hensyn til omgivelsernes karakter.
Ved større samlede  

 boligområder bør støjgrænsen således  

 fastsættes noget lavere end ved spredt bebyggelse i det åbne  

 land.
 Når en motorsportsbane anvendes 1 eller 2 gange om ugen til  

 almindelig træningskørsel, kan den endelige fastsættelse  

 af den højst tilladte støjbelastning af omgivelserne ske i  

 overensstemmelse med følgende skema:
Omgivelsernes Karakter Hverdage indtil kl. 18.00 Lørdage indtil kl 14.00 Hverdage kl. 18.00   20.00 Lørdage kl. 14.00   18.00 Spredt bebyggelse I det åbne land 55 50 Større samlede Boligområder 50 45 Tabel 6.1 Vejledende støjgrænser for støjbelastningen fra  

 motorsportsbaner angivet som det energiækvivalente A-vægtede  

 lydniveau i dB inden for 1 time med repræsentative  

 støjforhold.
 Støjbelastningen Lr fra motorsportsbaner bestemmes som  

 det energiækvivalente A-vægtede lydniveau i dB inden for  

 én time med repræsentative støjforhold.
 Der er i tabel 6.1  angivet højere grænseværdier  

 for hverdage indtil kl. 18.00 samt lørdage indtil kl. 14.00 og lavere  

 grænseværdier for de mere støjfølsomme perioder  

 på hverdage kl. 18.00 - 20.00 samt lørdage kl. 14.00 - 18.00.  

 Dette indebærer, at aktiviteterne på banen i de mere  

 støjfølsomme perioder skal begrænses væsentligt,  

 således at støjbelastningen af omgivelserne her reduceres med  

 5 dB(A).
 Motorsportsbaner bør, som det ligeledes er angivet, ikke benyttes  

 på hverdage efter kl. 20.00 og lørdage efter kl. 18.00,  

 medmindre støjbelastningen af omgivelserne er meget lav.
Der bør ved fastlæggelsen af støjgrænserne  

 også tages hensyn til, hvor mange dage om ugen banen anvendes.
For  

 motorsportsbaner, som anvendes mere end 2 gange om ugen bør der  

 fastsættes lavere grænseværdier for de øvrige dage.  

 Nedsættelsen må bero på en nærmere vurdering af de  

 lokale forhold, herunder antallet af støjbelastede boliger, banens  

 driftstider m.v.
 Hvis der ikke køres på banen konstant i en hel time,  

 bestemmes støjbelastningen Lr  på grundlag af den  

 målte LAeq-værdi i køretiden samt en  

 opgørelse over den tid pr. time, der normalt vil kunne påregnes  

 at foregå kørsel på banen:
 Lr = LAeq + 10 log (normal køretid [min] pr.  

 time/60).
 En støjmåling skal, for så vidt angår  

 måleudstyr, målebetingelser, meteorologiske forhold og lignende,  

 foretages i henhold til retningslinier i Miljøstyrelsens vejledning  

 nr. 6/1984 om måling af ekstern støj fra virksomheder.
Der bør normalt ikke fastsættes støjgrænser for  

 konkurrencearrangementer eller lignende aktiviteter, hvor der typisk deltager  

 et stort antal motorsportskøretøjer.
Til gengæld  

 bør der fastsættes en grænse for antallet af  

 arrangementer.
Begrundelsen herfor er, at støjbelastningen vil  

 være vanskelig at kontrollere, ligesom den relativt høje  

 støjbelastning i øvrigt modsvares af arrangementernes  

 sjældne forekomst.
Det forudsættes her, at de enkelte  

 køretøjer overholder motorsportens reglementer om  

 støjbegrænsning under hele arrangementet.
De angivne vejledende støjgrænser er gældende ved  

 miljøgodkendelser af nye motorsportsbaner.
Ved behandling af  

 miljøsager om eksisterende baner skal der som udgangspunkt  

 lægges vægt på de samme hensyn som ved godkendelse af nye  

 baner, jf.
Miljøstyrelsens vejledning nr. 3/1993 om godkendelse af  

 listevirksomheder.
I mange tilfælde vil bestående baner dog først på  

 kortere eller længere sigt kunne overholde disse krav.
Også i  

 disse tilfælde bør der meddeles godkendelse, men under  

 forudsætning af, at klubben i forbindelse med fremlæggelsen af en  

 handlingsplan for nedbringelse af støjbelastningen viser evne og vilje  

 til at nedbringe denne til et acceptabelt niveau inden for en rimelig  

 tidsfrist.
Dette skal indgå som et vilkår i  

 miljøgodkendelsen.
For visse eksisterende baner kan det vise sig, at det ikke er muligt at  

 overholde de vejledende støjgrænser.
I sådanne situationer  

 kan det efter en konkret vurdering være nødvendigt, at der ved  

 meddelelse af vilkår i godkendelsen gives et tillæg til  

 vejledningens grænseværdier.
7    Støjudbredelse fra  

 motorsportsbaner Den støjbelastning af omgivelserne, som motorsportsbaner giver  

 anledning til, afhænger af styrken og varigheden af den støj,  

 der udsendes fra motorsportskøretøjerne og af dæmpningen  

 under lydudbredelsen.
 Den fællesnordiske metode til beregning af støj fra  

 virksomheder er fuldt ud anvendelig til beregning af støjbelastningen  

 fra motorsportsbaner.
7.1    Meteorologiske forhold Støjudbredelsen påvirkes meget stærkt af de  

 meteorologiske forhold.
Dette betyder, at man i samme punkt i nogen afstand  

 fra en motorsportsbane vil kunne måle meget forskellige  

 støjniveauer på forskellige dage, selv om der sker det samme  

 på banen.
Hvis støjen udbreder sig i modvind eller i stille vejr  

 med stærkt solskin, vil man måle lave støjniveauer, fordi  

 lydbølgerne afbøjes opad.
Hvis støjen udbreder sig i  

 medvind i overskyet vejr, eller i klart vejr efter solnedgang, vil man  

 måle høje støjniveauer, fordi lydbølgerne  

 bøjes nedad mod terrænoverfladen.
Forskellen i  

 måleresultater kan let blive mere end 20 dB(A) i 500 meters  

 afstand.
 Ved vurdering af støjbelastningen skal man anvende de  

 støjniveauer, som forekommer, når der måles i medvind.  

 Disse støjniveauer er højest, hvilket reducerer andre  

 støjkilders indflydelse på målingen, og man kan med  

 rimelig nøjagtighed opnå samme resultat ved gentagne  

 målinger.
7.2    Afstandsdæmpning Den mest effektive måde at sikre et lavt støjniveau hos  

 motorsportsbaners naboer er at sørge for, at der er stor afstand  

 mellem banen og de omboende.
Støjniveauet reduceres ved, at  

 lydenergien spredes over stadig større områder med voksende  

 afstand fra banen.
I nogen afstand giver fortyndningen af lydenergien en reduktion af  

 støjniveauet på 6 dB(A) for hver gang afstanden fordobles, idet  

 motorsportsbanen kan betragtes som en punktformet støjkilde placeret  

 midt på banearealet.
Tæt på banen vil denne virkning  

 aftage, fordi banen ikke længere kan betragtes som værende  

 punktformet.
Motorsportsbaner kan have meget varierende størrelse.
Man  

 kan derfor ikke angive nogen fast afstand for, hvor overgangen til 6 dB(A)  

 pr. fordobling finder sted.
Denne overgang sker i en afstand fra  

 baneanlæggets midte omtrent svarende til baneanlæggets  

 største udstrækning.
7.3    Luftabsorption Noget af lydenergien omdannes til varmeenergi.
Denne såkaldte  

 luftabsorption giver ekstra reduktion af støjniveauet.
Ved afstande  

 på 500 meter og 1000 meter er dette dæmpningsbidrag henholdsvis  

 ca. 2 dB(A) og ca. 5 dB(A).
7.4    Terrændæmpning Støjens dæmpning under udbredelsen afhænger også  

 af terrænoverfladen.
Denne terrændæmpning er svær at  

 beregne nøjagtigt.
Hvis støjen udbreder sig i medvind over et  

 nogenlunde plant terræn af typen agerjord, lav græsbevoksning  

 eller lignende vil støjniveauet på grund af  

 terrændæmpningen reduceres med yderligere 2 - 4 dB(A) i afstande  

 på 125 - 1000 meter.
7.5    Lydbaner Krumningen af lydbølgernes udbredelsesbaner er især af  

 betydning ved bestemmelse af den dæmpende virkning af skærme og  

 volde, samt af bevoksninger.
Under de nævnte meteorologiske  

 målebetingelser kan lydbanerne antages at være cirkelbuer med  

 radius 8 gange afstanden mellem støjkilden og målepunktet.
+++FIGUR+++ Figur 7.1 Illustration af lydbanernes krumningsradius = 8 x d.
Lodret snit gennem  

 støjkilde og målepunkt.
Højdeforskellene er overdrevet  

 på figuren.
 7.6    Skærme, volde og lign.
Skærme, volde, afgravninger m.v. kan give en væsentlig  

 dæmpningsvirkning, hvis de effektivt bryder lydbølgernes direkte  

 vej fra kilde til målepunkt.
Dæmpningsvirkningen af f.eks. et  

 tæt plankeværk, en tæt skærm af  

 bølgeeternitplader eller kommercielt producerede egentlige  

 støjskærmelementer kan i praksis anses for at være den  

 samme som dæmpningsvirkningen af jordvolde eller andre  

 terrænhindringer, så længe den effektive højde af  

 den skærmende genstand er den samme.
Den effektive højde he er det stykke, en skærm  

 rager op over den krumme lydbane mellem lydkilde og målepunkt.
For at  

 give en væsentlig reduktion af støjniveauet skal en skærm  

 have en effektiv højde, der er noget større end nul, helst et  

 par meter eller mere.
I så fald bliver dæmpningsvirkningen af  

 størrelsesordenen 5 - 10 dB(A) eller mere, afhængigt af den  

 effektive højde og af afstandene fra lydkilde til skærm og fra  

 skærm til målepunkt.
 Hvis en skærm er så lav, at lydbanerne går hen over  

 toppen af volden, er den effektive højde mindre end eller lig med nul,  

 og volden bliver i praksis virkningsløs.
 En skærm med en bestemt total højde kan have en positiv  

 effektiv højde, hvis den placeres nær støjkilden.  

 Placeres den samme skærm længere væk fra støjkilden,  

 kan dens effektive højde imidlertid blive negativ, se figur  

 7.2. Skærmen bliver dermed virkningsløs.
+++FIGUR+++ Figur 7.2 Illustration af virkningen af den samme vold ved forskellig  

 placering.
·  

 	vold nær støjkilden er virksom, he > 0 ·  

 	vold i større afstand er uden virkning, fordi lyden "går  

 over" volden, he< 0 Højdeforskellene er overdrevet på figuren.
Man opnår størst virkning af en skærm ved at placere  

 den så tæt  som muligt ved de delstrækninger af en  

 motorsportsbane, hvorfra der kommer mest lydenergi frem til  

 målepunktet.
Dette kan eksempelvis være fra startfeltet eller fra  

 langsider, hvorfra der udsendes mest støj eller fra særligt  

 højt beliggende delstrækninger, hvor dæmpningen mellem  

 bane og  målepunkt er lille.
 Ved vurdering af den samlede dæmpningsvirkning af en skærm  

 skal man være opmærksom på, at dens virkning er mindre over  

 for støj fra delstrækninger af banen, som ligger lang fra  

 skærmen end over for støj fra delstrækninger nær  

 skærmen.
 Ved at bygge lave, lokale skærme langs de enkelte  

 delstrækninger kan man supplere virkningen af en større  

 skærm eller vold langs en langside.
En skærm skal være så lang, at støjen ikke kan  

 udbrede sig rundt om skærmens ender.
Skærmens effektive  

 længde skal, som vist i figur 7.3, være mindst 10  

 meter og gerne 20 meter.
+++FIGUR+++ Figur 7.3 Illustration af den skærmlængde, der er nødvendig for  

 at undgå, at støjen udbreder sig rundt om skærmens  

 ender.
7.7    Bevoksning Støj dæmpes mindre ved udbredelse gennem en bevoksning end  

 mange forestiller sig.
Det kan alligevel anbefales, at der tilplantes omkring  

 motorsportsbaner af hensyn til de omkringboende, idet støjkilder man  

 ikke kan se forekommer mindre påtrængende.
 Hvis en bevoksning er så tæt langs den krumme lydbane, at man  

 ikke kan se gennem bevoksningen, se figur 7.4, kan man påregne  

 en ekstra reduktion af støjniveauet på 1 dB(A) - ud over  

 terrændæmpningen.
Udbreder støjen sig gennem flere sådanne bevoksninger, kan  

 der regnes med 1 dB(A) reduktion af støjniveauet pr. bevoksning.  

 Udbreder støjen sig gennem større sammenhængende  

 bevoksninger kan man regne med 1 dB(A) reduktion af støjniveauet for  

 hver 50 meter, lydbanen går gennem bevoksningen.
Bevoksningen skal  

 være mindst 1 meter højere end lydbanens højde.
Man  

 bør dog ikke regne med en samlet dæmpning på grund af  

 bevoksning på mere end 4 - 5 dB(A).
Nogle måleresultater tyder på, at bevoksning direkte på  

 toppen af en vold kan reducere skærmvirkningen lidt ved at sprede  

 lydenergi ned i skyggezonen bag volden.
Man bør derfor undgå  

 bevoksning nær toppen af skærmen.
+++FIGUR+++ Figur 7.4 Illustration af den nødvendige højde af en tæt  

 bevoksning for at opnå støjdæmpning.
7.8   Sammenfatning Støjen fra motorsportsbaner vil under udbredelsen dæmpes ved  

 luftabsorption, terrændæmpning og på grund af  

 forøget afstand.
Afstand, m 125 200 250 400 500 750 1000 Dæmpning, dB(A) 0 5 7 12 15 20 23 Tabel 7.1 Støjdæmpning ved lydudbredelse over plant terræn -  

 græsbevokset eller lign. - i forhold til støjniveauet  

 LAeq 125 meter fra banemidte.
 Herudover vil afskærmning give en yderligere reduktion af  

 støjniveauet - skærmdæmpningen.
Det er ikke muligt at udarbejde en lettilgængelig oversigt over  

 forskellige afskærmningers støjdæmpende virkning, idet  

 denne afhænger af mange forskellige faktorer.
Der kan imidlertid gives  

 visse generelle retningslinier for effektiviteten af skærme:
 ·  

 	Skærmdæmpningen stiger jo tættere skærmen er  

 på lydkilden.
 Eksempel: 1 meter høj skærm giver i 500 meters afstand  

 fra banen følgende skærmdæmpninger afhængig af  

 afstanden mellem lydkilden og skærmen:
Afstand:		 	2 meter	5 meter	10 meter ------------------------------------------------------------------------ Skærmdæmpning:	10 dB(A)	6 dB(A)	1 dB(A) ·  

 	Skærmdæmpningen stiger ved forøgelse af skærmens  

 højde.
 Eksempel: En vold i afstand 10 meter fra lydkilden giver i 250  

 meters afstand fra banen følgende skærmdæmpninger  

 afhængig af voldens højde:
Voldhøjde:			1 meter	3 meter	5 meter ------------------------------------------------------------------------ Skærmdæmpning:	1 dB(A)	4 dB(A)	17 dB(A) ·  

 	Afgravning giver næsten samme virkning.
8    Beregning af støj fra  

 motorsportsbaner 8.1    Beregning med henblik på  

 miljøgodkendelse Behandlingen af sager om støj fra motorsportsbaner baseres i  

 almindelighed på beregnede støjniveauer.
Hvis det i stedet  

 besluttes at måle støjen, skal målingerne udføres i  

 overensstemmelse med Miljøstyrelsens vejledning nr. 6/1984 om  

 måling af ekstern støj fra virksomheder.
Støjberegningerne udføres som angivet i  

 Miljøstyrelsens vejledning nr. 5/1993 om beregning af ekstern  

 støj fra virksomheder.
Sådanne "komplette" beregninger  

 gennemført af et godkendt firma/laboratorium giver et  

 tilstrækkeligt grundlag for miljøgodkendelse af en  

 motorsportsbane.
 Overvejelser om lokalisering af et nyt baneanlæg eller om  

 afskærmning af støjen fra et eksisterende anlæg kan  

 baseres på overslagsberegninger som beskrevet i afsnit 8.2.  

 Afgørelser i sager om støj fra motorsportsbaner bør kun  

 baseres på overslagsberegninger, når det beregnede  

 støjniveau er mere end 10 dB lavere end den gældende  

 støjgrænse.
8.2	Enkel  

 beregningsmetode Den her beskrevne metode giver mulighed for at vurdere støjniveauet  

 i en motorsportsbanes omgivelser.
Samtidig gør metoden det muligt at  

 bestemme den relative støjdæmpende virkning af forskellige  

 støjafskærmende foranstaltninger.
Der skal gøres opmærksom på, at metodens resultater kun  

 bør være vejledende ·  

 	fordi det er vanskeligt at opnå god overensstemmelse mellem  

 resultater af målinger og forenklede beregninger, og fordi det er  

 svært at opnå ideelle målebetingelser ·  

 	fordi køretøjernes støjudsendelse, som er  

 indgangsdata til beregningsmetoden, kan variere meget og i øvrigt  

 må forventes at blive mindre i de kommende år.
 Metoden giver resultater, der er miljømæssigt sikre, dvs. den  

 højest forventede værdi af det målte  

 støjniveau.
8.2.1     Fremgangsmåde Udgangspunktet for beregningen er lydeffektniveauet for de  

 køretøjstyper, der anvendes på banen, jf. bilag 1.
 I de tilfælde, hvor den nøjagtige fordeling af  

 køretøjskategorier ikke kendes, kan man anvende følgende  

 værdier for det gennemsnitlige lydeffektniveau, afhængig af  

 banens type:
LUKS Motocross		118 dB(A) LUKS Speedway		119 dB(A) DMU Motocross		128 dB(A) DMU Speedway		135 dB(A) Karting			123 dB(A) Road racing		132 dB(A) De angivne lydeffektniveauer for forskellige banetyper er afledt af  

 værdierne i bilag 1.
 Dernæst opdeles banen i delstrækninger med ensartet  

 støjdæmpning fra delstrækning til beregningspunktet.
For hver delstrækning bestemmes en korrektionsværdi, der  

 svarer til terrænformen, se tabel 8.1, side 32.  

 Korrektionsværdien subtraheres fra lydeffektniveauet for  

 delstrækningen.
Herefter har man delstrækningernes enkeltbidrag  

 til støjniveauet i beregningspunktet.
 Det resulterende støjniveau bestemmes ved en sammenlægning af  

 delstrækningernes bidrag.
 Støjbelastningen findes til slut ved at korrigere  

 støjniveauet for den effektive køretid inden for 1 time.
8.2.2     

 Eksempel En knallertspeedwaybane benyttes af speedwayknallerter klasse 2  

 (Lw = 116 dB(A)), klasse 3 (Lw = 118 dB(A)) og klasse 5  

 (Lw = 124 dB(A)) i forholdet 15%, 35% og 50%. Der kører 4  

 knallerter på banen samtidigt og den effektive driftstid er 20 minutter  

 pr. time.
Banen er afskærmet med en 5 meter høj jordvold, hvis  

 krone er 10 meter fra banesporet.
Banen er ca. 50 meter i udstrækning i  

 længste retning.
Afstanden til beregningspunktet er 250 meter fra  

 banens midte, jf. figur 8.1.
+++FIGUR+++ Figur 8.1 Indgangsdata, Lw Lydeffektniveauet Lw bestemmes for det antal  

 køretøjer N, der kører på banen samtidigt, med den  

 typiske benyttelsesgrad Pi af køretøjskategorierne  

 og med lydeffektniveauet L wi for hver kategori.
Lw = 10 log S Ni Pi  

10Lwi/10 N = 4		P1 = 0,15	Lw1 = 116 dB(A) P2 = 0,35	Lw2 = 118 dB(A) P3 = 0,50	Lw3 = 124 dB(A) Lw = 10 log 4 (0,15 ×  

  10116/10 + 0,35 ×  

  10118/10 + 0,50 ×  

  10124/10) = 127,9 Delstrækningsbidrag, Lwj Opdel banen i delstrækninger Sj, der hver for  

 sig har nogenlunde samme dæmpning til beregningspunktet.
Bestem  

 lydeffektniveauet Lwj for hver delstrækning nr. j:
 Lwj = Lw + 10 log tj, hvor tj  

 er den del af den totale køretid for én omgang, hvor  

 køretøjerne befinder sig på delstrækning nr. j.
 Speedwaybanen opdeles i to delstrækninger S1 og  

 S2. Køretiden er den samme for hver delstrækning,  

 nemlig halvdelen af køretiden for én omgang.
Lw1 = 127,9 + 10 log 0,5 = 124,9 Lw2 = 127,9 + 10 log 0,5 = 124,9 Støjniveau LAj pr. delstrækning Bestem korrektionsværdien Lj for hver  

 delstrækning ud fra typetilfældene og beregn hver  

 delstræknings bidrag:
LAj = Lwj - Lj Ud fra typetilfældene, afsnit 8.2.3 - tabel 8.1, fås  

 følgende korrektionsværdier for 5 meter høj jordvold 10  

 meter fra banesporet og 5 meter høj jordvold 50 meter fra banesporet  

 med 250 meter fra banemidte til beregningspunktet.
L1 = 80 dB(A)              L2 = 74 dB(A) På dette grundlag beregnes hver delstræknings bidrag til  

 støjniveauet i beregningspunktet.
LA1 = 124,9 - 80 = 44,9 LA2 = 124,9 - 74 = 50,9 Resulterende støjniveau, LA Det resulterende støjniveau i beregningspunktet bestemmes  

 ved en energiaddition af hver delstræknings bidrag.
LA = 10 log S 10LAj/10 Det resulterende støjniveau bestemmes.
LA = 10 log (1044.9/10 + 1050.9/10) =  

 51.9 dB(A) Støjbelastningen, Lr Støjbelastningen i beregningspunktet bestemmes ud fra  

 kendskabet til den effektive køretid.
Lr = LA + 10 log (effektiv køretid [min] pr.  

 time/60) Støjbelastningen i beregningstidspunktet bestemmes når den  

 effektive køretid er 20 minutter.
Lr = 51,9 + 10 log(20/60) = 47,1 Beregnet støjbelastning: 47 dB(A) 8.2.3    Typetilfælde Skærm Skærm Afstand 125 m 200 m 250 m 400 m 500 m 750 m 1000 m - Uskærmet - 56 61 63 68 71 76 80 - 50m beplant.
- 57 62 64 69 72 77 81 1 m Jordvold 2 m 67 71 74 79 81 87 90 1 m Afgravning 2 m 66 71 73 78 81 86 89 1 m mur el. lign.
5 m 63 67 70 75 77 83 86 1 m mur el. lign.
10 m 58 62 64 69 72 77 81 2 m mur el. lign.
4 m 70 75 77 82 84 89 92 3 m Jordvold 7 m 71 76 78 83 85 91 93 3 m Jordvold 10 m 70 75 77 82 84 89 92 3 m Jordvold 50 m 63 63 64 69 71 77 80 3 m Afgravning 11 m 69 73 76 81 83 89 91 3 m Afgravning 50 m 56 61 64 69 71 76 80 5 m Jordvold 10 m 73 78 80 85 88 93 96 5 m Jordvold 50 m 68 73 74 79 81 86 89 8 m Jordvold 15 m 74 78 81 86 88 93 97 8 m Jordvold 50 m 71 76 77 83 85 90 93 8 m Afgravning 19 m 73 78 80 85 88 93 96 8 m Afgravning 50 m 68 73 76 81 84 89 92 Tabel 8.1 Korrektionsværdi, L Korrektionsværdiens størrelse afhænger af:
·  

 	afstanden mellem banesporet og afskærmningen ·  

 	afskærmningens højde ·  

 	afstanden til beregningspunktet.
Hvis denne korrektion subtraheres fra støjkildens lydeffektniveau  

 LW opnås værdien af støjniveauet LA  

 i beregningspunktet 1,5 meter over terræn.
Skærmens afstand fra  

 lydkilden er afstanden mellem skærmens højeste punkt og  

 banesporets midte.
9    Miljøgodkendelse For så vidt angår samspillet med planlægningen henvises  

 til kapitel 3.
9.1    Miljøbeskyttelsesloven Følgende lovbestemmelser er relevante ved miljøgodkendelse  

 af motorsportsbaner:
 Miljøministeriets lovbekendtgørelse nr. 590 af 27. juni 1994  

 af lov om miljøbeskyttelse.
 Miljøministeriets bekendtgørelse nr. 794 af 9. december 1991  

 om godkendelse af listevirksomhed.
 Miljøministeriets bekendtgørelse nr. 532 af 20. juni 1992 om  

 indkaldelse af ansøgninger om godkendelse af bestående  

 listevirksomheder.
 Miljøstyrelsens vejledning nr. 3/1993 om godkendelse af  

 listevirksomheder.
 I henhold til Miljøministeriets bekendtgørelse nr. 794 af 9.  

 december 1991 skal ansøgning om miljøgodkendelse af en  

 motorsportsbane ledsages af bl.a. følgende oplysninger, der gør  

 det muligt for den godkendende myndighed at vurdere forureningen af  

 omgivelserne:
 A  Planer om motorsportsbanens beliggenhed.
 ·  

 	Plan i passende målestok, der angiver matr. nr. og banens placering  

 i forhold til omgivelserne.
 ·  

 	Oversigtsplan i passende målestok, der viser placeringen af banen,  

 bygninger, ryttergård, støjafskærmning m.v. på  

 ejendommen.
 ·  

 	Oplysninger om den stedfundne fysiske planlægning for det  

 område, hvor ejendommen er beliggende.
 B  Oplysninger om motorsportsbanens etablering.
 ·  

 	De forventede tidspunkter for bygge- og anlægsarbejdernes  

 påbegyndelse og afslutning samt ibrugtagningstidspunkt.
 C  Oplysninger om motorsportsbanens indretning og drift.
·  

 	Køretøjstyper ·  

 	Antal af køretøjer ·  

 	Træningstidspunkter ·  

 	Konkurrencearrangementer, antal og tidspunkter.
 D  Renere teknologi.
 ·  

 	Redegørelse og dokumentation for, i hvilket omfang det valgte  

 projekt bygger på anvendelse af den mindst forurenende teknologi.  

 Oplysninger om de bedst mulige miljøbeskyttende foranstaltninger.
 E  Oplysninger om forurening.
 ·  

 	Angivelse af køretøjernes støjudsendelse.
 ·  

 	Angivelse af det beregnede/målte støjniveau, som banen vil  

 påføre omgivelserne.
 ·  

 	Oplysninger om sammensætning og mængde af spildevand.
 ·  

 	Oplysninger om til- og frakørselsforhold.
 F  Oplysninger om affald m.v.
 ·  

 	Oplysninger om sammensætning og mængde af affald, herunder de  

 årlige mængder af olie- og kemikalieaffald.
 ·  

 	Oplysninger om metode og sted for bortskaffelse af affald.
 G  Oplysninger om forureningsbegrænsende foranstaltninger.
 ·  

 	Beskrivelse af støjvolde, beplantninger, naturlige  

 afskærmninger m.v.
 ·  

 	Oplysning om hvorvidt motorkøretøjerne vil være  

 underlagt støjgrænser og kontrol hermed.
 I  Oplysninger om egenkontrol.
 ·  

 	Klubbens forslag til vilkår og kontrol med overholdelse af  

 fastsatte vilkår for banens etablering og drift.
 Ved miljøgodkendelse af motorsportsbaner bør det på  

 forhånd, fortrinsvis ved en støjberegning være  

 sandsynliggjort, at de i godkendelsen angivne vilkår kan overholdes, og  

 at der kan iværksættes yderligere støjdæmpende  

 foranstaltninger om nødvendigt.
 En sandsynliggørelse af at grænseværdierne kan  

 overholdes vil sige, at beregnings-/måleresultatet ikke er  

 højere end den fastsatte  støjgrænse og at  

 beregnings-/måleresultatet plus usikkerheden på resultatet ikke  

 er højere end den fastsatte støjgrænse plus 5 dB(A).
Da støjmålinger og støjberegninger anses for  

 ligeværdige, vil det ikke være nødvendigt med  

 efterfølgende kontrolmålinger af støjniveauet,  

 såfremt de oplysninger om støj, der ligger til grund for  

 godkendelsen er baseret på en støjberegning.
Denne beregning vil  

 være tilstrækkelig dokumentation for, at  

 støjvilkårene ikke er overskredet, såfremt  

 forudsætningerne for støjberegningen er overholdt.
Såfremt de oplysninger om støj, der ligger til grund for  

 godkendelsen er baseret på en orienterende støjmåling,  

 bør det efterfølgende, ved en egentlig støjmåling  

 eller støjberegning kontrolleres, at støjvilkårene ikke  

 overskrides.
En overskridelse af støjvilkårene kan anses for  

 dokumenteret, såfremt måle-/beregningsresultatet minus  

 usikkerheden er højere end den fastsatte støjgrænse.
Hvis det ved den efterfølgende kontrolmåling eller beregning  

 viser sig, at grænserne overskrides, kan støjbelastningen af  

 omgivelserne  reduceres ved en nedsættelse af antallet af  

 køretøjer på banen eller ved opførelse af  

 supplerende støjafskærmende foranstaltninger.
Støjgenerne  

 for de omboende kan desuden formindskes ved en reduktion af banens  

 driftstider.
9.2    Godkendelsesvilkår En godkendelse i henhold til miljøbeskyttelseslovens § 33 kan  

 indeholde følgende principielle vilkår for motorsportsbanens  

 indretning og drift m.v.
Anlæg af banen ·  

 	Banen skal anlægges i overensstemmelse med oversigtsplanen med de  

 angivne banespor, støjvolde, ryttergård, tilkørselsveje,  

 parkeringspladser m.v.
 ·  

 	Tidspunkt for anlægsarbejdernes afslutning og banens  

 ibrugtagning.
Banens drift ·  

 	De anvendte køretøjstyper, klasser.
 ·  

 	Træningstidspunkter (periode på året, ugedage og  

 tidspunkter).
 ·  

 	Antal konkurrencearrangementer, weekends, tidspunkter.
 ·  

 	Højest tilladte antal køretøjer på banen  

 samtidig ved træning og ved konkurrencearrangementer.
 ·  

 	Tilsynsførende, der er ansvarlig for overholdelse af  

 driftstidspunkterne og støjgrænserne for  

 køretøjerne.
 ·  

 	Afspærring af banen uden for åbningstiden med kæder  

 på tværs af banesporet eller ved indhegning.
 ·  

 	Skiltning ved banen af åbnings- og driftstider.  

 Offentliggørelse eller meddelelse til omkringboende om tidspunkter for  

 konkurrencearrangementer.
Støj ·  

 	Højest tilladt støjudsendelse fra  

 køretøjerne, eventuelt med henvisning til organisationens  

 regler.
·  

 	Højest tilladt støjbelastning af omgivelserne ved  

 træningskørsel.
Angivelse af kontrolmetoder.
 ·  

 	Kontrolmåling/-beregning af støjbelastning før og  

 evt. efter ibrugtagning.
 ·  

 	Regler for brug af eventuelt højtaleranlæg.
Andet ·  

 	Imødegåelse af støvgener.
 ·  

 	Bortskaffelse af olie- og kemikalieaffald.
 ·  

 	Bortskaffelse eller udledning af spildevand fra sanitære  

 installationer m.v.
 ·  

 	Brug af slagger til banens belægning.
9.3    Spildevand Ved spildevand forstås alt vand, der afledes fra bebyggelser og fra  

 befæstede arealer.
Det vil sige, at også regnvand, der afledes  

 fra en motorsportsbane er at betragte som spildevand.
 Såfremt der skal udledes spildevand direkte til søer, skal  

 der gives tilladelse hertil af amtsrådet samtidig med godkendelse af  

 motorsportsbanen.
 Skal spildevandet bortskaffes ved nedsivning i jorden, anvendes reglerne i  

 Miljø- og Energiministeriets bekendtgørelse om  

 spildevandstilladelser m.v. efter miljøbeskyttelseslovens kapitel 3 og  

 4.
9.4    Olieaffald Hvis der på motorsportsbanens område fremkommer olieaffald,  

 skal det anmeldes til kommunalbestyrelsen efter reglerne i  

 Miljøministeriets bekendtgørelse nr. 804 af 15. december 1989  

 om olie- og kemikalieaffald.
9.5    Tilsyn og kontrol Inden der træffes afgørelse om påbud eller forbud, skal  

 den ansvarlige for motorsportsbanen skriftligt underrettes, jf.  

 miljøbeskyttelseslovens § 75.
En af amtsrådet meddelt godkendelse kan påklages til  

 Miljøstyrelsen.
Klagen indgives til amtsrådet.
Klagefristen er 4  

 uger fra den dag, afgørelsen er meddelt.
Klageberettiget er de i  

 miljøbeskyttelseslovens §§ 98 - 100 anførte personer og  

 institutioner.
Klagevejledning skal gives skriftligt til alle de i sagen  

 involverede parter samt til de klageberettigede og skal offentligt  

 annonceres.
Klager over godkendte motorsportsbaner behandles af  

 amtsrådet.
En godkendelse medfører, at banen opnår en  

 væsentlig beskyttelse mod indgreb fra tilsynsmyndighedens side.
En klage vil derfor normalt alene give tilsynsmyndigheden anledning til at  

 kontrollere, om godkendelsens vilkår er overtrådt.
Viser dette  

 sig at være tilfældet, skal tilsynsmyndigheden meddele den for  

 forholdets ansvarlige, at det ulovlige forhold skal bringes til ophør,  

 jf. miljøbeskyttelseslovens § 69. En sådan afgørelse kan  

 ikke påklages til anden administrativ myndighed.
 Påbud om støjbegrænsende foranstaltninger kan i  

 princippet omfatte:
 ·  

 	Nedbringelse af antallet af køretøjer og/eller af  

 støjudsendelse.
 ·  

 	Etablering af støjafskærmende foranstaltninger.
 ·  

 	Reduktion af banens driftstid.
Bilag 1 Støjemission fra  

 motorsportskøretøjer Gennemsnitligt, A-vægtet lydeffektniveau  LW [dB re 1  

 pW] (angivet som 1/1-oktav værdier i frekvensområdet 63 Hz - 8 kHz  

 samt  total LW):
1/1-oktav  centerfrekvens Total type 63 Hz 125 Hz 250 Hz 500 Hz 1 kHz 2 kHz 4 kHz 8 kHz LW Motocross 80 ccm 61 100 98 114 117 115 113 110 121 Motocross 125 ccm 73 101 112 122 121 123 119 113 128 Motocross 250 ccm 71 104 112 125 121 121 118 114 128 Motocross 500 ccm 72 98 108 120 118 116 113 111 124 Motocross 4-takt 91 108 117 125 123 122 119 112 129 Speedway 80 ccm 69 83 107 119 118 118 115 112 124 Speedway 500 ccm 102 112 123 131 126 130 125 120 135 Kart Formel Junior 67 94 103 110 118 112 111 100 120 Kart Formel Danmark 70 91 102 110 116 115 115 102 121 Kart Pop Danmark 70 86 104 114 118 117 118 104 123 Kart Formel Nordic 69 87 111 113 119 119 117 105 124 Kart Klasse A 70 86 104 111 117 118 117 104 123 Kart Formel A 68 79 107 111 120 120 119 106 125 Kart Klasse C 72 91 104 116 121 116 114 102 124 Road racing 125 ccm 81 108 110 118 125 122 115 105 128 Road racing 250 ccm 77 103 117 123 128 126 121 112 132 Road racing Superbike 103 115 125 124 127 125 120 113 132 Road racing MCS 82 98 129 132 139 134 126 116 141 Rallycross sport 85 104 119 119 119 126 125 114 130 Rallycross stand. nat.
82 110 120 120 121 121 119 109 127 Folkerace (kun Saab 99) 76 101 105 112 111 110 104 101 117 Referencer:
 Motocross, speedway og karting:
"Støj fra motorsportskøretøjer.
Emissionskatalog  

 1991", Ødegaard & Danneskiold - Samsøe ApS, december 1991.
 Road racing, rallycross og folkerace:
"Buller från motorsportsfordon.
Emissionskatalog 1991", KM Akustikbyrån AB, Sverige, 20. december 1991.
