I meddelelsen orienteres om den årlige ajourføring af  

 Statsfrøkontrollens kartotek over autoriserede firma-markkontrollører samt om  

 fremtidige betingelser for opretholdelse af autorisation som  

 firma-markkontrollør. 1. Ajourføring af Statsfrøkontrollens kartotek  

 over autoriserede firma-markkontrollører I forbindelse med den årlige ajourføring af ovennævnte kartotek sendes  

 vedlagt et skema med de oplysninger, som Statsfrøkontrollen pr. dato har i  

 dette kartotek vedrørende Deres markkontrollører.
 Vi beder Dem venligst gennemgå skemaet/skemaerne og på vedlagte kopi heraf  

 anføre de korrektioner, som ønskes foretaget for den enkelte markkontrollør.
 De korrigerede kopier af skemaerne bedes returneret til  

 Statsfrøkontrollen, så de er os i hænde senest den 10. april d.å.
 Til de enkelte kolonner på skemaet skal følgende bemærkes:  Kolonne  

 1:
 Her foretages eventuelle rettelser i de anførte navne og adresser.  

Kolonne 5:
Her kan afkrydses, om firmaet ønsker autorisationen opretholdt, oprettet  

 eller annulleret for den pågældende markkontrollør.
Blanket til ansøgning om  

 autorisation som firmakontrollør vedlægges til brug i de tilfælde, hvor  

 autorisation ønskes oprettet.  Kolonne 6:
 Her er der åbnet mulighed for, at markkontrollører, som ikke skal udføre  

 markbesigtigelse, kan få tilsendt aktuelt informationsmateriale vedrørende  

 markbesigtigelse.
Skulle der i perioden fra indsendelse af nærværende materiale til  

 sommerens markbesigtigelser opstå behov for yderligere autorisation af  

 firmamarkkontrollører, indsendes en blanket som vedlagte til  

 Statsfrøkontrollen i udfyldt og undersrevet stand.  2. Betingelser for  

 opretholdelse af autorisation som firma-markkontrollør For at sikre den bedst mulige gennemførelse af sommerens markbesigtigelser  

 er det besluttet, at Statsfrøkontrollen hvert år tilstræber at afholde kurser  

 for de autoriserede markkontrollører.
Der vil blive tale om kurser af ca. 1/2  

 dags varighed.
Kurserne for indeværende år forventes at blive afholdt i slutningen af maj  

 eller i begyndelsen af juni måned.
Nærmere herom følger senere.
Fremover vil  

 en firma-markkontrollør kun kunne opnå/opretholde sin autorisation, såfremt  

 hun/han inden for de seneste tre år har deltaget i mindst et af disse kurser.  

 Endvidere vil autorisation kun kunne opretholdes, hvis markkontrolløren inden  

 for de forudgående 3 år har udført markbesigtigelser.
 Er der spørgsmål til ovennævnte, er De velkommen til at kontakte os.
