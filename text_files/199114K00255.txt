Nr BTL 255 Betænkning over Forslag til lov om ændring af lov om frikommuner   

 Nr L 255 1991-92, 1. samling Afgivet af Kommunaludvalget Afgivet: 19920430 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Et af udvalgets spørgsmål og ministerens besvarelse heraf er optrykt som  

 bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de stillede ændringsforslag.
 Mindretallet lægger vægt på, at Ballerup Kommunes regulativ vedrørende  

 ældretandplejeforsøget indeholder bestemmelser om, at hjælp til  

 patientbetalingen sker efter de almindelige regler i henhold til  

 bistandsloven og lov om social pension.
Mindretallet skal også udtale sig om det uheldige i, at der vedtages  

 frikommuneforsøg på samme område og gældende for hele landet samtidig med, at  

 et generelt lovforslag, forslag til lov om det offentlige sundhedsvæsen (L  

 74), behandles i Folketinget.
Forsøgsforslagets lidt ændrede formulering  

 burde med det samme indarbejdes i L 74.
 Mindretallet ønsker, at regulativet om kommunernes overbetaling til  

 amtskommunerne pr. sengedag for færdigbehandlede patienter skal indeholde  

 bestemmelser om, hvilket beløb der tilbageføres til primærkommunerne, og til  

 hvilke foranstaltninger for de udskrevne patienter de ekstra penge skal  

 anvendes.
 Et andet mindretal (Det Konservative Folkepartis, Venstres og  

 Centrum-Demokraternes medlemmer af udvalget) indstiller lovforslaget til  

vedtagelse uændret .
 Et tredje mindretal (Fremskridtspartiets og Kristeligt Folkepartis  

 medlemmer af udvalget) indstiller lovforslaget til vedtagelse med det  

 under nr. 1 stillede ændringsforslag.
 Et fjerde mindretal (Det Radikale Venstres medlem af udvalget)  

 indstiller lovforslaget til vedtagelse med det under nr. 2 stillede  

 ændringsforslag og vil redegøre for sin stilling til ændringsforslag nr. 1  

 ved 2. behandling.
Ændringsforslag Til § 1Af et mindretal (S og SF), tiltrådt af et mindretal  

 (FP og KRF):
 1) Før nr. 1 indsættes som nyt nummer:
 »01. Efter § 12 a indsættes i kapitel 4 som ny  

 paragraf:
»§ 12 b.
Boligministeren kan godkende regler for  

 frikommuneforsøg, hvorefter skorstensfejeren på kommunalbestyrelsens vegne i  

 forbindelse med brandsyn og skorstensfejning kan påbyde ulovlige forhold i  

 henhold til bygningsreglement 1982, kapitel 10, og bygningsreglement for  

 småhuse 1985, afsnit 9, lovliggjort.
 Stk. 2. Skorstensfejerens påbud skal, efter at kommunalbestyrelsen  

 har påset dets overensstemmelse med byggeloven, kunne gennemtvinges af  

 kommunalbestyrelsen i medfør af byggelovens § 17.
Stk. 3. Skorstensfejerens påbud kan påklages til  

 kommunalbestyrelsen.«» Af et mindretal (S og SF), tiltrådt af et mindretal (RV):
 2) I den under nr. 3 foreslåede affattelse af § 45 a,  

 stk. 1 , udgår ordene »hel eller delvis«, og efter 1. pkt.  

 indsættes som nyt punktum:
»Kommunalbestyrelsen kan beslutte, om der skal være hel eller delvis  

 patientmedbetaling til laboratorietandteknikudgifter, der afholdes af  

 kommunen i forbindelse med ydelser, der ikke er sygesikringsdækkede.« Bemærkninger Til nr. 1 Som det er fremgået af flere besvarelser, er der ændringer på  

 vej på skorstensfejerområdet.
Derfor bør Fåborg Kommune have mulighed for at  

 afprøve kommunens forsøgsforslag, således at man efterfølgende bliver i stand  

 til at vurdere, hvorledes de ændrede bestemmelser skal udformes endeligt  

 efter ophør af frikommuneprojektet.
 Det skal påpeges, at retssikkerheden på området ikke ændres ved at  

 godkende Fåborg Kommunes ansøgning, da det stadig er byrådet, der har den  

 endelige beslutning på området, uanset om ansvaret er delegeret til en  

 kommunalt ansat eller til en skorstensfejer.
 Til nr. 2 Det vil være uheldigt, hvis den meget succesfulde praksis på  

 dette område udhules ved, at en i realiteten ubegrænset ret til at tage  

 vederlag indføres.
Hanne Andersen (S) Bakholt (S) Poul Erik Dyrlund (S) Holger Graversen (S)  

 Klaus Hækkerup (S) fmd.
Peder Sass (S) Stavad (S) Lilli Gyldenkilde (SF)  

 Lis Noer Holmberg (CD) Karen Højte Jensen (KF) John Vinther (KF) Per Tærsbøl  

 (KF) Erik Larsen (V) Mejdahl (V) Poul Nødgaard (FP) nfmd.
Ole Vig  

 Jensen (RV) Glønborg (KRF) Bilag Et af udvalgets spørgsmål til indenrigsministeren og dennes besvarelse  

 heraf Spørgsmål 11:
»Lovkontorets vurdering af retssikkerhedsaspektet af Faaborg  

 Kommunes forsøgsordning udbedes, da det fremgår af Boligministeriets svar af  

 1. oktober 1990, at betænkelighederne var grundet herpå.« Svar:
 I anledning af spørgsmålet har jeg indhentet følgende udtalelse fra  

 Justitsministeriet:
 »Boligministeriet giver i skrivelsen af 1. oktober 1990 udtryk for  

 den opfattelse, at en ordning, hvorefter skorstensfejeren i forbindelse med  

 periodiske brandsyn efter byggeloven skal kunne påbyde ulovlige forhold  

 lovliggjort, selv med mulighed for at påklage skorstensfejerens påbud til  

 kommunalbestyrelsen, indebærer en risiko for, at borgerne i Faaborg får en  

 ringere retssikkerhed end borgere i landets øvrige kommuner, hvor påbud efter  

 byggelovens § 17 nedlægges af kommunalbestyrelsen som bygningsmyndighed.
