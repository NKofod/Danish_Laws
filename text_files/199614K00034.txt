Nr BTL 34 Betænkning over Forslag til lov om ændring af færdselsloven (Hyrevogne i  

 busbaner)   

 Nr L 34 1996-97, 1. samling Afgivet af Retsudvalget Afgivet: 19970513 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Begravelsesforretningen Danmark A/S.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til forkastelse ved 3. behandling.
 Et mindretal inden for flertallet (Centrum-Demokraternes medlem af  

 udvalget) udtaler, at man finder lovforslaget overflødigt, da det er  

 indeholdt i det af trafikministeren fremsatte lovforslag om ændring af  

 færdselsloven (L 176).
 Et mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 lovforslaget til vedtagelse uændret.
