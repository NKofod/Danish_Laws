Videregivelse til kreditoplysningsbureauer  

 af oplysninger af gæld til det offentlige  forståelse af ordet  

 rykkere i persondatalovens § 16, stk. 3, nr. 2 1. Hovedcentrets henvendelse til Datatilsynet SKAT,  

 Hovedcentret, har på baggrund af en henvendelse om, hvorvidt et varsel om  

 iværksættelse af lønindeholdelse, jf. herved § 8, stk. 4, 2. pkt., i  


  

 bekendtgørelse  

 nr. 995 af 19. oktober 2005  


  

 (inddrivelsesbekendtgørelsen), er at anse  

 som en rykker i relation til persondatalovens § 16, stk. 3, nr. 1, bedt  

 Datatilsynet om en udtalelse.
 I henvendelsen  

 til Datatilsynet anfører Hovedcentret bl.a.:
 Datatilsynets  


  

 vejledning  


  

 nr. 17 af 19. januar 2001 om offentlige myndigheders indberetning af  

 skyldnere  

 til kreditoplysningsbureauer tager ikke stilling til, hvad der kræves for at  

 opfylde kravet om udsendelse af mindst to rykkere inden videregivelsen, jf.  

 persondatalovens § 16, stk. 3, nr. 1.
Hovedcentret er  

 umiddelbart af den opfattelse, at der ikke bør være nogen betænkelighed ved  

 at  

 anse enhver henvendelse, der af restanceinddrivelsesmyndigheden sendes til  

 skyldneren som en påmindelse om dennes betalingsforpligtelse, som en rykker i  

 relation til persondatalovens § 16, stk. 3, nr. 1, idet der, inden  

 indberetning  

 sker, i henhold til § 17 skal gives skyldneren en underretning.
Videregivelse  

 kan herefter tidligst ske 4 uger efter meddelelsen, og videregivelsen kan  

 afværges ved betaling af gælden eller indrømmelse af henstand eller indgåelse  

 af en afdragsordning, der overholdes, jf. § 17, stk. 2, nr. 4.
 Et varsel om  

 lønindeholdelse erindrer skyldneren om dennes gæld, hvorfor der således  

 ifølge  

 antagelsen ovenfor vil være tale om en rykker i relation til § 16, stk. 3,  

 nr.  

 1.
 En underretning,  

 der af opkrævningsmyndigheden sendes til skyldneren om fordringens  

 overdragelse  

 til restanceinddrivelsesmyndigheden med henblik på inddrivelse, jf. § 2, stk.  

 4, i  


  

 lov nr.  

 429 af 6. juni 2005 om opkrævning og inddrivelse af visse fordringer  


, har  

 samme påmindelseskarakter, hvorfor en sådan underretning efter Hovedcentrets  

 opfattelse ligeledes bør kunne anses som en rykker i relation til § 16, stk.  

 3,  

 nr. 1.
2. Persondatalovens § 16, stk. 3, nr. 1 Efter  

 bestemmelserne i persondatalovens kapitel 5 (§§ 15-18), jf.  


  

 lov nr. 429 af  

 31. maj 2000  


  

 med senere ændringer, kan der under visse betingelser til  

 kreditoplysningsbureauer videregives oplysninger om en skyldners gæld til det  

 offentlige.  

 Videregivelse kan ske, hvis den samlede gæld til det offentlige er forfalden  

 og  

 overstiger 7.500 kr., idet der dog ikke i gælden må indgå gældsposter, der er  

 omfattet af en overholdt aftale om henstand eller afdragsvis betaling.
 Efter § 16, stk.  

 3, gælder yderligere fire alternative betingelser for en sådan videregivelse.  

 Efter § 16, stk. 3, nr. 1, kan der ske videregivelse, såfremt gælden kan  

 inddrives ved udpantning, og der er udsendt to  

  

 rykkere  

  

 til skyldneren.
3. Datatilsynets udtalelse Datatilsynet har  

 den 19. juli 2007 til Hovedcentret udtalt:
 Oplysninger  

 om gæld til det offentlige kan bl.a. videregives til  

 kreditoplysningsbureauer,  

 hvis gælden kan inddrives ved udpantning, og der er fremsendt to rykkere til  

 skyldneren, jf. persondatalovens § 16, stk. 3, nr. 1.
Bestemmelsen  

 forudsætter, at betingelserne i § 16, stk. 1, nr. 2, er opfyldt, og det er  

 endvidere  

 et krav, at myndigheden har givet skyldneren skriftlig meddelelse herom,  

 forinden videregivelse finder sted.
Videregivelse må tidligst ske 4 uger  

 efter,  

 at denne meddelelse er givet, jf. § 17.
 Efter  

 § 8, stk. 4, i inddrivelsesbekendtgørelsen skal  

 restanceinddrivelsesmyndigheden  

 skriftligt varsle skyldneren om, at lønindeholdelse agtes iværksat.  

 Bestemmelsen angiver desuden, hvilke oplysninger varslet (mindst) skal  

 indeholde.
 Efter  

 § 2, stk. 3, 1, pkt., i lov om opkrævning og inddrivelse af visse fordringer  

 overdrages fordringer til restanceinddrivelsesmyndigheden, når  

 betalingsfristen  

 er overskredet og sædvanlig rykkerprocedure forgæves er gennemført.
 Efter  

 lovens § 2, stk. 4, skal fordringshaveren eller den, der på vegne af  

 fordringshaveren opkræver fordringen, inden overdragelse af fordringer m.v.  

 til  

 inddrivelse hos restanceinddrivelsesmyndigheden skriftligt underrette  

 skyldneren om overdragelsen.
 På  

 det foreliggende grundlag kan Datatilsynet tiltræde SKATs vurdering,  

 hvorefter  

 et varsel om lønindeholdelse og en underretning om fordringens overdragelse  

 til  

 restanceinddrivelsesmyndigheden med henblik på inddrivelse kan anses for  

 rykkere i relation til persondatalovens § 16, stk. 3, nr. 1.
 Datatilsynet  

 forudsætter i den forbindelse, at de omtalte breve indeholder en  

 specifikation  

 af gældens størrelse samt anvisning på, hvorledes betaling med frigørende  

 virkning kan ske, f.eks. i form af et vedlagt girokort.
 Datatilsynet kan  

 i øvrigt oplyse, at tilsynet i forbindelse med en konkret klage over en  

 offentlig myndigheds indberetning til RKI også har anset en tilsigelse til  

 møde  

 med henblik på foretagelse af udlæg for det skyldige beløb som en rykker i  

 relation til § 16, stk. 3, nr. 1. Tilsigelsen indeholdt bl.a. en  

 specifikation  

 af gældens størrelse og et girokort.
