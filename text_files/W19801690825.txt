Sag nr. 11: Steeple Chase Records ApS mod SAS.
Vederlag for  

 fonogramfremførelse i fly fastsat til 2.000 kr.
Det bemærkedes, at der ikke  

 herved var taget stilling til retsforholdet mellem Gramex og parterne.
I sagen Steeple Chase Records ApS mod SAS blev af nævnet angående vederlag for benyttelse af litterære og  

 kunstneriske værker samt fotografier den 19. november 1980 afsagt sålydende kendelse:
 Mellem klagerne, Steeple Chase Records ApS, og indklagede, SAS, er opstået  

 tvivl om størrelsen af det vederlag, som i henhold til § 47 i lov nr. 158 af  

 31. maj 1961 om ophavsretten til litterære og kunstneriske værker skal ydes  

 for benyttelsen af en af klagerne produceret grammofonplade.
I sagens behandling har deltaget professor, dr. jur.
W.
E. von Eyben,  

 højesteretssagfører Jørgen Pedersen og højesteretsdommer Henrik Tamm  

 (formand).
Af sagens oplysninger fremgår, at klagerne har produceret en  

 grammofonplade SCS-1002 med melodierne til »I skovens dybe stille  

 ro« og »Det var en lørdag aften«, indspillet af musikerne  

 Kenneth Drew og Niels-Henning Ørsted Pedersen.
SAS fremførte i nogle af sine  

 rutemaskiner musikprogrammer, som kunne aflyttes ved brug af hovedtelefoner,  

 der udlejedes mod en afgift på 2 1/2 dollars.
Der var mulighed for at  

 indstille på 8 forskellige kanaler, og i en af kanalerne spilledes  

 skandinavisk musik.
Musikken fremførtes ved bånd, hvorpå den var afspillet  

 fra grammofonplade.
Til passagerernes disposition forelå trykte programmer  

 med angivelse af de medvirkende kunstnere samt pladens producent og nummer.  

 Indklagede fik musikprogrammerne fra to amerikanske selskaber.
I tiden fra den 30. marts til den 13. juli 1974 fremførte indklagede et  

 program indeholdende bl.a. musik overspillet fra ovennævnte grammofonplade,  

 som var modtaget fra Kenneth Drew.
Indklagede har oplyst, at pladen, hvis  

 spilletid er 6 minutter 23 sekunder, er anvendt under ialt 616 flyvninger, og  

 at der i det nævnte tidsrum er solgt brugsret til telefoner i en  

 størrelsesorden af ca. 40.000, hvilket har indbragt ca. 100.000 dollars.  

 Indklagede mener, at musikken er blevet fremført 5 gange pr. flyvning, ialt  

 altså 3.080 fremførelser.
 Ved Tårnby rets dom af 4. januar 1980 blev indklagede, der havde hævdet,  

 at brugen af grammofonpladen var sket efter aftale med Kenneth Drew og dennes  

 hustru samt i forståelse med klagerne og Niels-Henning Ørsted Pedersen, dømt  

 til at anerkende, at klagerne har krav på vederlag for kopiering og  

 afspilning af pladen efter § 47 i ovennævnte lov.
 Klagerne har derefter den 28. januar 1980 indbragt sagen for nævnet med  

 påstand om, at vederlaget fastsættes til 30.000 kr.
Nævnet har forelagt sagen for Gramex, som i skrivelse af 29. august 1980  

 har udtalt, at Gramex over for dommen ønsker »at gøre gældende, at  

 Gramex ikke kan være bundet af en sådan domstolsafgørelse, der på det  

 afgørende punkt, nemlig spørgsmålet om hvorvidt vederlagsret i henhold til §  

 47 foreligger, ene og alene henholder sig til en aftale mellem sagens parter  

 om, at denne vederlagsret ikke bestrides, hvilket indebærer, at når dommen  

 derefter følger aftalen og statuerer, at der foreligger ret til vederlag, vil  

 rettighedshaveren have krav på, at vederlagsretten gøres gældende gennem  

 Gramex.
Det bør ikke kunne overlades to parter - en rettighedshaver på den  

 ene side og en bruger på den anden side - at træffe aftale om, hvorvidt et  

 krav skal kunne henlægges under Gramex« område.
 Det er i øvrigt næppe sandsynligt at den danske ophavsretslov kan finde  

 anvendelse i det foreliggende tilfælde, hvor musikforbruget har fundet sted i  

 et fly tilhørende et i Sverige indregistreret selskab med hovedkontor i  

 Stockholm.
Under disse omstændigheder ønsker Gramex at afstå fra at udtale sig om,  

 hvilket vederlag som burde kunne finde anvendelse.' Efter alt foreliggende finder nævnet, at der for den skete benyttelse af  

 den nævnte grammofonplade bør tilkendes et vederlag på 2.000 kr. til klagerne  

 som producent.
 Det bemærkes, at der ikke herved er taget stilling til retsforholdet  

 mellem Gramex og parterne.
 Thi bestemmes:
 Indklagede, SAS, bør for benyttelsen af den af klagerne, Steeple Chase  

 Records ApS, producerede grammofonplade SCS-1002 betale et vederlag på 2.000  

 kr.
