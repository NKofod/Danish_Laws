 RAR's retningslinjer for offentlig jobtræning.
 Spørgsmål om der kan stilles krav om tidsintervaller imellem  

 jobtræningsforløb i (amts) kommunalt regi ved placering i samme  

 arbejdsfunktion.
 Efter flere forespørgsler, skal Arbejdsmarkedsstyrelsen meddele, at der  

 ikke i de gældende regler om en aktiv arbejdsmarkedspolitik er hjemmel til,  

 med bindende virkning for (amts) kommunerne, at stille krav om  

 tidsintervaller imellem (amts) kommunale jobtræningsforløb således, at det  

 fx. bestemmes, at der skal hengå 3 måneder mellem placering i jobtræning i  

 samme arbejdsfunktion i institutionen, med mindre den først placerede  

 fortsætter i ustøttet beskæftigelse.
 Betingelsen i § 55 a, i bekendtgørelse nr. 1200 af 27. december 1993 om en  

 aktiv arbejdsmarkedsindsats, hvorefter der - ved en tilskudsperiode på 6  

 måneder eller mindre - ikke inden for de seneste 12 måneder må have været  

 ansat mere end en person i jobtræning eller særligt tilrettelagt  

 jobtræningsforløb med løntilskud til varetagelse af samme arbejdsfunktion,  

 gælder kun for private arbejdsgivere, og betingelsen kan således ikke stilles  

 i forhold til en kommunal jobtræningsplads.
 I henhold til bekendtgørelsens § 50, stk. 2, kan Arbejdsmarkedsrådet alene  

 fastsætte generelle retningslinjer for, hvilke krav der kan stilles til en  

 jobtræningsplads, for at den kan leve op til kravet om genoptræning af den  

 ledige.
 Krav til jobtræningspladsens genoptræningsværdi angår selve indholdet af  

 og funktionerne i jobtræningen.
 Arbejdsmarkedsrådene vil derimod kunne fastsætte regningslinjer, ifølge  

 hvilke Arbejdsformidlingen bør tilstræbe at indgå aftale  med de  

 enkelte (amts) kommuner om tidsintervaller mellem offentlige  

 jobtræningsforløb.
