Bekendtgørelse om optagelse som  

 lønmodtager eller  

 nyuddannet i en a-kasse I medfør af § 41, stk. 8, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001, og efter forhandling med Landsarbejdsrådet  

 fastsættes:
Anvendelsesområde § 1. Reglerne i denne bekendtgørelse  

 gælder for personer, der bor og arbejder i Danmark.
Reglerne  

 gælder endvidere for personer, der bor i Danmark og afslutter en  

 erhvervsmæssig uddannelse.
Bopæl og ophold § 2. Det er en betingelse for optagelse, at  

 ansøgeren har bopæl og ophold i Danmark på  

 optagelsestidspunktet, jf. dog bekendtgørelse om  

 arbejdsløshedsforsikring ved arbejde m.v. inden for EØS og i  

 det øvrige udland.
 Stk. 2. For personer, der søger optagelse på  

 baggrund af en erhvervsmæssig uddannelse, skal kravet om bopæl og  

 ophold være opfyldt umiddelbart før uddannelsen påbegyndes  

 og senest 2 uger efter uddannelsens afslutning.
Optagelse på baggrund af arbejde § 3. Personer, der er beskæftiget ved  

 lønarbejde i Danmark, kan optages i en a-kasse.
 Stk. 2. Der kan som udgangspunkt ske optagelse på  

 baggrund af arbejde, hvortil der ydes offentligt tilskud til lønnen.  

 Hvis tilskuddet er begrundet i, at personen af fysiske eller psykiske  

 årsager ikke forventes at kunne opnå arbejde på det  

 almindelige arbejdsmarked, kan personen dog ikke optages.
Optagelse på baggrund af uddannelse § 4. Personer, der har gennemført en  

 uddannelse af mindst 18 måneders eller 3 halvårlige semestres  

 varighed kan optages, jf. § 5.
 Stk. 2. Et deltidsstudium skal have en varighed, der svarer  

 til et fuldtidsstudium på 18 måneder, for at danne grundlag for  

 optagelse.
§ 5. For at en uddannelse skal give adgang til  

 optagelse, skal uddannelsen 1)	berettige til støtte inden for klippekortet efter lov om  

 Statens Uddannelsesstøtte, og 2)	give erhvervskompetence inden for en kasses faglige  

 område.
 Stk. 2. En erhvervsuddannelse efter lov om  

 erhvervsuddannelser, lov om landbrugsuddannelser, lov om social- og  

 sundhedsuddannelser o.lign. giver tilsvarende adgang til optagelse.
 Stk. 3. Direktoratet kan godkende, at andre uddannelser giver  

 adgang til optagelse.
 § 6. Kan en del af en tidligere gennemført  

 uddannelse overføres til en ny uddannelse, er optagelse betinget af,  

 at den samlede uddannelse under ét udgør mindst 18  

 måneder eller 3 semestre.
 Stk. 2. En uddannelse eller en del af en uddannelse kan kun  

 én gang danne grundlag for optagelse.
 Optagelse på baggrund af værnepligt,  

 borgerligt hverv m.v.
§ 7. Personer kan optages, hvis de 1)	aftjener dansk værnepligt eller 2)	udøver kommunalt hverv som borgmester, rådmand eller  

 udvalgsformand eller er medlem af Folketinget, regeringen eller  

 Europa-Parlamentet.
Fagligt område § 8. Optagelse skal ske i en a-kasse, hvis faglige  

 område omfatter personens beskæftigelse eller erhvervsuddannelse.  

 Optagelse kan endvidere ske i en tværfaglig a-kasse.
Optagelsestidspunktet § 9. En person kan tidligst blive optaget fra det  

 tidspunkt, hvor a-kassen har modtaget en skriftlig ansøgning om  

 optagelse.
Optagelse kan dog ikke ske før arbejdets første dag  

 eller uddannelsens afslutning.
 Stk. 2. For at en ansøger kan blive optaget på  

 baggrund af lønarbejde, værnepligt, kommunalt hverv som  

 borgmester, rådmand eller udvalgsformand eller medlemskab af  

 Folketinget, regeringen eller Europa-Parlamentet, skal a-kassen have modtaget  

 en skriftlig ansøgning senest 5 uger efter, at arbejdet,  

 værnepligten, hvervet eller medlemskabet har fundet sted.
 Stk. 3. For at en ansøger kan blive optaget på  

 baggrund af uddannelse, skal a-kassen have modtaget en skriftlig  

 ansøgning senest 2 uger efter uddannelsens afslutning.
Stk. 4. En uddannelse anses for afsluttet, når  

 studieaktiviteten er ophørt, alle karakterer er givet, og eksamen er  

 bestået.
Hvis udstedelsen af et eksamensbevis sker i tilknytning til  

 uddannelsens afslutning, vil eksamensbeviset altid kunne betragtes som  

 uddannelsens afslutning.
 Stk. 5. Direktoratet kan i særlige tilfælde, hvor  

 a-kassen har modtaget den skriftlige ansøgning om optagelse med  

 forsinkelse, tillade, at optagelsen får virkning fra det tidspunkt,  

 hvor a-kassen under normale forhold ville have modtaget  

 ansøgningen.
 Stk. 6. Direktoratet kan bestemme, at der gennem en kasses  

 vedtægt åbnes mulighed for, at optagelsen kan få virkning  

 fra et tidspunkt, der ligger forud for ansøgningen om optagelse, hvis  

 der for visse faggrupper er særlige vanskeligheder med at søge  

 om optagelse i umiddelbar forbindelse med, at arbejdet påbegyndes.
Dokumentation § 10. Ansøgeren skal udfylde en  

 særlig blanket, der er udarbejdet eller godkendt af direktoratet.
 Stk. 2. A-kassen skal ved optagelse på baggrund af  

 lønarbejde påse, at lønarbejdet er dokumenteret ved  

 lønsedler eller anden dokumentation fra arbejdsgiveren.
 Stk. 3. A-kassen skal ved optagelse på baggrund af  

 kommunalt hverv som borgmester, rådmand eller udvalgsformand eller  

 medlemskab af Folketinget, regeringen eller Europa-Parlamentet påse, at  

 hvervet eller medlemskabet er dokumenteret ved lønsedler.
 Ikrafttræden mv.
 § 11. A-kassen kan ikke stille krav om, at den,  

 der søger optagelse i a-kassen, indmelder sig i en faglig  

 organisation.
§ 12. Bekendtgørelsen træder i kraft  

 den 1. september 2002 og finder anvendelse på personer, der  

 søger om optagelse med virkning fra den 1. september 2002 eller  

 senere.1) Stk. 2. Bekendtgørelse nr. 617 af 23. juli 1999 om  

 optagelse i en a-kasse for lønmodtagere ophæves.
Arbejdsdirektoratet, den 4. juli  

 2002 Ulrich Burg /Alhed Warberg 1)   Der udarbejdes en vejledning til  

 bekendtgørelsen.
