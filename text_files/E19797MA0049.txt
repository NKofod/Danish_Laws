 Der var rejst spørgsmål om den afgiftsmæssige stilling for  

 rideundervisning, der gives de i henhold til loven om fritidsundervisning  

 oprettede interessegrupper af børn og unge under 18 år.
Undervisningen forestås enten af rideklubber eller af private rideskoler.  

 Varetages undervisningen af en rideklub, kan der efter ansøgning ydes  

 kommunalt tilskud til dækning af materialeudgifter (leje af heste og udstyr),  

 instruktørløn samt udgifter til lokaler og udendørsanlæg.
Varetages  

 undervisningen af en privat rideskole, kan kommunalt tilskud til dækning af  

 de samme udgifter opnås.
Aflønningen til instruktørerne anses for A-indkomst  

 med deraf følgende kildeskattetræk og beregning af ATP-bidrag mv.
 Nævnet traf afgørelse om, at rideklubber, der ikke er omfattet af  

 afgiftspligten (afgørelse nr. 525), ikke skal svare afgift af de kommunale  

 tilskud, der gives til dækning af de beskrevne arter af udgifter, medens  

 afgiftspligtige, private rideskoler skal svare afgift af de kommunale tilskud  

 til dækning af disse udgifter, bortset fra vederlaget til instruktørerne.
 Afgørelsen er suppleret ved Mn.753. Se også Mn.625 og Mn.630.
