Vejledning  

 om ansvarshavende aktuar i Arbejdsmarkedets Erhvervssygdomssikring I henhold til lov om  

 arbejdsskadesikring fastlægger Finanstilsynet i denne vejledning krav til den  

 ansvarshavende aktuar i Arbejdsmarkedets Erhvervssygdomssikring samt krav til  

 udarbejdelse af aktuarrapport og aktuarberetning.
Den ansvarshavende aktuar 1. Den ansvarshavende aktuar skal være ansat i Arbejdsmarkedets  

 Erhvervssygdomssikring.
Ansættelse og afskedigelse af den ansvarshavende  

 aktuar  

 kan alene foretages af bestyrelsen.
Stillingen som ansvarshavende aktuar kan  

 ikke forenes med stillingen som direktør eller som medlem af bestyrelsen i  

 Arbejdsmarkedets Erhvervssygdomssikring.
 2. Den ansvarshavende aktuar skal have bestået  

 forsikringsvidenskabelig kandidateksamen fra et dansk universitet, jf. dog  

 punkt 3.
Den ansvarshavende aktuar skal efter endt eksamen have deltaget  

 i praktisk aktuararbejde inden for livsforsikringsmatematik,  

 arbejdsskadeforsikring eller i Arbejdsmarkedets Erhvervssygdomssikring i  

 mindst  

 5 år inden for de sidste 10 år.
Mindst 1 af de 5 år skal være i tæt  

 samarbejde  

 med en ansvarshavende aktuar i et livsforsikringsselskab, en tværgående  

 pensionskasse, i Arbejdsmarkedets Tillægspension eller i Arbejdsmarkedets  

 Erhvervssygdomssikring.
Den ansvarshavende aktuar skal som minimum have  

 opnået  

 et indgående kendskab til udarbejdelse af sikringsplan, opgørelse af  

 hensættelser og udarbejdelse af den årlige beretning til Finanstilsynet.
 3. Bestyrelsen i Arbejdsmarkedets Erhvervssygdomssikring kan  

 ansætte en aktuar med eksamen fra et andet land som ansvarshavende aktuar,  

 såfremt uddannelsen indeholder eksamener på kandidatniveau i  

 livsforsikringsmatematik, skadesforsikringsmatematik og risikoanalyse og er  

 suppleret med kurser i dansk tilsynslovgivning og forsikringsaftaleloven.
 Bestyrelsen kan som ansvarshavende aktuar ansætte en person med  

 beslægtet uddannelse som cand. scient., cand. stat., og cand. scient. oecon.  

 eller tilsvarende udenlandske uddannelser, såfremt uddannelsen er suppleret  

 med  

 kurser i dansk tilsynslovgivning og forsikringsaftaleloven samt eksamener på  

 kandidatniveau i livsforsikringsmatematik, skadesforsikringsmatematik og  

 risikoanalyse.
 4. Når bestyrelsen har ansat en ansvarshavende aktuar, skal  

 dette indberettes til Finanstilsynet senest 14 dage efter ansættelsen.
 Bestyrelsen skal ved indberetningen afgive en erklæring om, at  

 den ansvarshavende aktuar overholder kravene efter punkt 2.
 Bestyrelsen skal senest den 1. juli 2005 bekræfte ansættelsen af  

 den ansvarshavende aktuar.
 Når den ansvarshavende aktuar afskediges eller fratræder som  

 ansvarshavende aktuar, skal bestyrelsen og den ansvarshavende aktuar senest 1  

 måned efter fratrædelsen indsende hver sin redegørelse til Finanstilsynet om  

 baggrunden herfor.
5. Den ansvarshavende aktuar skal have adgang til alle  

 oplysninger, som denne finder nødvendig for udøvelsen af hvervet, herunder  

 bestyrelsesprotokollen.
Finanstilsynet kan kræve de oplysninger af aktuaren,  

 som er nødvendige til bedømmelse af Arbejdsmarkedets Erhvervssygdomssikrings  

 økonomiske stilling.
Bestyrelsen skal udfærdige en funktionsbeskrivelse for den  

 ansvarshavende aktuar.
Funktionsbeskrivelsen skal indeholde en overordnet  

 beskrivelse af, hvilke opgaver der skal udføres i egenskab af ansvarshavende  

 aktuar.
Funktionsbeskrivelsen kan derudover indeholde en beskrivelse af andre  

 opgaver, som den ansvarshavende aktuar udfører som led i virksomhedens drift.
 Funktionsbeskrivelsen skal i Arbejdsmarkedets  

 Erhvervssygdomssikring, hvis andre medarbejdere udfører opgaver for den  

 ansvarshavende aktuar, overordnet angive fordelingen af opgaver.  

 Funktionsbeskrivelsen  

 skal tillige indeholde overordnede retningslinjer for den ansvarshavende  

 aktuars uddelegering af opgaver, herunder for den ansvarshavende aktuars  

 efterfølgende kontrol af de uddelegerede opgaver.
 Bestyrelsen skal senest den 1. juli 2005 udarbejde en  

 funktionsbeskrivelse for den ansvarshavende aktuar.
 6. Den ansvarshavende aktuar skal årligt indsende en beretning  

 til Finanstilsynet.
 Beretningen skal være Finanstilsynet i hænde senest 1 måned  

 efter, at Arbejdsmarkedets Erhvervssygdomssikring har fastsat bidragssatserne  

 for det kommende år.
 Finanstilsynet kan efter ansøgning dispensere fra den i  

 stk. 2 fastsatte frist.
 Indholdet i den ansvarshavende aktuars beretning skal som  

 minimum svare til Finanstilsynets vejledning om indholdet i den  

 ansvarshavende  

 aktuars beretning i det omfang det er relevant.
Den ansvarshavende aktuars rapportering til  

 bestyrelsen 7. I forbindelse med bestyrelsens vedtagelse af årsregnskabet  

 skal den ansvarshavende aktuar udfærdige en skriftlig rapport til  

 bestyrelsen.
 Rapporten skal indeholde alle væsentlige konklusioner af  

 betydning for regnskabsaflæggelsen fra aktuarens beretning til Finanstilsynet  

 om regnskabet for det år, beretningen vedrører.
 Rapporten skal indeholde en fortegnelse over de i årets løb  

 foretagne anmeldelser og bemærkninger hertil.
 Det skal i rapporten oplyses, om den ansvarshavende aktuar har  

 modtaget alle de oplysninger, der er anmodet om.
 Såfremt den ansvarshavende aktuars kontrol indebærer, at  

 årsregnskabet efter den pågældendes opfattelse ikke giver et retvisende  

 billede  

 af selskabets aktuarmæssige forhold, skal rapporten indeholde særskilt  

 oplysning herom.
 Rapporten skal underskrives af den ansvarshavende aktuar samt  

 forelægges for og underskrives af den samlede bestyrelse.
 Senest 10 dage efter regnskabets endelige vedtagelse og  

 godkendelse skal kopi af rapporten være modtaget i Finanstilsynet.
 Bestyrelsen skal gøres bekendt med alle andre væsentlige  

 konklusioner i aktuarens beretning, end de i 2. punktum nævnte senest  

 samtidig  

 med, at beretningen indsendes til Finanstilsynet.
