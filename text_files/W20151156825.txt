Offererstatningslovens § 1 - tingsskade og formueskade, nævnets j.nr. 14-520-04255 Ansøger var udsat for et drabsforsøg i form af knivstik.
Ansøger pådrog sig i den forbindelse en skade på brystet, hvor han havde en tatovering.
Ansøger søgte herefter om erstatning for blandt andet udgift til reparation af tatoveringen.
Nævnet fandt, at en tatovering er en blivende del af kroppen.
En tatovering kan derfor ikke betragtes som en personlig ejendel omfattet af offererstatningslovens § 1, stk. 2. Skader på tatoveringer vil derimod i givet fald skulle erstattes som en personskade, dvs. efter reglerne om godtgørelse for varigt mén (vansir).
