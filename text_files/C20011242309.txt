Cirkulære om aftale om Ansættelsesvilkår for akademiske  

  

 praktikanter i staten (Perst. nr. 017-01) INDHOLD CIRKULÆRE Generelle bemærkninger Bemærkninger til de enkelte  

 bestemmelser Til § 1. Målgruppen Til § 2. Dækningsområde Til § 3.  

 Uddannelsesforpligtelse Til § 4. Arbejdstid Til § 5. Løn mv.
Til § 6. Varighed Til § 7. Ansættelsesvilkår i  

 øvrigt Ikrafttræden AFTALE § 1. Målgruppen § 2. Dækningsområde § 3. Uddannelsesforpligtelse § 4. Arbejdstid § 5. Løn mv.
§ 6. Varighed § 7. Ansættelsesvilkår i  

 øvrigt § 8. Ikrafttrædelse og  

 opsigelse BILAG Bilag 1. Særligt indhold i  

 opslag af praktikantstilling Generelle bemærkninger Finansministeriet og  

 Akademikernes Centralorganisation har indgået vedlagte aftale af 15. maj 2001  

 om ansættelsesvilkår for akademiske praktikanter i staten.
Formålet med  

 praktikantordningen er at sikre erhvervserfaring til  

 akademikere, der har været ledige i minimum et år at give disse bedre  

 muligheder for at få fodfæste på arbejdsmarkedet eller komme tilbage på  

 arbejdsmarkedet at forbedre mulighederne for  

 at ledige akademikere kan få beskæftigelse på andre områder end der, hvor de  

 tidligere har været beskæftiget.
 Samarbejdsudvalgene på de  

 enkelte arbejdspladser opfordres til at drøfte ansættelse af akademiske  

 praktikanter i tilknytning til drøftelser af andre sociale initiativer i  

 forbindelse med udmøntning af det sociale kapitel.
 Der er ikke sket væsentlige  

 ændringer i aftaleteksten i forhold til den tidligere gældende aftale, der  

 udløb den 31. marts 1999, men den tidligere delvise finansiering via en  

 særlig  

 finanslovsbevilling er bortfaldet.
 Det betyder, at de statslige  

 arbejdsgivere, der ansætter akademiske praktikanter, skal afholde hele  

 lønudgiften inden for gældende bevillinger.
Bemærkninger til de enkelte bestemmelser Til § 1. Målgruppen Alle akademikere kan, uanset  

 tidligere beskæftigelse og optjent anciennitet, ansættes som praktikanter,  

 blot  

 den pågældende umiddelbart forud for ansættelsestidspunktet har været ledig i  

 mindst 1 år.
 Deltidsbeskæftigelse af  

 mindre omfang betragtes i denne forbindelse ikke som fast beskæftigelse.
Det er forudsat, at  

 praktikantstillinger altid opslås offentligt.
Bilag 1 indeholder en oversigt  

 over de særlige elementer, der bør indgå i stillingsopslag for akademiske  

 praktikanter.
Til § 2. Dækningsområde Aftalen kan benyttes på alle  

 akademiske områder, der er omfattet af overenskomsten for akademikere i  

 staten  

 (dvs. uddannede inden for alle de uddannelser, der er omfattet af  

 overenskomsten).
 Ordningen kan ikke benyttes  

 til at erstatte dele af visse uddannelser som f.eks. erhvervelse af  

 pædagogikum, som led i forskeruddannelser eller som led i lægeuddannelser mv.
 Praktikantordningen må ikke  

 anvendes som erstatning for arbejdskraft ansat på almindelige løn- og  

 ansættelsesvilkår.
Til § 3. Uddannelsesforpligtelse Praktikanter skal udføre  

 arbejde på lige fod med andre akademikere.
Samtidig forudsætter  

 praktikantansættelse, at gennemsnitlig 20 pct. af arbejdstiden afsættes til  

 uddannelse og oplæring.
 Oplærings- og  

 uddannelseskravet skal sikre, at praktikanterne i løbet af  

 ansættelsesperioden  

 får en grundig træning i arbejdsopgaverne og derved får bedre muligheder for  

 efterfølgende at få varigt fodfæste på arbejdsmarkedet.
 Uddannelse skal forstås  

 bredt, og der er ikke fastlagt særlige indholdsmæssige krav til opfyldelsen  

 af  

 uddannelsesforpligtelsen, idet man lokalt skal kunne iværksætte den oplæring  

 og/eller de uddannelsestiltag, der konkret er behov for.
 Uddannelse kan bestå af  

 såvel arbejdspladsintern uddannelse som ekstern uddannelse.
 Uddannelsen skal  

 tilrettelægges, så den passer til såvel praktikantens som arbejdspladsens  

 behov.
Det forudsættes, at  

 uddannelseselementet og de øvrige ansættelsesvilkår i hovedtræk afklares på  

 arbejdspladsen  

  

 inden  

  

 praktikanten  

 ansættes.
Således vil det typisk være den lokale tillidsrepræsentant og  

 personalechefen, der drøfter og tilrettelægger uddannelsesforløbet for  

 praktikantansættelser, før ansættelsesproceduren starter.
 Det er vigtigt, at der er  

 mulighed for individuel tilpasning til praktikantens faktiske oplæringsbehov.  

 Praktikantens konkrete behov for uddannelse relateret til arbejdspladsen  

 drøftes derfor efterfølgende typisk mellem personalechefen, praktikanten og  

 tillidsrepræsentanten  

 forud for ansættelsen eller i umiddelbar tilknytning til  

 ansættelsestidspunktet.
Til § 4. Arbejdstid Praktikanter kan ikke  

 pålægges merarbejde.
Det betyder, at praktikanter, der f.eks. arbejder 39  

 timer  

 én uge, skal arbejde tilsvarende mindre andre uger, således at den  

 gennemsnitlige arbejdstid udgør 37 timer.
 Til § 5. Løn mv.
Da der er tale om  

 uddannelsesstillinger, udgør lønnen 80 pct. af den overenskomstmæssige  

 indgangsløn i det lønforløb, der er fastsat for den pågældende uddannelse i  

 akademikeroverenskomsten.
Det vil f.eks. sige basisløntrin 1 for bachelorer,  

 basisløntrin 2 for cand. phil.'er og basisløntrin 3 for kandidater i det  

 generelle AC-lønforløb.
 Praktikanter er omfattet af  

 det nye lønsystem for akademikere i staten.
 Der ydes ikke generelt  

 aftalte tillæg som fx rådighedstillæg, til praktikanter, men der vil være  

 mulighed for lokalt at aftale individuelle funktions- og  

 kvalifikationstillæg.  

 Der kan endvidere aftales resultatløn.
 Lønanciennitet fra tidligere  

 beskæftigelse medregnes ikke ved praktikantansættelse.
 Ved efterfølgende ansættelse  

 medregnes lønanciennitet optjent gennem praktikantansættelse på lige fod med  

 almindelig ansættelse.
Der er dog mulighed for, at  

 begrænse lønancienniteten ved efterfølgende ansættelse, således at tidligere  

 optjent anciennitet ikke eller kun delvist medtælles ved efterfølgende  

 ansættelse på normale vilkår efter akademikeroverenskomsten.
En sådan  

 begrænsning  

 i ancienniteten skal aftales mellem den nye ansættelsesmyndighed og  

 tillidsrepræsentanten (efter bemyndigelse).
 I forbindelse med  

 graviditet, barsel og adoption er der mulighed for, at praktikantansættelsen  

 efter endt orlov genetableres for en periode svarende til orlovens længde.  

 Under en sådan genetablering optjenes lønanciennitet, der kan medregnes ved  

 efterfølgende beskæftigelse efter akademikeroverenskomsten.
Til § 6. Varighed Ansættelse som praktikant er  

 tidsbegrænset til 1 år, hvorefter ansættelsen udløber og praktikanten  

 fratræder  

 uden særligt varsel.
 Hvis ansættelsesperioden  

 udløber under afholdelse af barsels- eller adoptionsorlov kan ansættelsen,  

 under forudsætning af at det lokalt kan indpasses i arbejdsgangen på  

 arbejdspladsen, genetableres efter endt orlov for en periode svarende til  

 barsels- eller adoptionsorlovens længde, dog højst 32 uger.
 Såfremt ansættelsesforholdet  

 genoptages, skal der udarbejdes en ny tidsbegrænset ansættelseskontrakt for  

 perioden.
Til § 7. Ansættelsesvilkår i øvrigt I relation til  

 arbejdsmarkedslovgivningen sidestilles akademiske praktikantstillinger med  

 andre akademiske stillinger.
En akademiker, der har været ansat i en  

 praktikantstilling, vil ved eventuel efterfølgende ledighed indtræde i  

 dagpengeretten på lige fod med akademikere, der har haft almindelig  

 beskæftigelse.
 I den tidligere aftale var  

 anført bestemmelser om prøvetid og opsigelse, men disse er udgået, da der nu  

 er  

 en generel henvisning til bestemmelserne i Overenskomst for akademikere i  

 staten.
lkrafttræden Cirkulæret har virkning fra  

 1. april 1999. Samtidig ophæves Finansministeriets Cirkulære af 16. maj 1995  

 om  

 ansættelsesvilkår for akademiske praktikanter i staten (Fmst. nr. 19/95) og  

 Finansministeriets Vejledning af 11. februar 1998 om ansættelsesvilkår for  

 akademiske praktikanter (Fmst. nr. 017-98) med tilhørende cirkulære.
Personalestyrelsen, den 15. maj 2001 Klaus Steen Winkel AFTALE OM  

 ANSÆTTELSESVILKÅR FOR AKADEMISKE PRAKTIKANTER I STATEN § 1. Målgruppen Aftalen retter sig mod  

 ledige akademikere, som ikke har fast ansættelse, og som har været ledige i  

 en  

 sammenhængende periode på minimum 1 år.
§ 2. Dækningsområde Aftalen omfatter akademiske  

 praktikanter i staten.
Disse omtales herefter som praktikanter.
§ 3. Uddannelsesforpligtelse Det er en forudsætning, at  

 der knyttes en oplærings- og uddannelsesforpligtelse til  

 praktikantansættelsen.
§ 4. Arbejdstid Lønnen forudsætter  

 fuldtidsbeskæftigelse svarende til gennemsnitlig 37 timer ugentlig.  

 Gennemsnitlig 20% af arbejdstiden afsættes til oplærings- og  

 uddannelsesformål.
 Praktikanten kan ikke  

 pålægges merarbejde.
 § 5. Løn mv.
 Praktikanter er  

 månedslønnede, og lønnen udgør 80% af  

    

 indgangslønnen i Overenskomst for akademikere i staten.
 I praktikperioden optjenes  

 lønanciennitet.
 Der ydes pensionsbidrag af  

 praktikantlønnen efter bestemmelserne i § 9 i Overenskomst for akademikere i  

 staten.
§ 6. Varighed Praktikantperioden er 1 år  

 og udløber uden særligt varsel.
§ 7. Ansættelsesvilkår i øvrigt For ansættelsesforholdet  

 gælder bestemmelserne i Overenskomst for akademikere i staten, hvor den ikke  

 er  

 fraveget i denne aftale.
§ 8. Ikrafttrædelse og opsigelse Aftalen træder i kraft 1.  

 april 1999 og kan opsiges skriftligt med 3 måneders varsel, dog tidligst til  

 udgangen af marts 2002. En opsigelse af Overenskomst for akademikere i staten  

 -  

 betragtes også som en opsigelse af aftalen.
København, den 15. maj 2001 Akademikernes  

 Centralorganisation Finansministeriet,  

  

 Personalestyrelsen Svend M.
Christensen P.M.V.  

  

 E.B.
Klaus Steen Winkel Bilag 1 Særligt indhold i  

 opslag af praktikantstilling Stillingens betegnelse:  


  

 Akademisk praktikant.
 Hvem kan søge stillingen:  


  

 Ledige akademikere, som ikke har fast ansættelse, og som har været ledige  

 minimum 1 år.
 Stillingsindhold:  


  

 Beskrivelse af indholdet i stillingen.
 Løn:  


  

 80 pct. af den overenskomstmæssige indgangsløn for akademikere.
 Ansættelsesform:  


  

 Tidsbegrænset 1-årig ansættelse på overenskomstvilkår.
 Arbejdstid:  


  

 Gennemsnitlig 37 timer ugentlig, hvor 20 pct. afsættes til oplæring og  

 uddannelse.
