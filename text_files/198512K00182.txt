Nr LSF 182 Forslag til Lov om ændring af lov om leje Fremsat af Estrup (RV) Lone Dybkjær (RV) Dagmar Mørk Jensen (RV) Niels  

 Helveg Petersen (RV) § 1 I lov om leje, jfr. lovbekendtgørelse nr. 375 af 11. juli 1984, som ændret ved lov nr. 618 af 19. december 1984, foretages følgende ændringer:
 1. I § 33 indsættes efter stk. 3 som nyt stykke:
»Stk. 4. Leje for beboelseslejligheder og enkeltværelser til beboelse kan ikke kræves betalt for mere end 3 måneder ad gangen.« Stk. 4 bliver herefter stk. 5.
 2. § 34 affattes således:
»§ 34. I lejeforhold om beboelseslejligheder og enkeltværelser til beboelse kan lejen ikke kræves forudbetalt for et længere tidsrum end 6 måneder.
Ved forudbetalt leje forstås i denne forbindelse det beløb, der umiddelbart inden de aftalte betalingsterminer henstår som indbetalt hos udlejeren.
Ej heller kan der hos lejerne kræves andet indskud, depositum eller lignende af en sådan størrelse, at det samlede beløb inklusive forudbetalt leje overstiger, hvad der er tilladt efter 1. pkt.
Stk. 2. Boligretten kan tillade, at stk. 1 fraviges, såfremt der stilles behørig sikkerhed for lejerens tilbagebetalingskrav, jfr.
 § 7, stk. 1, 2. pkt.
Stk. 3. Gennemføres lejeforhøjelser, kan forudbetalt leje kun kræves reguleret i lejeaftaler om beboelseslejligheder og enkeltværelser til beboelse, hvis forudbetalingen ikke skal indestå som depositum ved lejeforholdets ophør.
Reguleringen kan kræves med lige store månedlige beløb over samme antal måneder, som forudbetalingen vedrører.« 3. I § 35 ændres »§ 33, stk. 3 og 4« til: »§ 33, stk.  

 3-5«.
 4. I § 52, stk. 1, indsættes efter 1. pkt. som nyt punktum:
»I fredede ejendomme, hvorpå der er tinglyst en særlig bevaringsdeklaration i henhold til lovgivningen om bygningsfredning, kan et beløb svarende til den ejendomsskat, der til enhver tid kunne have været opkrævet, dog opkræves som en del af lejen, uanset om en ejendom er fritaget for ejendomsbeskatning.« 5. § 64, stk. 1, ophæves, og i stedet indsættes:
»I ejendomme med mindst 6 beboelseslejemål har lejerne ret til at vælge beboerrepræsentanter.
Stk. 2. Ved oprettelsen af beboerrepræsentation i en ejendom skal mindst 50 pct. af de på et beboermøde fremmødte lejere vælge beboerrepræsentanter.
Er der ikke 50 pct. af lejerne til stede på beboermødet, skal en beslutning om at oprette beboerrepræsentation bekræftes ved en efterfølgende urafstemning blandt samtlige lejere.
Der skal vælges 3 beboerrepræsentanter.
I ejendomme med mindre end 13 lejligheder nedsættes antallet til 1.
Stk. 3. I ejendomme med mindre end 6 og mere end 2 udlejede beboelseslejligheder har et flertal af lejerne samme beføjelser som beboerrepræsentationen i andre ejendomme.
Der skal vælges en talsmand til at repræsentere lejerne over for udlejeren.
Talsmanden skal handle i overensstemmelse med lejerflertallets beslutninger.
Stk. 4. Er der oprettet beboerrepræsentation i en ejendom, fortsætter den, indtil den besluttes ophævet.
En beslutning om at ophæve beboerrepræsentationen skal drøftes efter reglerne i stk.
2.« Stk. 2, 3 og 4 bliver herefter stk. 5, 6 og 7.
 6. I § 64 indsættes efter stk. 4, der bliver stk. 7, som nyt stykke:
»Stk. 8. Boligministeren fastsætter nærmere regler om afholdelse af beboermøde og valg af beboerrepræsentanter samt om afholdelse af udgifter i forbindelse med beboerrepræsentation.« 7. § 65 affattes således:
»§ 65. Beboerrepræsentanterne har ret til at drøfte ethvert spørgsmål af betydning for ejendommens drift med udlejeren.
Repræsentanterne har ret til at a) få udleveret ejendommens driftsregnskab samt drøfte ejendomsbudgettet og spørgsmål om lejeforhøjelse med udlejeren; b) blive orienteret om udlejerens ansættelse og afskedigelse af ejendomsfunktionærer; c) være rådgivende med hensyn til anvendelse af de midler, der er afsat til vedligeholdelse og renholdelse m.v.; d) foreslå gennemførelse af forbedringer, når der samtidig anvises mulighed for finansiering til dækning af de driftsudgifter, der følger af forbedringens gennemførelse; e) føre tilsyn med planlægningen af gennemførelsen af alle større arbejder i ejendommen; f) få adgang til regnskabsmateriale og andre bilag, når arbejder, jfr. litra e, er afsluttet, og g) få tilsendt udkast til driftsbudget for ejendommen; driftsbudgettet skal være opstillet som de senest aflagte regnskaber og have samme periode, ligesom eventuelle ændringer i grundlaget for udarbejdelse af budget (i forhold til regnskabet) klart skal præciseres.« 8. § 73 affattes således:
»§ 73. Lejeren af en lejlighed, der udelukkende anvendes til beboelse, har ret til at bytte med en ejer eller lejer af en anden lejlighed eller selvstændig beboelse, således at denne overtager lejligheden.
Stk. 2. Udlejer kan modsætte sig bytte, hvis a) udlejer har sin bopæl i ejendommen og denne omfatter færre end 7 lejligheder, b) den fraflyttede lejer ikke har beboet lejligheden i 3 år, c) lejligheden ved bytning vil blive beboet af flere end 1 person pr.
beboelsesrum, eller d) udlejeren i øvrigt har rimelig grund til at modsætte sig det pågældende bytte.
Stk. 3. Flere ejerlejligheder, der henhører under samme ejerforening, og som ejes af samme udlejer, anses i denne bestemmelse som en ejendom.
Er flere ejendomme, der ejes af samme ejer, opført kontinuerligt som en samlet bebyggelse, og har disse ejendomme fælles friarealer eller nogen form for driftsfællesskab, anses disse ligeledes i denne bestemmelse som en ejendom.
Det samme gælder, hvor flere ejendomme er samvurderet eller samnoteret i tingbogen.« 9. § 84, litra a, affattes således:
»a) Vedrører lejeforholdet en beboelseslejlighed, er det en betingelse, at udlejeren selv agter at bebo lejligheden.
Er denne en ejerlejlighed, som udlejeren ikke tidligere har beboet, er det tillige en betingelse, at lejemålet er indgået før 1. juli 1986.« 10. I § 102, stk. 1, affattes 2. pkt. således:
»Den gælder endvidere ved overdragelse af aktier og anparter i aktie- og anpartsselskaber, når erhververen opnår den afgørende indflydelse (majoritet) i selskabet.« 11. I § 102, stk. 2, indsættes efter litra c som nyt litra:
»d) når erhvervelsen sker ved arv, medmindre erhververen er en juridisk person.« 12. Efter § 113 indføjes som nyt kapitel:
»Kapitel XVIII A Fradømmelse af retten til at administrere udlejningsejendomme § 113 a.
En ejer af en ejendom med mindst 2 udlejede beboelseslejligheder kan ved dom miste retten til at administrere ejendomme med udlejede beboelseslejligheder eller bestemme, hvem der skal administrere hans ejendomme med udlejede beboelseslejligheder.
Det kan bestemmes ved dommen, om den kun har virkning for et begrænset antal år.
Stk. 2. Fradømmelse i medfør af stk. 1 kan ske i tilfælde, hvor en ejer to gange 1. er idømt bøde eller hæftestraf i medfør af bestemmelserne i denne lov, lov om midlertidig regulering af boligforholdene samt lov om byfornyelse og boligforbedring, 2. er idømt bødestraf i medfør af byggeloven for at undlade at foretage vedligeholdelsesarbejder, som er nødvendige for at undgå, at der opstår fare for en bebyggelses beboere eller andre, 3. har været under tvungen administration, jfr. lov om tvungen administration af udlejningsejendomme.
Stk. 3. Fradømmelse i medfør af stk. 1 kan i øvrigt ske, såfremt en ejer gentagne gange groft har tilsidesat reglerne i denne lov eller reglerne i lov om midlertidig regulering af boligforholdene.
§ 113 b.
Når en ejer er dømt efter § 113 a, skal Grundejernes Investeringsfond have meddelelse herom ved rettens foranstaltning.
Stk. 2. For ejers regning forestår Grundejernes Investeringsfond herefter administrationen af de af dommen omfattede ejendomme i den af dommen omfattede periode.
Stk. 3. § 60, stk. 3 og 4, i lov om midlertidig regulering af boligforholdene finder tilsvarende anvendelse.« § 2 Loven træder i kraft den 1. juli 1986.
Oprindeligt fremsat lovforslag Blad nr 533§ 1 I lov om leje, jfr. lovbekendtgørelse nr. 375 af 11. juli 1984, som ændret ved lov nr. 618 af 19. december 1984, foretages følgende ændringer:
 1. I § 33 indsættes efter stk. 3 som nyt stykke:
»Stk. 4. Leje for beboelseslejligheder og enkeltværelser til beboelse kan ikke kræves betalt for mere end 3 måneder ad gangen.« Stk. 4 bliver herefter stk. 5.
 2. § 34 affattes således:
»§ 34. I lejeforhold om beboelseslejligheder og enkeltværelser til beboelse kan lejen ikke kræves forudbetalt for et længere tidsrum end 6 måneder.
Ved forudbetalt leje forstås i denne forbindelse det beløb, der umiddelbart inden de aftalte betalingsterminer henstår som indbetalt hos udlejeren.
Ej heller kan der hos lejerne kræves andet indskud, depositum eller lignende af en sådan størrelse, at det samlede beløb inklusive forudbetalt leje overstiger, hvad der er tilladt efter 1. pkt.
Stk. 2. Boligretten kan tillade, at stk. 1 fraviges, såfremt der stilles behørig sikkerhed for lejerens tilbagebetalingskrav, jfr.
 § 7, stk. 1, 2. pkt.
Stk. 3. Gennemføres lejeforhøjelser, kan forudbetalt leje kun kræves reguleret i lejeaftaler om beboelseslejligheder og enkeltværelser til beboelse, hvis forudbetalingen ikke skal indestå som depositum ved lejeforholdets ophør.
Reguleringen kan kræves med lige store månedlige beløb over samme antal måneder, som forudbetalingen vedrører.« 3. I § 35 ændres »§ 33, stk. 3 og 4« til: »§ 33, stk.  

 3-5«.
 4. I § 52, stk. 1, indsættes efter 1. pkt. som nyt punktum:
»I fredede ejendomme, hvorpå der er tinglyst en særlig bevaringsdeklaration i henhold til lovgivningen om bygningsfredning, kan ejendomsskat dog opkræves som en del af lejen, uanset om en ejendom er fritaget for ejendomsbeskatning.« 5. § 73 affattes således:
»§ 73. Lejeren af en lejlighed, der udelukkende anvendes til beboelse, har ret til at bytte med en anden indehaver af en selvstændig lejlighed, således at denne overtager lejligheden.
Stk. 2. Udlejer kan modsætte sig bytte, hvis a) udlejer har sin bopæl i ejendommen og denne omfatter færre end 7 lejligheder, b) den fraflyttede lejer ikke har beboet lejligheden i 3 år, c) lejligheden ved bytning vil blive beboet af flere end 1 person pr.
beboelsesrum, eller d) udlejeren i øvrigt har rimelig grund til at modsætte sig det pågældende bytte.« 6. § 84, litra a, affattes således:
»a) Vedrører lejeforholdet en beboelseslejlighed, er det en betingelse, at udlejeren selv agter at bebo lejligheden, og at lejemålet er indgået før 1. juli 1986.« 7. I § 102, stk. 1, affattes 2. pkt. således:
»Den gælder endvidere ved overdragelse af aktier og anparter i aktie- og anpartsselskaber, når erhververen opnår den afgørende indflydelse (majoritet) i selskabet.« 8. I § 102, stk. 2, indsættes efter litra c som nyt litra:
»d) når erhvervelsen sker ved arv, medmindre erhververen er en juridisk person.« 9. Efter § 113 indføjes som nyt kapitel:
»Kapitel XVIII A Fradømmelse af retten til at administrere udlejningsejendomme § 113 a.
En ejer af en ejendom med mindst 2 udlejede beboelseslejligheder kan ved dom miste retten til at administrere ejendomme med udlejede beboelseslejligheder eller bestemme, hvem der skal administrere hans ejendomme med udlejede beboelseslejligheder.
Det kan bestemmes ved dommen, om den kun har virkning for et begrænset antal år.
Stk. 2. Fradømmelse i medfør af stk. 1 kan ske i tilfælde, hvor en ejer to gange 1. er idømt bøde eller hæftestraf i medfør af bestemmelserne i denne lov samt lov om byfornyelse og boligforbedring, 2. er idømt bødestraf i medfør af byggeloven for at undlade at foretage vedligeholdelsesarbejder, som er nødvendige for at undgå, at der opstår fare for en bebyggelses beboere eller andre, 3. har været under tvungen administration, jfr. lov om tvungen administration af udlejningsejendomme.
Stk. 3. Fradømmelse i medfør af stk. 1 kan i øvrigt ske, såfremt en ejer gentagne gange groft har tilsidesat reglerne i denne lov eller reglerne i lov om midlertidig regulering af boligforholdene.
§ 113 b.
Når en ejer er dømt efter § 113 a, skal Grundejernes Investeringsfond have meddelelse herom ved rettens foranstaltning.
Stk. 2. For ejers regning forestår Grundejernes Investeringsfond herefter administrationen af de af dommen omfattede ejendomme i den af dommen omfattede periode.
Stk. 3. § 60, stk. 3 og 4, i lov om midlertidig regulering af boligforholdene finder tilsvarende anvendelse.« § 2 Loven træder i kraft den 1. juli 1986.
BEMÆRKNINGER TIL LOVFORSLAGET Almindelige bemærkninger Det radikale venstre fremsætter dette lovforslag, fordi det nu står klart, at der vil gå nogen tid, før en samlet revision af lejelovgivningen kan gennemføres.
På den baggrund har vi fundet, dels at der er problemer på udlejningsområdet, som er så alvorlige, at de ikke kan afvente revisionen, men kræver et lovgivningsinitiativ her og nu, dels at der er urimeligheder i den eksisterende lovgivning, som bør rettes samtidig.
De enkelte forslag er kommenteret i det følgende og dækker områderne:
1. løbende lejebetaling i enkeltværelser, nr. 1 og 3 2. forudbetaling af leje m.v., nr. 2 3. ejendomsskatter i fredede bygninger, nr. 4 4. bytteret, nr. 5 og 6 5. tilbudspligt, nr. 7 og 8 6. fradømmelse af ret til udlejning, nr. 9 Bemærkninger til de enkelte bestemmelser Til nr. 1 Den foreslåede regel findes i den hidtidig gældende § 34, stk. 1, der dog kun angår egentlige beboelseslejligheder.
Det findes rimeligt, at samme regel skal gælde ved udlejning af enkeltværelser til beboelse.
Samtidig foreslås reglen flyttet til § 33, idet der i denne bestemmelse gives andre regler om den løbende lejebetaling, herunder om forudbetaling, medens den gældende § 34 i øvrigt giver regler om den forudbetaling, der ydes ved lejeaftalens påbegyndelse, og som henstår som indbetaling hos udlejeren i hele lejeperioden, bortset fra den sidste periode, som svarer til det forudbetalte beløb.
 Se nærmere forslag til ændring af § 34 (§ 1, nr. 2).
Til nr. 2 Til § 34, stk. 1 Det findes ikke rimeligt, at der vedrørende beboelseslejligheder og enkeltværelser til beboelse i kommuner uden huslejeregulering kan opkræves forudbetaling, indskud, depositum eller lignende for et større beløb end det, som er fastsat i § 7, stk. 1, 2. pkt., hvor lejerens krav på tilbagebetaling nyder beskyttelse over for udlejerens omsætningserhververe og kreditorer.
Derfor foreslås der for disse lejeforholds vedkommende samme regel, som ifølge boligreguleringslovens § 6 gælder for de samme lejeforhold i kommuner med huslejeregulering.
Til § 34, stk. 2 Såfremt det antages, at der overhovedet - som fastsat i boligreguleringslovens § 6, stk. 2 - bør gives mulighed for, at udlejeren kan opkræve større beløb end fastsat i den foreslåede stk. 1, må være en klar betingelse herfor, at lejerens tilbagebetalingskrav sikres beskyttelse.
Til § 34, stk. 3 Reglen er identisk med den gældende § 34, stk. 2, med den forskel, at det fastslås, at begrænsningen kun skal gælde for lejeforhold om beboelseslejligheder og enkeltværelser til beboelse.
Reglen har hidtil været uklar på dette punkt.
Det er således bl.a. ved Hvidovre boligrets dom af 15. januar 1986 i modstrid med en udtalelse af 16. oktober 1981 fra boligstyrelsen statueret, at depositum i et erhvervslejeforhold ikke kan kræves reguleret som følge af forbuddet i den gældende § 34, stk. 2. Det forekommer for det første ikke særligt velbegrundet at fastsætte en sådan begrænsning for lejeforhold om andet end beboelseslejligheder og enkeltværelser til beboelse.
For det andet er det under alle omstændigheder påkrævet, at reglens indhold afklares.
Til nr. 3 Ændringen er udelukkende af redaktionel art som følge af ændringerne af §§ 33 og 34.
Til nr. 4 Der henvises til østre landsrets dom af 6. august 1985 (Ugeskrift for Retsvæsen 1985, side 1107), som statuerer, at der ikke i den gældende lovgivning er hjemmel til på budgettet at medtage beløb svarende til de bortfaldne ejendomsskatter.
Da formålet med den omhandlede fritagelse for ejendomsbeskatning imidlertid klart har været at yde ejere af fredede ejendomme støtte til ejendommens vedligeholdelse og ikke at yde huslejenedsættelse til lejerne i disse ejendomme, er ændringsforslaget udelukkende udtryk for en gennemførelse af lovgivningens tilsigtede formål.
En tilsvarende ændring foreslås af boligreguleringslovens § 8 som et nyt stk. 2.
Til nr. 5 og 6 Ændringsforslagenes baggrund Efter nu mange års erfaring med ejerlejligheder på det danske boligmarked er det blevet klart, at udleje af ejerlejligheder ikke blot er et overgangsfænomen knyttet til udstykninen af eksisterende ejendomme.
Selv i ejerlejligheder opført efter 1966, hvor der ikke har været restriktioner, bebos mere end en tredjedel ikke af en ejer, men er udlejet.
Derfor må man også i fremtiden regne med, at en vis del af lejemålene på det private boligudlejningsområde udgøres af udlejede ejerlejligheder.
Forslagsstillerne ønsker at gøre den retlige stilling for disse lejere så lig andre lejeres som muligt, både på papiret og reelt.
Med forslagene ønsker forslagsstillerne desuden at fremme mulighederne for ved mobilitet at forbedre tilpasningen og udnyttelsen af den eksisterende boligmasse.
Ændringsforslagenes indhold Ændringsforslagene begrænser udlejers adgang til at nægte en lejer at indgå bytte af en lejlighed, således at kun, hvor husejer selv bebor ejendommen og ejendommen er lille, vil bytte kunne nægtes generelt.
Ændringsforslagene ligestiller beboelseslejemål i ejerlejligheder med øvrige beboelseslejemål i henseende til bytteret, ligesom forslagene udvider kredsen af lejlighedsindehavere, med hvem en lejer kan indgå bytte.
Ændringsforslagene ophæver generelt for nye lejemål husejers adgang til at overtage en udlejet beboelseslejlighed til eget brug.
Ændringsforslagenes administrative og økonomiske konsekvenser Der forventes kun begrænsede konsekvenser.
Forslagsstillerne forventer, at nogle retstvister bortfalder, samt at der bliver en lille reduktion i trækket på socialvæsenets ressourcer.
Bemærkninger til de enkelte bestemmelser Til nr. 5 § 73, stk. 1, fastslår lejers generelle bytteret.
I forhold til den eksisterende bestemmelse udvides kredsen af lejlighedsindehavere, med hvem der kan byttes, til også at omfatte lejlighedsindehavere i andels- og ejerboliger.
§ 73, stk. 2, litra a, præciserer en særlig ret for udlejer til at nægte bytte i ejendom, hvor udlejer har egen bolig, hvis ejendommen er lille.
Størrelsesgrænsen svarer til anden lovgivning (saneringslov).
§ 73, stk. 2, litra b, c og d, svarer til nugældende bestemmelser i litra b, c og e.
Til nr. 6 Ændringsforslaget afskaffer for nye lejemål i beboelseslejligheder udlejers ret til at opsige lejemålet efter § 83 a, dvs. hvis udlejer selv ønsker at benytte det lejede.
Med den spredning af udlejningen på mange udlejere, som er et resultat af ejerlejlighedslovgivningen, forekommer denne ret for vidtgående.
For lejemål, der indgås efter lovens ikrafttræden, foreslås denne ret afskaffet.
I praksis opnås herved den ligestilling mellem lejere i ejerboliger (som i et vist omfang måtte skulle regne med, at denne ret ville blive gjort gældende) og lejere i almindelige udlejningsejendomme (hvor dette sjældent forekommer).
Ændringen af § 84, litra a, forebygger samtidig en udhuling af den reelle nytte af bytteretten for lejere i lejligheder, der er ejerlejligheder.
Til nr. 7 Det er inkonsekvent, at tilbudspligtsreglerne er illusoriske ved overdragelse af aktier og anparter i aktie- og anpartsselskaber, idet der reelt finder et ejerskifte sted, når der sker overdragelse af aktier og anparter i et sådant omfang, at erhververen opnår majoriteten i selskabet. Ændringsforslaget sigter således til, at tilbudspligtsreglerne også skal gælde for ejendomsselskaber, idet det findes ganske urimeligt, at de undtages fra reglerne.
Som den gældende bestemmelse i § 102, stk. 1, 2. pkt., er formuleret, frister den i øvrigt til den tilsyneladende klare modsætningsslutning, at enhver overdragelse af en ejendom til en juridisk person (som f.eks. et aktie- eller anpartsselskab) bortset fra erhvervelse ved arv ikke er omfattet af tilbudspligtsreglerne.
Efter ordlyden sammenholdt med almindelige lovfortolkningsprincipper skulle således en ejendomsoverdragelse fra en ikke-juridisk person, altså fra en såkaldt fysisk person, til en juridisk person (som f.eks. et aktie- eller anpartsselskab) ikke være omfattet af reglerne om tilbudspligt.
Dette resultat kan naturligvis ikke accepteres.
Den hidtidige bestemmelse er derfor overført til stk. 2, litra d, i samme bestemmelse (§ 102), hvor den naturligt hører hjemme, i en form, der ikke åbner mulighed for en utilsigtet og åbenbart urimelig fortolkning.
Til nr. 8 Se bemærkningerne til nr. 7.
Til nr. 9 Ændringsforslaget opfylder den opfordring til boligministeren, som et flertal i boligudvalget fremsatte i betænkningen over forslag til lov om tvungen administration af udlejningsejendomme (se Folketingstidende 1984-85, tillæg B sp. 87).
Ændringsforslaget er, bortset fra tekniske ændringer, identisk med den udformning, som findes i §§ 154 og 155 i det forslag til ny lejelov, som lejernes og udlejernes organisationer har fremlagt.
