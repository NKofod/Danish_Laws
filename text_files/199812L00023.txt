Fremsat den 7. oktober 1998 af  

 erhvervsministeren (Pia Gjellerup) Forslag til Lov om ændring af lov om et  

 skibsfinansieringsinstitut (Tavshedspligt, klageadgang og straf) § 1 I lov nr. 143 af 17. maj 1961 om et skibsfinansieringsinstitut, foretages  

 følgende ændringer:
 1. § 1, stk. 3, og § 2, stk. 2,  

 ophæves.
 2. Efter § 5 indsættes:
» Stk. 2. Samtykke fra skibsfinansieringsinstituttet, berettiger  

 ikke den tilsynsførendes ansatte eller eksperter, der handler eller  

 har handlet på dennes vegne, til at videregive fortrolige  

 oplysninger.
 Stk. 3. Bestemmelsen i stk. 1 er ikke til hinder for, at  

 den tilsynsførende af egen drift videregiver fortrolige oplysninger i  

 summarisk eller sammenfattende form, når hverken instituttet eller dets  

 kunder kan identificeres.
 Stk. 4. Fortrolige oplysninger kan videregives under en civil  

 retssag, når instituttet er erklæret konkurs, og såfremt  

 oplysningerne ikke vedrører kundeforhold eller tredjemand, der er  

 eller har været involveret i forsøg på at redde  

 instituttet.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
1)	Fondsrådet, 2)	offentlige myndigheder, herunder anklagemyndigheden og politiet, i  

 forbindelse med efterforskning og retsforfølgning af strafbare forhold  

 omfattet af straffeloven eller tilsynslovgivningen, 3)	vedkommende minister som led i dennes overordnede tilsyn, 4)	administrative myndigheder og domstole, som behandler  

 afgørelser, der er truffet af den tilsynsførende, 5)	Folketingets Ombudsmand, 6)	en parlamentarisk kommission nedsat af Folketinget, 7)	kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a, 8)	Folketingets stående udvalg vedrørende instituttets  

 generelle økonomiske forhold som led i den parlamentariske kontrol med  

 forvaltningen, såfremt instituttet er i betalingsstandsning eller under  

 konkurs, når staten yder garanti eller stiller midler til  

 rådighed for afvikling af instituttet, 9)	Rigsrevisionen, 10)	skifteretten og andre myndigheder, der medvirker ved instituttets  

 konkursbehandling eller lignende procedurer, samt personer, der er ansvarlige  

 for den lovpligtige revision af instituttets regnskaber under  

 forudsætning af, at modtagerne af oplysninger har behov herfor til  

 varetagelse af deres opgaver, 11)	Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer, 12)	en institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen, 13)	myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne og organer, der medvirker  

 ved instituttets konkursbehandling og lignende procedurer under  

 forudsætning af, at modtagerne af oplysninger har behov herfor til  

 varetagelse af deres opgaver, Stk. 6. Alle, der i henhold til stk. 4 og 5 modtager  

 fortrolige oplysninger fra den tilsynsførende, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som den tilsynsførende  

 modtager, må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet hos den  

 tilsynsførende efter den 16. september 1995.
Stk. 9. Videregivelse efter stk. 5, nr. 14 eller 15 kan alene  

 ske Stk. 10. Videregivelse efter stk. 5, nr. 14 eller 15 af fortrolige  

 oplysninger, der hidrører fra et andet land inden for Den  

 Europæiske Union, kan alene ske, såfremt de kompetente  

 myndigheder, som har afgivet oplysningerne, har givet deres udtrykkelige  

 tilladelse og må udelukkende benyttes til det formål, som  

 tilladelsen vedrører.
§ 5 b.
Som part i forholdet til den tilsynsførende  

 anses alene instituttet, jf. dog stk. 2.
 Stk. 2. Som part anses i øvrigt et bestyrelsesmedlem,  

 en revisor, en direktør eller andre ledende medarbejdere i  

 instituttet, hvis den tilsynsførendes påtale eller  

 pålæg i medfør af loven eller forskrifter udstedt i  

 medfør af loven er rettet direkte mod den pågældende.
§ 5 c.
Afgørelser truffet af den af vedkommende  

 minister udnævnte tilsynsførende i henhold til loven eller  

 forskrifter udstedt i medfør af loven kan indbringes for  

 Erhvervsankenævnet senest 4 uger efter at afgørelsen er  

 meddelt.
§ 5 d.
Overtrædelse af bestemmelserne i § 1,  

 stk. 2, og § 3, 2. pkt., straffes med bøde eller hæfte  

 for så vidt højere straf ikke er forskyldt efter  

 straffeloven.
 Stk. 2. Bestyrelsesmedlemmer, medlemmer af  

 repræsentantskab, revisorer og direktører samt øvrige  

 ansatte, som uberettiget videregiver eller udnytter fortrolige oplysninger,  

 som de under udøvelsen af deres hverv har fået kendskab til,  

 straffes med bøde, medmindre højere straf er forskyldt efter  

 straffeloven.
 Stk. 3. Giver personer, der er knyttet til instituttet,  

 urigtige eller vildledende oplysninger om forhold vedrørende  

 instituttet til den tilsynsførende, offentlige myndigheder eller til  

 noget selskabsorgan, straffes den pågældende med bøde  

 eller hæfte, medmindre højere straf er forskyldt efter  

 straffeloven.
 Stk. 4. På samme måde straffes personer, som er  

 knyttet til instituttet, og som forsætligt eller ved grov uagtsomhed  

 giver urigtige eller vildledende oplysninger til offentligheden eller til  

 indehavere af obligationer, udstedt af instituttet, eller  

 påfører eller fremkalder nærliggende fare for, at der  

 påføres instituttet et tab ved dets virksomhed.
 Stk. 5. Undlader et medlem af instituttets bestyrelse eller  

 direktion at træffe nødvendige foranstaltninger i tilfælde  

 af tab eller nærliggende fare for tab af væsentlig  

 størrelse, straffes vedkommende med bøde eller hæfte  

 medmindre højere straf er forskyldt efter straffeloven.
 Stk. 6. Undlader instituttets repræsentantskab,  

 bestyrelse eller direktion i rette tid at efterkomme de pligter, der efter  

 loven eller bestemmelser fastsat i medfør af loven påhviler dem  

 over for den tilsynsførende, kan vedkommende minister som tvangsmiddel  

 pålægge de pågældende daglige eller ugentlige  

 bøder.
 Stk. 7. I forskrifter, der fastsættes i medfør af  

 loven, kan der fastsættes straf af bøde for overtrædelse  

 af bestemmelser i forskriften.
 Stk. 8. Der kan pålægges instituttet som  

 sådant strafansvar efter reglerne i straffelovens kapitel 5.
Stk. 9. Forældelsesfristen for strafansvaret er 5  

 år.« § 2 Loven træder i kraft den 1. januar 1999.
Bemærkninger til forslag til Lov  

 om ændring af lov om et skibsfinansieringsinstitut Almindelige bemærkninger Indledning Lovforslaget vedrører en ændring af lov om et  

 skibsfinansieringsinstitut, lov nr. 143 af 17. maj 1961.
I medfør af denne lov blev Danmarks Skibskreditfond  

 oprettet i 1961 af Nationalbanken, Danske Bankers  

 Fællesrepræsentation, Assurandør-Societetet, Foreningen af  

 Jernskibs- og Maskinbyggerier i Danmark og Danmarks Rederiforening.
Fonden er  

 en selvejende institution, som har til formål at drive  

 skibsfinansieringsvirksomhed.
Danmarks Skibskreditfond varetager  

 størsteparten af finansieringen af skibe bygget på danske  

 værfter.
Erhvervsministeren har udstedt bekendtgørelse nr. 479  

 af 4. juni 1997 om Danmarks Skibskreditfond med nærmere regler om  

 gennemførelsen af lovens bestemmelser.
Finanstilsynet er af ministeren  

 udnævnt som tilsynsførende.
Loven er ikke ændret siden vedtagelsen, og  

 indeholder i modsætning til de øvrige finansielle tilsynslove  

 ikke regler om tavshedspligt, partsbegreb og straffebestemmelser.
Det  

 foreslås, at der indsættes regler herom i lov om et  

 skibsfinansieringsinstitut.
På baggrund af Folketingets ønske om en  

 undersøgelse af de gældende regler om Finanstilsynets  

 tavshedspligt m.v. har advokat dr. jur.
Jan Schans Christensen udarbejdet en  

 eneudredning om tavshedspligt på pengeinstitutområdet og  

 partsbegreb i den finansielle tilsynslovgivning.
 De foreslåede regler vil indebære, at der for  

 skibsfinansieringsinstituttet på de nævnte områder vil  

 gælde tilsvarende regler som for pengeinstitutter.
Finanstilsynets tavshedspligt Det foreslås, at den tilsynsførende som  

 hovedregel har tavshedspligt vedrørende fortrolige oplysninger om  

 skibsfinansieringsinstituttet.
 Finanstilsynets tilsyn med skibsfinansieringsinstituttet  

 er omfattet af forvaltningsloven og offentlighedsloven og de regler, der heri  

 gælder om partsbegreb og aktindsigt.
 Med bestemmelsen indføres tilsvarende partsbegreb  

 og mulighed for aktindsigt, som gælder på  

 pengeinstitutområdet.
Klageadgang Finanstilsynet, der som nævnt er udnævnt som  

 tilsynsførende af erhvervsministeren, er tillige tilsyn for et stort  

 antal af andre finansielle virksomheder.
Finanstilsynets afgørelser kan for så vidt  

 angår de andre finansielle virksomheder påklages til  

 Erhvervsankenævnet.
Det findes derfor hensigtsmæssigt, at  

 Finanstilsynets afgørelser i henhold til loven og  

 bekendtgørelsen om et skibsfinansieringsinstitut ligeledes kan  

 påklages til Erhvervsankenævnet.
Klager over Finanstilsynets afgørelser behandles i  

 dag af Erhvervsministeriet.
Der har i de seneste 5 år været 1  

 klage over Finanstilsynets afgørelser vedrørende  

 Skibskreditfonden.
Straffebestemmelser Den gældende lov indeholder ikke  

 straffebestemmelser.
 De foreslåede straffebestemmelser skal medvirke til  

 at sikre, at tavshedspligten hos instituttet og den tilsynsførende  

 overholdes, at instituttet opfylder sine forpligtelser i henhold til loven og  

 bekendtgørelser og ikke giver vildledende eller urigtige oplysninger,  

 samt at instituttets ledelse træffer nødvendige  

 foranstaltninger, såfremt der er tab eller fare for tab af  

 væsentlig størrelse.
Høring Lovforslaget har været sendt i høring hos  

 følgende ministerier og organisationer: Danmarks Skibskreditfond,  

 Danmarks Rederiforening, Rederiforeningen af 1895, Rederiforeningen for  

 Mindre Skibe, Bilfærgernes Rederiforening, Skibsværftsforeningen,  

 Skibs- og Bådebyggeriernes Arbejdsgiverforening, Dansk  

 Arbejdsgiverforening, Dansk Industri, CO-industri, Lønmodtagernes  

 Landsorganisation, Finansrådet, Rådet for Dansk Forsikring og  

 Pension, Erhvervsankenævnet, Finansministeriet, Justitsministeriet,  

 Økonomiministeriet og Danmarks Nationalbank.
 Administrative, statsfinansielle og miljømæssige  

 konsekvenser samt økonomiske og administrative konsekvenser for  

 erhvervslivet.
Lovforslaget skønnes ikke at have væsentlige  

 administrative, statsfinansielle eller miljømæssige  

 konsekvenser.
Lovforslaget skønnes heller ikke at have  

 økonomiske og administrative konsekvenser for erhvervslivet.
Forholdet til EU-retten Skibskreditfonden er undtaget fra EUs bank-direktiver, jf.  

 Rådets første direktiv af 12. december 1977 om samordning af  

 lovgivningen om adgang til at optage og udøve virksomhed som  

 kreditinstitut (77/780/EØF).
 EU-retten har ingen indvirkninger på  

 nærværende lovforslag.
Bemærkninger til de enkelte bestemmelser Til § 1 Til nr. 1 Bestemmelsen i § 1, stk. 3, er  

 overflødiggjort ved vedtagelse af § 9, stk. 7 i lov nr. 475  

 af 10. juni 1997 om ændring af lov om forsikringsvirksomhed, lov om  

 banker og sparekasser m.v., realkreditloven, lov om værdipapirhandel  

 m.v., lov om fondsmæglerselskaber, lov om tilsyn med  

 firmapensionskasser, lov om Lønmodtagernes Dyrtidsfond og lov om  

 Arbejdsmarkedets Tillægspension.
Bestemmelsen foreslås derfor  

 ophævet.
 Bestemmelsen i § 2, stk. 2, om stempelfri  

 transporter til et skibsfinansieringsinstitut på skibspantebreve inden  

 2 år fra den oprindelige lovs ikrafttræden foreslås  

 ophævet, da det er en overgangsbestemmelse uden aktuel relevans.
 Til nr. 2  

 Til § 5 a.
Der foreslås indføjet bestemmelser om  

 tavshedspligt for den tilsynsførendes ansatte og eksperter.
Bank- og  

 sparekasselovens §§ 50 b og 50 c, som de foreslås affattet i  

 forslaget til ændring af lov om banker og sparekasser m.v., jf.  

 lovforslag L 6, Folketingssamlingen 1998-99, danner udgangspunkt for  

 forslaget.
I forhold til bank- og sparekasseloven er der foretaget de  

 ændringer, der er nødvendige som følge af, at loven kun  

 omfatter ét institut.
Den foreslåede tavshedspligt er begrundet i, at  

 Finanstilsynet nødvendigvis må have en række fortrolige  

 oplysninger om skibsfinansieringsinstituttets økonomiske forhold og om  

 instituttets kunder.
Tavshedspligten skal således sikre, at fortrolige  

 oplysninger ikke videregives eller kan kræves udleveret fra den  

 tilsynsførende.
Stk. 1-3, stk. 5, nr. 1-9 og 11-15, og  

 stk. 6-10, er identiske med de tilsvarende bestemmelser i forslaget til  

 ændring af bank- og sparekasselovens § 50 b.
For så vidt  

 angår stk. 5, nr. 13, bemærkes, at der i forhold til bank-  

 og sparekasseloven er stillet krav om, at udlevering af oplysninger til  

 myndigheder, der fører tilsyn med kreditinstitutter,  

 forudsætter, at modtagerne har behov herfor til varetagelse af deres  

 opgaver.
Endvidere er stk. 4 og stk. 5, nr. 10, identiske med de  

 tilsvarende bestemmelser i forslaget til bank- og sparekasseloven, dog med  

 den undtagelse, der følger af, at skibsfinansieringsinstituttet ikke  

 kan tvangsopløses ved likvidation.
 Stk. 8 indeholder en adgang til udlevering af fortrolige oplysninger  

 til Folketingets stående udvalg svarende til den tilsvarende regel  

 på pengeinstitutområdet, der af harmoniseringsmæssige  

 årsager tilstræbes gennemført i de øvrige  

 tilsynslove på det finansielle område.
 Følgende bestemmelser i forslaget til ændring  

 af bank- og sparekasselovens § 50 b er ikke medtaget i  

 lovforslaget:
 § 50 b, stk. 5, nr. 11, om videregivelse af fortrolige  

 oplysninger til institutioner, der forvalter indskyder- eller  

 investorgarantiordninger, er udeladt, da skibsfinansieringsinstituttet ikke  

 er omfattet af sådanne ordninger.
§ 50 b, stk. 11, om at Finanstilsynet af egen drift kan  

 underrette de pågældende pengeinstitutter om en skyldners eller  

 kautionists betydelige forpligtelser over for flere pengeinstitutter, er  

 udeladt.
Dette skyldes, at Finanstilsynet er tilsynsmyndighed for  

 skibsfinansierings	instituttet efter erhvervsministerens bestemmelse og  

 ikke som på pengeinstitutområdet efter lovgivningen.
 Til § 5 b.
 Stk. 1 om partsbegrebet er identisk med § 50 c,  

 stk. 1 i forslaget til ændring af bank- og sparekasseloven og  

 indebærer, at instituttet er part i forhold til den  

 tilsynsførende.
Stk. 2 udvider partsbegrebet til også at  

 omfatte instituttets ledelse m.v.
Dette er den eneste af § 50 c´s  

 undtagelser, der er relevant for skibsfinansieringsinstituttet.
 De øvrige undtagelser i bank- og sparekasselovens  

 § 50 c vedrører bestemmelser i bank- og sparekasseloven, der ikke  

 finder anvendelse i denne lov.
 Til § 5 c.
Bestemmelsen, om at den tilsynsførendes  

 afgørelser kan påklages til Erhvervsankenævnet, er  

 identisk med den bestemmelse, der gælder for pengeinstitutter, jf bank-  

 og sparekasselovens § 52 b.
Klageadgangen til Erhvervsankenævnet  

 indebærer, at den administrative klageadgang til Erhvervsministeriet  

 afskæres.
 Til § 5 d.  

 Til stk. 1 og stk. 7-9:
Bank- og sparekasselovens straffebestemmelser i § 54,  

 stk. 1, og § 54, stk. 6-8 danner grundlag for de i stk. 1  

 og stk. 7-9 foreslåede straffebestemmelser.
Forslaget giver  

 hjemmel til at straffe samme type overtrædelser af loven eller  

 bekendtgørelser, udstedt i medfør af loven, som bank- og  

 sparekasseloven giver hjemmel til.
 Bestemmelserne omhandler straf for overtrædelse af  

 visse bestemmelser i denne lov og hjemmel til straf for overtrædelse af  

 bekendtgørelser udstedt i medfør af loven, hjemmel til at  

 straffe instituttet samt en forældelse af strafansvar efter 5  

 år.
Bestemmelsen i bank- og sparekasselovens § 53,  

 stk. 2 om strafansvar for koncernforbundne selskabers undladelse af at  

 opfylde forpligtelser, som påhviler virksomhederne er udeladt, da  

 bestemmelsen er uden praktisk betydning.
Skibskreditfonden har alene et  

 datterselskab, og det er af helt ubetydelig størrelse.
Selskabet har  

 udestående lån på 11 mio. kr. fordelt på 2 skibe, og  

 det har ikke nogen ansatte.
I 1997 havde selskabet ikke ny  

 udlånsaktivitet.
Det er derfor fundet unødvendigt at  

 fastsætte regler om koncernselskabers oplysningspligt.
 Til stk. 2:
Der foreslås indføjet bestemmelser om  

 tavshedspligt m.v. for ledelse og ansatte m.v. i  

 skibsfinansieringsinstituttet i lighed med bankhemmeligheden på  

 pengeinstitutområdet.
Bank- og sparekasselovens § 54, stk. 2,  

 danner udgangspunkt for forslaget.
I modsætning til denne bestemmelse  

 indeholder forslaget ikke regler om videregivelse i koncernforhold, idet  

 dette som anført ovenfor under bemærkningerne til stk. 1 og  

 stk. 7-9 er fundet unødvendigt.
 Til stk. 3 og 4:
 Bestemmelserne giver hjemmel til straf for videregivelse  

 af urigtige eller vildledende oplysninger og er identiske med bestemmelserne  

 i bank- og sparekasselovens § 54, stk. 3-4.
 Til stk. 5:
 Bestemmelsen giver hjemmel til at straffe et medlem af  

 bestyrelse eller direktion for ikke at træffe nødvendige  

 foranstaltninger i tilfælde af tab eller nærliggende fare for tab  

 af væsentlig størrelse og er identisk med bestemmelsen i bank-  

 og sparekasselovens § 54, stk. 5.
 Til stk. 6:
Der er tale om en tvangsbestemmelse, som giver ministeren  

 hjemmel til at pålægge instituttets repræsentantskab,  

 bestyrelse eller direktion bøder, hvis de ikke rettidigt efterkommer  

 deres pligter over for den tilsynsførende.
Muligheden for  

 idømmelse af tvangsbøder tænkes brugt på samme  

 måde, som på bank- og sparekasseområdet.
Til § 2 Det foreslås, at loven træder i kraft den 1.  

 januar 1999. Såfremt den omtalte ændring af bank- og  

 sparekasseloven træder i kraft på et senere tidspunkt  

 foreslås en tilsvarende senere ikrafttræden af  

 nærværende lov.
Bilag Lovforslaget sammenholdt med gældende lov Gældende formulering Ændrede formulering § 1. Handelsministeren bemyndiges til efter forhandling med  

 finansministeren at godkende oprettelsen af et  

 skibsfinansieringsinstitut.
 Stk.2. Instituttets navn og vedtægter skal godkendes af  

 handelsministeren.
 Stk. 3. Uanset bestemmelserne i § 9, stk. 5, i lov om banker, jf.  

 lovbekendtgørelse nr. 169 af 15. juni 1956, kan direktører,  

 vicedirektører og underdirektører i en bank have sæde i  

 instituttets styrelse eller repræsentantskab.
Stk.3 ophæves § 2. Det godkendte finansieringsinstitut kan udstede ustemplede  

 kasseobligationer lydende på navn eller ihændehaver.
Transporter  

 på de af instituttet udstedte obligationer er ligeledes  

 stempelfrie.
 Stk. 2. Transporter til instituttet på skibspantebreve  

 udstedt til sikkerhed for lån, der i forbindelse med fondens etablering  

 endeligt overtages fra en dansk bank, er stempelfri, såfremt  

 transporten finder sted inden 2 år fra lovens ikrafttræden.
Stk. 2 ophæves § 3. De til instituttet af låntagerne udstedte  

 skylderklæringer tjener til sikkerhed for instituttets forpligtelser.  

 Skylderklæringerne skal være udstedt på sådanne  

 vilkår, at ydelserne i henhold til dem gennemsnitligt vil afgive  

 fornøden dækning for instituttets løbende  

 forpligtelser.
§ 4. Handelsministeren udnævner en tilsynsførende ved  

 instituttet.
Denne skal påse, at bestemmelserne i denne lov og i  

 instituttets vedtægter overholdes, og at hensynet til  

 kasseobligationernes sikkerhed tilbørligt iagttages af ledelsen.
 Stk. 2. Instituttets ledelse er pligtig at meddele den  

 tilsynsførende enhver oplysning, som affordres ledelsen angående  

 instituttets forhold.
 § 5. Nærmere regler til gennemførelse af denne lovs  

 bestemmelser kan fastsættes af handelsministeren.
§ 5 a.
Den tilsynsførendes ansatte, herunder personer, der  

 udfører serviceopgaver, som led i den tilsynsførendes drift  

 samt eksperter, der handler på dennes vegne, er under ansvar efter  

 straffelovens §§ 152-152 e forpligtede til at hemmeligholde oplysninger, som  

 de gennem deres virksomhed bliver vidende om.
Dette gælder også  

 efter ansættelses- eller kontraktforholdets ophør.
 Stk. 2. Samtykke fra skibsfinansieringsinstituttet, berettiger ikke  

 den tilsynsførendes ansatte eller eksperter, der handler eller har  

 handlet på dennes vegne, til at videregive fortrolige oplysninger.
 Stk. 3. Bestemmelsen i stk. 1 er ikke til hinder for, at den  

 tilsynsførende af egen drift videregiver fortrolige oplysninger i  

 summarisk eller sammenfattende form, når hverken instituttet eller dets  

 kunder kan identificeres.
 Stk. 4. Fortrolige oplysninger kan videregives under en civil  

 retssag, når instituttet er erklæret konkurs, og såfremt  

 oplysningerne ikke vedrører kundeforhold eller tredjemand, der er  

 eller har været involveret i forsøg på at redde  

 instituttet.
 Stk. 5. Bestemmelsen i stk. 1 er ikke til hinder for, at fortrolige  

 oplysninger videregives til:
1) Fondsrådet, 2) offentlige myndigheder, herunder anklagemyndigheden og politiet, i  

 forbindelse med efterforskning og retsforfølgning af strafbare forhold  

 omfattet af straffeloven eller tilsynslovgivningen, 3) vedkommende minister som led i dennes overordnede tilsyn, 4) administrative myndigheder og domstole, som behandler  

 afgørelser, der er truffet af den tilsynsførende, 5) Folketingets Ombudsmand, 6) en parlamentarisk kommission nedsat af Folketinget, 7) kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a, 8) Folketingets stående udvalg vedrørende instituttets  

 generelle økonomiske forhold som led i den parlamentariske kontrol med  

 forvaltningen, såfremt instituttet er i betalingsstandsning eller under  

 konkurs, når staten yder garanti eller stiller midler til  

 rådighed for afvikling af instituttet, 9) Rigsrevisionen, 10) skifteretten og andre myndigheder, der medvirker ved instituttets  

 konkursbehandling eller lignende procedurer, samt personer, der er ansvarlige  

 for den lovpligtige revision af instituttets regnskaber under  

 forudsætning af, at modtagerne af oplysninger har behov herfor til  

 varetagelse af deres opgaver, 11) Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer, 12) en institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen, 13) myndigheder i andre lande inden for Den Europæiske Union eller  

 lande, som Fællesskabet har indgået aftale med, der har ansvaret  

 for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne og organer, der medvirker  

 ved instituttets konkursbehandling og lignende procedurer under  

 forudsætning af, at modtagerne af oplysninger har behov herfor til  

 varetagelse af deres opgaver, 14) myndigheder i lande uden for Den Europæiske Union eller uden for  

 lande, som Fællesskabet har indgået aftale med, der har ansvaret  

 for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne eller 15) myndigheder og organer, der medvirker ved instituttets  

 konkursbehandling eller lignende procedurer samt personer, der er ansvarlige  

 for den lovpligtige revision af instituttets regnskaber, i lande uden for Den  

 Europæiske Union eller uden for lande, som Fællesskabet har  

 indgået aftale med.
 Stk. 6. Alle, der i henhold til stk. 4 og 5 modtager fortrolige  

 oplysninger fra den tilsynsførende, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som den tilsynsførende  

 modtager, må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet hos den  

 tilsynsførende efter den 16. september 1995.
Stk. 9. Videregivelse efter stk. 5, nr. 14 eller 15 kan alene  

 ske 1.	på baggrund af en international samarbejdsaftale og Stk. 10. Videregivelse efter stk. 5, nr. 14 eller 15 af fortrolige  

 oplysninger, der hidrører fra et andet land inden for Den  

 Europæiske Union, kan alene ske, såfremt de kompetente  

 myndigheder, som har afgivet oplysningerne, har givet deres udtrykkelige  

 tilladelse og må udelukkende benyttes til det formål, som  

 tilladelsen vedrører.
§ 5 b.
Som part i forholdet til den tilsynsførende  

 anses alene instituttet, jf. dog stk. 2.
 Stk. 2. Som part anses i øvrigt et bestyrelsesmedlem, en  

 revisor, en direktør eller andre ledende medarbejdere i instituttet,  

 hvis den tilsynsførendes påtale eller pålæg i  

 medfør af loven eller forskrifter udstedt i medfør af loven er  

 rettet direkte mod den pågældende.
 .
§ 5 c.
Afgørelser truffet af den af vedkommende minister  

 udnævnte tilsynsførende i henhold til loven eller forskrifter  

 udstedt i medfør af loven kan indbringes for Erhvervsankenævnet  

 senest 4 uger efter at afgørelsen er meddelt § 5 d.
Overtrædelse af  

 bestemmelserne i § 1, stk. 2, og § 3, 2. pkt., straffes med bøde eller  

 hæfte for så vidt højere
straf ikke er forskyldt efter straffeloven.
 Stk. 2. Bestyrelsesmedlemmer, medlemmer af repræsentantskab,  

 revisorer og direktører samt øvrige ansatte, som uberettiget  

 videregiver eller udnytter fortrolige oplysninger, som de under  

 udøvelsen af deres hverv har fået kendskab til, straffes med  

 bøde, medmindre højere straf er forskyldt efter  

 straffeloven.
 Stk. 3. Giver personer, der er knyttet til instituttet, urigtige  

 eller vildledende oplysninger om forhold vedrørende instituttet til  

 den tilsynsførende, offentlige myndigheder eller til noget  

 selskabsorgan, straffes den pågældende med bøde eller  

 hæfte, medmindre højere straf er forskyldt efter  

 straffeloven.
 Stk. 4. På samme måde straffes personer, som er knyttet  

 til instituttet, og som forsætligt eller ved grov uagtsomhed giver  

 urigtige eller vildledende oplysninger til offentligheden eller til  

 indehavere af obligationer, udstedt af instituttet, eller  

 påfører eller fremkalder nærliggende fare for, at der  

 påføres instituttet et tab ved dets virksomhed.
 Stk. 5. Undlader et medlem af instituttets bestyrelse eller  

 direktion at træffe nødvendige foranstaltninger i tilfælde  

 af tab eller nærliggende fare for tab af væsentlig  

 størrelse, straffes vedkommende med bøde eller hæfte  

 medmindre højere straf er forskyldt efter straffeloven.
 Stk. 6. Undlader instituttets repræsentantskab, bestyrelse  

 eller  direktion i rette tid at efterkomme de pligter, der efter loven eller  

 bestemmelser fastsat i medfør af loven påhviler dem over for den  

 tilsynsførende, kan vedkommende minister som tvangsmiddel  

 pålægge de pågældende daglige eller ugentlige  

 bøder.
 Stk. 7. I forskrifter, der fastsættes i medfør af  

 loven, kan der fastsættes straf af bøde for overtrædelse  

 af bestemmelser i forskriften.
 Stk. 8. Der kan pålægges instituttet som sådant  

 strafansvar efter reglerne i straffelovens kapitel 5.
 Stk. 9. Forældelsesfristen for strafansvaret er 5  

 år.
 § 6. Denne lov træder i kraft den 15. maj 1961.
