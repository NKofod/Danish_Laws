Betænkning afgivet af Socialudvalget den 25. marts 2004 Betænkning over Forslag til lov om  

 ændring af lov om social service (Ændring i reglerne om udbud og frit valg og revision af  

 reglerne om klageråd) [af socialministeren (Henriette Kjær)] 1. Udvalgsarbejdet Lovforslaget blev fremsat den 21. januar 2004 og var til 1.  

 behandling den 6. februar 2004. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 11. december 2004 dette udkast til  

 udvalget, jf. alm. del  bilag 197. Den 29. januar 2004 sendte  

 socialministeren  

 de indkomne høringssvar samt et notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse uændret  

                                                                         .
 Dansk Folkepartis medlemmer af udvalget støtter de foreslåede  

 ændringer i udbudsreglerne, fordi det kan mindske de administrative udgifter  

 i  

 forbindelse med det frie valg og dermed give mere økonomi til den konkrete  

 pleje.
 Fra flere sider er det blevet påpeget, at den omfangsrige  

 administrative ordning har medført, at der er færre ressourcer til  

 hjemmehjælp  

 til de ældre, og er der noget Dansk Folkeparti ikke ønsker, er det netop det.
Formålet med lovforslagets anden del er at udsætte revisionen af  

 reglerne om klageråd yderligere 1 år.
Det støtter Dansk Folkeparti, fordi det  

 er vigtigt, at de væsentlige informationer, der snart vil være til rådighed,  

 kan inddrages i en revision af lovgivningen.
 Et  

  

 mindretal  

  

 i  

 udvalget (S og RV) vil stemme hverken for eller imod lovforslaget ved 3.  

 behandling.
Socialdemokratiets medlemmer af udvalget finder det afgørende,  

 at kommunerne og de borgere, der har brug for hjemmehjælp, kan tilrettelægge  

 en  

 god og individuel pleje og omsorg.
For Socialdemokratiet er det helt  

 centralt,  

 at tiden bliver brugt hos de ældre, og at der bruges mindst mulig tid på  

 administration.
Denne udvikling mener Socialdemokratiet ikke, at der tages  

 højde for med lovforslaget.
Ældre Sagens undersøgelse af ældrepakken og det frie valg viser,  

 at forbedringerne i hjemmeplejen er udeblevet, og at de ældre efterlyser mere  

 tid til omsorg og pleje.
De 500 mio. kr., der er afsat til ældreområdet, har  

 ikke ført til mere eller bedre hjemmepleje.
Tværtimod oplever borgerne, at  

 tiden bliver brugt til administration og ikke til bedre service.
 Socialdemokratiet er imod, at man ophæver kravet om levering af  

 ydelserne i plejehjem, hvis en kommune ønsker at benytte udbudsmodellen,  

 f.eks.  

 på den personlige pleje.
Socialdemokratiet kan godt acceptere udskydelsen af revision af  

 reglerne om klagerådene.
Dog skal det påpeges, at Socialdemokratiet ønsker  

 klagerådene og ældrerådene opretholdt.
Mange mennesker er engagerede i  

 klagerådene og ældrerådene, og det er et arbejde, der er til stor gavn for de  

 tusindvis af ældre, der bliver repræsenteret af disse råds repræsentanter i  

 samarbejdet med beslutningstagerne i kommunerne.
Socialdemokratiet er optaget af at skabe et reelt frit valg for  

 kommunerne og for den enkelte borger.
Socialdemokratiet ønsker mere tid i  

 hjemmeplejen og ønsker at give borgerne mulighed for tilkøb af ekstra  

 ydelser.  

 Samtidig vil Socialdemokratiet give borgerne mulighed for at vælge  

 leverandører  

 på tværs af kommunegrænserne, så en borger f.eks. kan vælge nabokommunens  

 social- og sundhedshjælpere.
 Et  

  

 andet  


  

 mindretal  

  

 i udvalget (SF og EL)  

 indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget stemmer imod lovforslaget,  

 fordi det er en lappeløsning på den fejlslagne ordning, som regeringen har  

 kaldt frit-valg.
Kommunerne blev tvunget til at skulle udgive et katalog af  

 muligheder, hvor private firmaer kan få lov at annoncere på det offentliges  

 regning.
Efter Enhedslistens mening en tåbelig ordning, især når man tænker  

 på,  

 at ældre, inden lovgivningen blev gennemført, havde mulighed for at vælge en  

 privat leverandør, hvis de ønskede det.
Enhedslisten har et klart mål  

 for den del af ældreomsorgen, som er relateret til hjemmehjælp.
Alle skal  

 have  

 den nødvendige hjemmehjælp.
Kvaliteten skal udvikles, således at  

 hjemmehjælpen  

 bliver bedre og bedre.
Det kan blandt andet gøres ved at sikre, at de ældre  

 og  

 de ansatte sammen kan tilrettelægge det arbejde, der skal udføres   

    

  

 og ikke et minuttyranni, som regeringen,  

 Dansk Folkeparti og Socialdemokratiet har indført.
Der er utrolig mange meget  

 dygtige og meget engagerede hjemmehjælpere, der gerne vil yde så god en  

 indsats  

 som muligt.
Enhedslisten finder, at de burde belønnes med tillid til, at de  

 selv kan træffe nogle beslutninger i samarbejde med dem, der får  

 hjemmehjælpen.
 Tjóðveldisflokkurin,  

 Inuit Ataqatigiit og Siumut var på tidspunktet for betænkningens afgivelse  

 ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 127 1 Høringssvar og høringsnotat, fra socialministeren 2 Tidsplan for udvalgets behandling af lovforslaget 3 Spm. 1 om KLs beregninger i »Kommunal Budgetredegørelse  

 2004« vedrørende kommunernes serviceydelser, til socialministeren.
Bilaget er  

 trukket tilbage og spørgsmålet stillet på alm. del  bilag 407 og  

 besvaret på  

 alm. del  bilag 489.
