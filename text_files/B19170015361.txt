Aabent  

 brev til indbyggerne paa øerne  

  

 St.
Thomas, St.
Croix, og St.
Jan.
 CHRISTIAN DEN TIENDE, AF GUDS NAADE  

 KONGE TIL DANMARK  DE VENDERS OG GOTHERS  HERTUG TIL SLESVIG  

  HOLSTEN   

 STORMARN DITMARSKEN  LAUENBORG OG OLDENBORG.
sender Vore kære og tro  

 Undersaatter  

 på Øerne St.
Thomas.
St.
Croix og St.
Jan Vor Kongelige Hilsen.
I den  

 Forvisning, at Øernes Vel bedst vil kunne fremmes og udvikles ved en  

 Forbindelse med de amerikanske Forenede Stater, har Vi med Rigsdagens  

 Samtykke  

 afsluttet en Konvention angaaende Overdragelse af Øerne til de nævnte Stater  

 med disses Præsident.
Ved udførlige og nøjagtige Bestemmelser, som er  

 blevet  

 optaget i denne Overenskomst, har Vi ladet det være Os magtpaaliggende at  

 tilsikre Eder Beskyttelse i Udøvelsen af Eders Frihed.
Religion, Ejendom og  

 andre private Rettigheder, og skal I desuden efter eget Valg kunne forblive  

 boende på Øerne eller til enhver Tid forlade dem og i begge Tilfælde bevare  

 alle Eders Ejendomsrettigheder og have Ret til at sælge eller raade over  

 saadanne Ejendomme eller Udbytte deraf.
I Tilfælde af, at I forbliver paa  

 Øerne, skal I, indtil anderledes bestemmes, vedblive at nyde alle private  

 Rettigheder, kommunale og religiøse Friheder, som er Eder tilstaaet ved de nu  

 gældende Love, og i Fald de nuværende Love forandres, skal I ikke derved  

 bringes i en ugunstigere Stilling i Henseende til de ovenomtalte Rettigheder  

 og  

 Friheder, end I nu nyder.
De af Eder, som forbliver paa Øerne, har Ret til at  

 bevare Eders Statsborgerforhold til Danmark, ved, inden et Aar fra Dagen for  

 Udvekslingen af denne Konventions Ratifikationer den 17. Januar 1917, til en  

 »Court af Record« at afgive en Erklæring om, at I ønsker at bevare saadant  

 Statsborgerforhold: for Børn under 18 Aar kan den nævnte Erklæring afgives af  

 Forældre eller Værge.
Saadant Valg af dansk Statsborgerforhold skal dog ikke  

 efter Udløbet af ovennævnte Frist af et Aar være til Hinder for, at I giver  

 Afkald paa det saaledes bevarede Statsborgerforhold til Danmark og vælger at  

 træde i statsborgerligt Forhold til de Forenede Stater og optages i disses  

 Nationalitet paa de Betingelser, som overensstemmende med de Forenede Staters  

 Love maatte blive foreskrevne for andre Beboere af Øerne.
Idet Vi tager  

 Afsked  

 med Eder, udtaler Vi Haabet om, at I i Kærlighed vil bevare Mindet om de  

 Aarhundreder, i hvilke Øerne har staaet i Forbindelse med Danmark som  

 Moderland, og bringer Vi Eder Vor Kongelige Tak for den Loyalitet og  

 Hengivenhed, I har vist Os og Moderlandets Befolkning, og Vi udtaler Vore  

 varmeste Ønsker om en lykkelig og frugtbringende Fremtid for Eder alle og de  

 af  

 Eder beboede Øer.
Befalende Eder Gud nu og i Fremtiden! Givet på Amalienborg, den 9. marts  

 1917 Under Vor Kongelige Hånd og Segl CHRISTIAN R.(L.S.) /Zahle d.
 Protocol.
 The  

 undersigned the Envoy Extraordinary and Minister Plenipotentiary of Denmark  

 at  

 Washington and the Secretary of State of the United States of America having  

 this day met for the purpose of consummating, in pursuance of Article V of  

 the  

 Convention concluded between Denmark and the United States on August 4, 1916,  

 the purchase by the United States of the Danish West Indian Islands, the  

 undersigned Secretary of State of the United States has handed to the  

 undersigned Envoy Extraordinary and Minister Plenipotentiary of Denmark a  

 warrant on the Treasury of the United States, numbered 13,223, and dated  

 March  

 31, 1917, for $ 25,000,000, United States gold, in full consideration of the  

 cession made in the said Convention by the Government of Denmark to the  

 Government of the United States.
 IN  

 WITNESS WHEREOF they have signed the present Protocol.
 DONE at  

 Washington  

 this thirty-first day of March,  

 1917.
C.
Brun (L.S.) Robert Lansing (L.S.) Protokol oprettet i Anledning af Overdragelse af de  

 dansk-vestindiske Øer til de amerikanske Forenede Stater i Overensstemmelse  

 med  

 Art. 4 i Konventionen af 4. August 1916.
Aar 1917 den 31. Marts er følgende Protokol bleven oprettet mellem  

 Guvernør, Kommandør Henri Konow, Kommandør af Dannebrog og Dannebrogsmand, og  

 Commander Edwin T.
Pollock af den amerikanske Marine, der, efter at have forevist deres respektive Fuldmagter, der  

 befandtes i god og behørig Form, har foretaget den i Art. 4 i Konventionen af  

 4 August 1916 nævnte formelle Overleveringsakt.
Kommandør H.
Konow overleverede paa den danske Regerings Vegne det  

 ved Konventionen til de amerikanske Forenede Stater overdragne Territorium,  

 Højhedsret,  

 Ejendomsret og Appertinentier til Commander Edwin T.
Pollock, der paa de  

 Forenede Staters Regerings Vegne modtog samme.
 Der oprettedes en Fortegnelse over de Løsøregenstande, der ifølge  

 Konventionens Bestemmelser forbliver den danske Regerings Ejendom, hvilken  

 Fortegnelse vedføjes nærværende Protokol som en integrerende Bestanddel af  

 samme.
Sket i dansk og engelsk Udfærdigelse, i St.
Thomas den 31. Marts  

 1917.
Henrik Konow Kommandør Guvernør  

 ad interim for Dansk Vestindien.
Edwin T.
Pollock Commander U.S.
Navy Accredited Agent of the  

 United States of America.
 Det bemærkes, at den ovennævnte Fortegnelse er i 3 Dele,  

 nemlig:
 1.  

 	  

 Vaaben og  

 Militærbeholdninger ved det vestindiske Gendarmerikorps.
2.  

 	  

 Inventarierne i  

 Guvernementshuset paa St.
Thomas og 3.  

 	  

 Inventarierne i  

 Guvernementshuset paa St.
Croix, hvilke hver især paategnedes af  

 de Befuldmægtigede.
Ligeledes bemærkes det, at de i Konventionens Art. 1  

 anmeldte offentlige Arkiver, Protokoller, Papirer eller Dokumenter ville  

 blive  

 overleverede efterhaanden, dog med Undtagelse af Guvernementets fortrolige  

 Arkiv, der forbliver i den danske Befuldmægtigedes Værge.
