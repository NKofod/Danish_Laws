(producentsammenslutninger og  

 pakkevirksomheder mv.) I henhold til § 3, stk. 3, § 6, stk. 1 og §7, stk. 2, i  

 landbrugsministeriets bekendtgørelse nr. 71 af 10. marts 1982 (* 1) om  

 kvalitetskontrol og afgift ved salg af kartofler fastsætter statens  

 plantetilyn, i det følgende kaldt tilsynet, ved disse regler bestemmelser for  

 særligt registrerede sorterevirksomheders registrering og drift.
Definition § 1. En virksomheds tilladelse til omsætning og behandling af  

 spisekartofler fastlægges ved registreringen, jf. § 4, stk. 1-3.
Registrering § 2. Virksomheden må ikke tages i brug, før tilsynet skriftligt har  

 godkendt virksomheden og meddelt driftsbetingelser samt registreringsnummer.  

 Ansøgningsskemaer kan rekvireres fra statens plantetilsyn, Gersonsvej 13,  

 2900 Hellerup, eller fra et af tilsynets distriktskontorer.
Det udfyldte  

 ansøgningsskema indsendes til et af tilsynets distriktskontorer eller til  

 hovedkontoret.
Stk. 2. Ansøgningen skal angive en bestemt person, der i henhold til  

 registreringen er ansvarlig for overholdelse af bestemmelserne fastsat af  

 landbrugsministeriet eller tilsynet vedrørende omsætning af spisekartofler,  

 og som alene er underskriftsberettiget på tilsynets formularer mv.
Denne  

 person kan kun være ejeren/forpagteren af virksomheden eller dennes daglige,  

 ansvarlige leder.
Stk. 3. Registreringen omfatter de af tilsynet godkendte lokaler med  

 inventar mv., samt ejer- og ansvarsforhold som anført ved meddelelse om  

 registrering.
Såfremt der sker ændringer af disse forhold, eller  

 virksomhedens drift ophører, skal dette omgående meddeles tilsynet.
Indretning § 3. Virksomheden skal råde over lokaler, er er velisolerede og  

 tilstrækkelige til udøvelse af en virksomhed af den ansøgte art.
 Stk. 2. Der skal på virksomheden findes de nødvendige installationer og  

 maskiner, herunder justeret vægt.
 Stk. 3. Til brug for partikontrollen skal der findes et kontrolbord med  

 kraftig belysning.
 Stk. 4. Til brug for virksomhedens ansatte og tilsynets kontrollører skal  

 der i virksomheden findes håndvask med varmt vand, sæbe, børste og håndklæde.
Drift Registrerede producentsammenslutninger § 4. Sortering og klargøring af spisekartofler må foretages af  

 producentsammenslutningens avlerkreds, når disse har leveringsforpligtelse  

 for hele avlen af spisekartofler, og når kartoflerne leveres direkte til de  

 ved registreringen godkendte lokaler.
Stk. 2. Sammenslutningen skal hvert år inden 15. august meddele tilsynet  

 navn og adresse på kartoffelavlere, der leverer spisekartofler til  

 virksomheden fra 1. september og sæsonen ud.
Sammenslutningen har ansvaret  

 for, at kartoflerne opfylder kvalitetsbestemmelserne og er mærket efter  

 reglerne herunder med det registreringsnummer, der er meddelt  

 sammenslutningen.
Registrerede pakkevirksomheder § 5. En registreret pakkevirksomhed må foretage ompakning og salg af  

 spisekartofler, når disse er modtaget fra en anden registreret virksomhed og  

 opfylder kvalitetsbestemmelserne samt er mærket efter reglerne.  

 Pakkevirksomheden skal mærke de ompakkede kartofler med det virksomheden  

 meddelte registreringsnummer.
Stk. 2. Ved godkendelse af en virksomheds lokaler og installationer kan  

 tilsynet skriftligt meddele særlige bestemmelser for virksomhedens drift.
Fx  

 kan der gives tidsbegrænset tilladelse til omsortering af sorterede  

 kartofler.
Fælles bestemmelser § 6. Virksomheden skal føre et omsætningsregnskab, der til enhver ti d skal være ajourført og oplyse mængden af omsatte kartofler, samt navn og  

 adresse på leverandøren af kartoflerne, og ved salg til grossist eller  

 detaillist oplyses modtagerens navn og adresse.
Endvidere angives datoen for  

 bevægelserne.
 Stk. 2. Omsætningsregnskabet skal opbevares i 2 år og konstant være  

 tilgængeligt for tilsynet.
§ 7. Alle kartoffelpartier på virksomheden skal være mærket efter  

 gældende bestemmelser i bilag 2 til landbrugsministeriets bekendtgørelse nr.  

 71 af 10. marts 1982.(* 1) § 8. Lokaler, installationer og maskiner skal holdes tørre og rene o g være vedligeholdt på en måde, der svarer til niveauet ved tilsynets  

 registrering af virksomheden.
 Stk. 2. Tilsynet kan meddele nærmere regler for rengøring og desinfektion  

 mv.
Partikontrol § 9. Tilsynet fører kontrol med, at kvalitets- og mærkningsbestemmelserne  

 i bilag 1 og 2 til landbrugsministeriets bekendtgørelse nr. 71 af 10. marts  

 1982 (* 1) overholdes.
Stk. 2. Tilsynet er berettiget til vederlagsfrit imod kvittering at  

 udtage prøver af kartoffelpartierne i det omfang, kontrollen gør det  

 nødvendigt.
Det påhviler virksomheden at give tilsynet fornødne oplysninger  

 om de kartoffelpartier, der er omfattet af kontrollen, samt yde bistand til  

 kontrollens gennemførelse.
 Stk. 3. Den i henhold til registreringen ansvarlige person har ansvaret  

 for, at givne oplysninger er rigtige, samt at eksisterende regler er fulgt,  

 herunder at kartoflerne opfylder gældende kvalitets- og  

 mærkningsbestemmelser.
Kontrol § 10. Tilsynet fører kontrol med, at bestemmelserne i disse regler  

 overholdes.
 Stk. 2. Tilsynet kan pålægge virksomheden at rette fejl og mangler ved  

 virksomhedens indretning og drift.
Klage § 11. Tilsynets afgørelser i henhold til disse regler kan påklages  

 landbrugsministeriet.
Ikrafttræden § 12. Reglerne træder i kraft den 1. juni 1983.
