 Cirkulære til samtlige politimestre  

 angående kontrol ved indkrævning af bøder m.m.
 Da justitsministeriet har fundet det påkrævet,  

 at der gennemføres yderligere kontrolforanstaltninger  

 vedrørende politimesterembedernes indkrævning af bøder og  

 konfiskationsbeløb, skal man efter forhandling med 3. hovedrevisorat  

 og foreningen af politimestre i Danmark anmode om, at følgende  

 må blive iagttaget:
Ved de af justitsministeriets kasseinspektør  

 foretagne regelmæssige kasseeftersyn vil der af kasseinspektøren  

 blive udpeget et antal bøder og konfiskationsbeløb, med hensyn  

 til hvilke sådan nærmere kontrol skal finde sted.
Under  

 eftersynet udarbejdes der af politikontoret en fortegnelse over disse  

 bøder m.m. med angivelse af nummer, navn og restancens  

 størrelse, hvorhos en genpart af fortegnelsen inden eftersynets  

 afslutning afleveres til kasseinspektøren.
Kontrollen  

 gennemføres ved, at politimesteren foranlediger, at der - uden  

 medvirken af nogen med bøde- og konfiskationsindkrævningen eller  

 førelsen af bødejournalen beskæftiget - med anvendelse af  

 en blanket som den vedlagte til hver enkelt af de på fortegnelsen  

 opførte rettes forespørgsel om, hvorvidt ha kan anerkende  

 størrelsen af den bøde - eller konfiskationsrestance, som  

 embedets bøger udviser, heri indbefattet, hvad der måtte  

 være indbetalt til politistationer, kontorafdelinger eller  

 landpolitibetjente, og som endnu ikke er afregnet til hovedkontoret.
For så vidt de udpegede bøder eller  

 konfiskationsbeløb er sendt til afkrævning i en anden  

 politikreds, rettes der ved anvendelsen af den ligeledes vedlagte blanket til  

 politimesteren i denne politikreds anmodning om at udsende tilsvarende  

 forespørgsel om restancens størrelse, hvilken  

 forespørgsel ligeledes må udsendes uden medvirken af nogen, der  

 er beskæftiget med inddrivelsen.
Den modtagne besvarelse tilbagesendes  

 til politimesteren i den politikreds, hvor bøden m.v. er idømt  

 eller vedtaget.
Når besvarelserne, der indsendes i en  

 forespørgslen vedlagt frankeret kuvert, på hvilken  

 politimesteren med dennes private adresse anføres som adressat, er  

 modtaget, af konfereres de af politimesteren med den under kasseeftersynet  

 udarbejdede fortegnelse, og mulige uoverensstemmelser søges opklaret,  

 eventuelt ved optagelse af rapport.
Restanter, som har undladt at svare,  

 må tilsiges til politimesteren at afgive de ønskede oplysninger  

 eller eventuelt afhøres til rapport.
Politimesteren, som i det hele  

 personlig må deltage i gennemførelsen af denne kontrol, sender  

 derefter fortegnelsen til kasseinspektøren med fortegnelsen eller med  

 oplysning om sammenhængen med eventuelle afvigelser.
Et antal eksemplarer af de omhandlede blanketter  

 vedlægges.
Yderligere eksemplarer vil kunne rekvireres hos firmaet Olaf  

 O.
Barfod og Co A/S, Gyldenløvesgade 10, København K.
Justitsministeriet, den 20. juli  

 1949 Eivind Larsen.
/N.
Schaumburg-Christensen.
