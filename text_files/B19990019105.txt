Bekendtgørelse om tilskud til  

 dyrevelfærdsinvesteringer i forbindelse med gennemførelse af  

 forbedringsplaner for jordbrugsbedrifter I medfør af § 1, stk. 1 og 3, §§ 10 - 12, § 13,  

 stk. 1, § 15, stk. 1, § 16, stk. 1, § 17,  

 stk. 1 og 4, § 18, stk. 1, § 20 og § 24,  

 stk. 3, i lov om støtte til jordbrugets strukturudvikling og til  

 økologisk produktion inden for jordbrug og fiskeri m.v., jf.  

 lovbekendtgørelse nr. 192 af 26. marts 1999, fastsættes:
Kapitel 1 Ansøgerkreds § 1. Tilskud kan inden for den på  

 finansloven for 1999 afsatte ramme efter ansøgning ydes til  

 ejere eller forpagtere, der 1)	foretager dyrevelfærdsinvesteringer, jf. lov nr. 404 af 26.  

 juni 1998 om indendørs hold af drægtige søer og gylte, i  

 forbindelse med gennemførelse af en forbedringsplan på  

 jordbrugsbedriften, eller 2)	foretager dyrevelfærdsinvesteringer i kvægstalde, jf.  

 bilag 2.2, kapitel 1, pkt.1.1, dog undtaget pkt. 1.1.3, og pkt. 1.2, i  

 bekendtgørelse nr. 23 af 15. januar 1998 om  

 kvalitetsmærkningsordning for fødevarer, i forbindelse med  

 gennemførelse af en forbedringsplan på  

 jordbrugsbedriften.
 Stk. 2. Meddelelse af tilsagn om tilskud sker på  

 grundlag af datoen for modtagelse af ansøgningen i  

 Strukturdirektoratet, således at tidligere modtagne ansøgninger  

 går forud for senere.
Kapitel 2 Administration Ansøgning § 2. Ansøgning om tilskud med  

 tilhørende forbedringsplan, jf. § 7, skal udfærdiges  

 på et særligt ansøgningsskema med bistand af en  

 særligt sagkyndig, jf. § 29. Ansøgningen skal attesteres af  

 den særligt sagkyndige.
Ansøgningsskemaer fås hos  

 Strukturdirektoratet og de særligt sagkyndige.
 Stk. 2. Ansøgningen skal indgives til  

 Strukturdirektoratet, og en kopi af ansøgningen skal samtidig sendes  

 til jordbrugskommissionen for det amt, hvor jordbrugsbedriften ligger.
 Stk. 3. Ansøgning om tilskud skal være modtaget i  

 Strukturdirektoratet senest den 30. juni 1999.
 Stk. 4. Der kan kun indgives én ansøgning pr.  

 jordbrugsbedrift.
 Stk. 5. Strukturdirektoratet og jordbrugskommissionerne  

 forestår den kontrol, der er nævnt i lovens § 18,  

 stk. 2-4, jf. lovens § 1.
Igangsætningstilladelse, tilsagn og regnskab § 3. Strukturdirektoratet kvitterer for  

 ansøgningens modtagelse og kan i den forbindelse give  

 tilladelse til at påbegynde investeringerne  

 (igangsætningstilladelse).
 § 4. Hvis betingelserne for tilskud er opfyldt,  

 meddeler Strukturdirektoratet tilsagn om tilskud  

 (forhåndstilsagn).
 Stk. 2. Det er en betingelse for, at der kan meddeles  

 forhåndstilsagn, at gennemførelse af forbedringsplanens  

 investeringer ikke er påbegyndt, inden der er givet  

 igangsætningstilladelse, jf. § 3.
 Stk. 3. Forhåndstilsagnet bortfalder, hvis der er  

 forløbet mere end 6 måneder fra det tidspunkt, hvor  

 forbedringsplanen skulle være afsluttet, uden at der er indsendt  

 indberetning efter § 5 eller bevilget forlængelse af fristen for  

 planens afslutning.
§ 5. Når de investeringer, der er forudsat i  

 forbedringsplanen, er gennemført, skal der indsendes en indberetning  

 til jordbrugskommissionen sammen med nøjagtig dokumentation for og  

 specifikation af de afholdte udgifter og en redegørelse for  

 finansieringen af investeringerne.
Jordbrugskommissionen foretager derefter  

 afsyning og afgiver indstilling til Strukturdirektoratet, der afgør,  

 om der kan udbetales tilskud (endeligt tilsagn).
 Stk. 2. Indberetning om gennemførte investeringer skal  

 udfærdiges på blanketter, der fås hos Strukturdirektoratet  

 og de særligt sagkyndige.
§ 6. Når forbedringsplanen er afsluttet,  

 indsendes en regnskabsindberetning, jf. § 12, stk. 2, til  

 Strukturdirektoratet for det første regnskabsår efter  

 forbedringsplanens afslutning.
Regnskabsindberetningen skal indsendes inden 6  

 måneder efter regnskabsårets afslutning.
Kapitel 3 Forbedringsplan § 7. Ansøger skal gennemføre en  

 forbedringsplan for jordbrugsbedriften.
 Stk. 2. Forbedringsplanen skal indeholde en beskrivelse af  

 følgende:
 1)	Jordbrugsbedriftens forhold på ansøgningstidspunktet,  

 herunder indkomstforhold og bedriftens arbejdskraftbehov, jf.  

 §§ 13-15.
 2)	De forhold på jordbrugsbedriften, der tilstræbes  

 opnået ved planens afslutning, jf. §§ 13-15.
 3)	De foranstaltninger og de investeringer, der påtænkes  

 foretaget inden planens afslutning.
 Stk. 3. Tilskudsberettigede investeringer i forbedringsplanen  

 skal være påbegyndt inden den 30. juni 2000.
 Stk. 4. Forbedringsplanen skal være afsluttet inden et  

 fastsat tidspunkt i planen, dog senest ved udgangen af år 2002.
 Stk. 5. Hvis ansøger kun foretager investeringerne,  

 mens driften af jordbrugsbedriften er overladt til en forpagter, skal  

 forpagteren opfylde betingelserne i stk. 1, og i §§ 9, 10 og  

 12.
Kapitel 4 Jordbrugsbedrift § 8. Ved en jordbrugsbedrift forstås i denne  

 bekendtgørelse en bedrift, der anvendes til landbrug.  

 Jordbrugsbedriften skal omfatte mindst én ejendom, der er undergivet  

 landbrugspligt efter reglerne i lov om landbrugsejendomme.
 Stk. 2. Hvis jordbrugsbedriften omfatter en eller flere  

 ejendomme eller arealer, som den, der driver bedriften, har i forpagtning,  

 skal der foreligge fornøden sikkerhed for, at de  

 pågældende ejendomme eller arealer kan drives af forpagteren i  

 mindst 12 år fra ansøgningens indgivelse.
Kapitel 5 Betingelser for tilskud Uddannelseskrav § 9. Ansøger skal have gennemført en  

 af følgende uddannelser:
1)	Driftslederuddannelsen (Grønt bevis), jf.  

 Undervisningsministeriets bekendtgørelse om landbrugets  

 overbygningsuddannelser, eller 2)	landmandsuddannelsen (det grønne bevis), som den var fastlagt  

 af De danske Landboforeninger og Dansk Familielandbrug/  

 Husmandsforeningerne.
 Stk. 2. For personer, der er født før 1958, er  

 kravet til faglig uddannelse endvidere opfyldt, hvis de efter den  

 særligt sagkyndiges skøn er i besiddelse af tilstrækkelige  

 faglige kvalifikationer til gennemførelse af forbedringsplanen,  

 herunder har gennemgået en praktisk og/eller teoretisk uddannelse inden  

 for landbrug i en periode af mindst 4 år inden for de seneste 10  

 år.
 Stk. 3. Uddannelseskravet anses endvidere for opfyldt, hvis  

 den pågældende dokumenterer at have gennemgået en  

 uddannelse, der svarer til kravene i stk. 1 eller stk. 2, i et af  

 Det Europæiske Økonomiske Samarbejdsområdes øvrige  

 medlemslande.
 Stk. 4. Strukturdirektoratet kan gøre undtagelse fra  

 bestemmelserne i stk. 1-3.
Jordbrug som hovederhverv § 10. Ansøger skal have jordbrug som  

 hovederhverv.
Stk. 2. Kravet om jordbrug som hovederhverv anses for opfyldt,  

 hvis ansøger 1)	anvender mere end halvdelen af sin arbejdstid i bedriften, og 2)	opnår mindst halvdelen af sin samlede indkomst fra  

 bedriften.
 Stk. 3. Drives jordbrugsbedriften af flere personer, er det en  

 betingelse, for at der kan ydes tilskud, at alle personer opfylder  

 betingelserne i § 9, og i stk. 1. Dette gælder også,  

 hvis bedriften drives af et personligt ansvarligt interessentskab.
 Stk. 3. Strukturdirektoratet fastsætter nærmere  

 retningslinier om hovederhvervskravet.
Økonomisk behov § 11. Ansøger skal godtgøre et  

 økonomisk behov for støtte til at gennemføre  

 investeringerne.
Stk. 2. Kravet om et økonomisk behov anses for  

 godtgjort, hvis følgende opgørelse udgør et negativt  

 tal.
Fra summen af 1)	50 pct. af handelsværdien af ansøgers jordbrugsbedrift  

 og 2)	100 pct. af ansøgers andre aktiver trækkes summen af 1)	ansøgers gæld, 2)	200.000 kr. pr. heltidsbeskæftiget ved forbedringsplanens  

 afslutning og 3)	en driftskapital, svarende til 20 pct. af jordbrugsbedriftens  

 bruttoudbytte ved forbedringsplanens afslutning.
 Stk. 3. Hvis opgørelsen efter stk. 2 udgør  

 et positivt tal, nedsættes det beløb, hvoraf tilskud kan  

 beregnes, i overensstemmelse med § 20, stk. 3.
 Stk. 4. Hvis driften af jordbrugsbedriften, jf. § 7,  

 stk. 5, er overladt til en forpagter, opgøres godtgørelsen  

 af et økonomisk behov efter retningslinier fastsat af  

 Strukturdirektoratet.
Regnskabsføring § 12. Ansøger skal fra forbedringsplanens  

 iværksættelse og i hele tilskudsperioden føre regnskab for  

 jordbrugsbedriften.
Stk. 2. Regnskabsføringen skal ske i overensstemmelse  

 med Strukturdirektoratets anvisninger, således at der årligt  

 udarbejdes et driftsregnskab med status og beregnes driftsresultat i  

 overensstemmelse med de definitioner, der er fastlagt af Statens Jordbrugs-  

 og Fiskeriøkonomiske Institut.
Regnskabsindberetningerne skal tillige  

 indeholde oplysning om antallet af arbejdsenheder ved jordbrugsbedriften, jf.  

 § 16, og om arbejdsindkomsten pr. arbejdsenhed.
Når  

 forbedringsplanen er afsluttet, skal regnskabsindberetningen, ledsaget af den  

 særligt sagkyndiges bemærkninger, indsendes til  

 Strukturdirektoratet til godkendelse.
Endvidere skal regnskabsindberetningen  

 i regnskabsperioden, jf. stk. 1, indsendes, når  

 Strukturdirektoratet kræver det.
 Stk. 3. Regnskabsindberetningen skal afgives på  

 blanketter, der fås hos Strukturdirektoratet og hos de særligt  

 sagkyndige.
Arbejdsindkomst § 13. Det er en betingelse for tilskud,  

 at 1)	jordbrugsbedriften på ansøgningstidspunktet giver en  

 arbejdsindkomst pr. heltidsbeskæftiget, der beregnet efter reglerne i  

 § 16 er lavere end referenceindkomsten, jf. stk. 3, for  

 ansøgningsåret, 2)	at gennemførelse af forbedringsplanen vil medføre en  

 forbedring af arbejdsindkomsten pr. heltidsbeskæftiget beregnet efter  

 reglerne i § 16, og 3)	at bedriften ved planens afslutning vil give en arbejdsindkomst pr.  

 heltidsbeskæftiget på mindst 50 pct. og højst 120 pct. af  

 referenceindkomsten.
 Stk. 2. Ved bedømmelse af om betingelserne i  

 stk. 1 er opfyldt, skal bedriftens samlede arbejdskraftbehov  

 lægges til grund, uanset om arbejdskraftbehovet kan dækkes af  

 driftslederens eget arbejde, eller der yderligere kræves fast eller  

 løs arbejdskraft.
 Stk. 3. Strukturdirektoratet beregner referenceindkomsten.  

 Referenceindkomsten er årsindkomsten for fuldt beskæftigede  

 arbejdstagere.
 § 14. Ved arbejdsindkomsten fra jordbrugsbedriften  

 forstås driftsoverskuddet (udbytte af gældfri ejendom) med  

 tillæg af afholdte lønudgifter og med fradrag af forrentning,  

 jf. stk. 3 og 4.
Stk. 2. Arbejdsindkomsten fra jordbrugsbedriften angives  

 på grundlag af driftsoverskuddet fra 1)	egentlig jordbrugsvirksomhed på bedriften, 2)	forarbejdning på bedriften af jordbrugsprodukter fra  

 bedriftens produktion, 3)	salg fra bedriften af jordbrugsprodukter forarbejdet på  

 bedriften, 4)	fremstilling af kunsthåndværk på bedriften, og  

 salg fra bedriften af dette håndværk, 5)	reparation af jordbrugsmateriel på bedriften, 6)	landboturisme på bedriften, 7)	skovbrugsvirksomhed, og 8)	eventuelt tilskud til miljøvenlige jordbrugsforanstaltninger,  

 jf. lovens kapitel 2.
Stk. 3. Ved angivelse af arbejdsindkomsten på  

 ansøgningstidspunktet skal der gives oplysning om det driftsoverskud,  

 som bedriften realistisk antages at kunne give efter sin karakter under  

 normale produktions- og afsætningsforhold.
Oplysning om  

 driftsoverskuddet skal gives på grundlag af det senest foreliggende  

 materiale, herunder det senest foreliggende driftsregnskab med korrektion for  

 unormale forhold.
Forrentningen fastsættes til de faktisk betalte  

 renter af fremmedkapitalen, eventuel forpagtningsafgift, samt 3,5 pct. p.a.  

 af egenkapitalen.
Egenkapitalen er handelsværdien af alle  

 jordbrugsaktiver med fradrag af fremmedkapitalen.
Stk. 4. Ved angivelse af arbejdsindkomsten ved  

 forbedringsplanens afslutning skal det driftsoverskud anslås, som  

 bedriften efter de foretagne investeringer realistisk må antages at  

 kunne give under normale produktions- og afsætningsforhold.
Der regnes  

 med samme prisniveau, som anvendes ved angivelse af driftsoverskuddet  

 på ansøgningstidspunktet.
Forrentningen beregnes ligesom ved  

 beregning af arbejdsindkomsten på ansøgningstidspunktet, jf.  

 stk. 3. Egenkapitalen beregnes som den egenkapital, der er nævnt i  

 stk. 3, med tillæg af planlagte investeringer og med fradrag af  

 nye lån til investeringerne.
 § 15. Arbejdskraftbehovet på  

 ansøgningstidspunktet anslås til det behov for arbejdskraft  

 (udtrykt i timer), som jordbrugsbedriften realistisk skønnes at have  

 på nævnte tidspunkt.
 Stk. 2. Arbejdskraftbehovet ved forbedringsplanens afslutning  

 anslås til det behov for arbejdskraft (udtrykt i timer), som  

 jordbrugsbedriften realistisk antages at have efter de planlagte  

 investeringers gennemførelse.
 Stk. 3. Ved afslutningen af forbedringsplanen skal  

 arbejdskraftbehovet mindst udgøre 900 timer, dog mindst 1.400 timer,  

 hvis ansøger tidligere har fået tilskud efter  

 bekendtgørelse om støtte til forbedring af strukturen og  

 effektiviteten i jordbruget (Forbedringsordningen).
 § 16. Arbejdsindkomsten pr.  

 heltidsbeskæftiget på ansøgningstidspunktet og ved  

 forbedringsplanens afslutning beregnes således:
 1)	Det beregnes, hvor mange arbejdsenheder (heltidsbeskæftigede  

 personer a` 1800 timer), der kræves for at dække det i § 15  

 nævnte arbejdskraftbehov.
 2)	Det derved fremkomne tal (udtrykt med 2 decimaler) divideres op i  

 arbejdsindkomsten fra jordbrugsbedriften.
Driftsfællesskaber § 17. Hvis ansøgers jordbrugsbedrift  

 indgår i et driftsfællesskab mellem jordbrugsbedrifter, kan  

 indkomst, arbejdstid m.v. fra driftsfællesskabet svarende til  

 ansøgers andel af driftsfællesskabet indgå i  

 opgørelsen af, om betingelserne for tilskud er opfyldt.
På  

 tilsvarende måde kan investeringer, der foretages i  

 driftsfællesskabet, medregnes forholdsmæssigt i ansøgers  

 forbedringsplan.
 Stk. 2. Det er en betingelse, at driftsfællesskabet er  

 organiseret som et personligt ansvarligt interessentskab bestående af  

 fysiske personer, og dets eneste formål skal være  

 landbrugsdrift.
Kapitel 6 Tilskudsberettigede investeringer § 18. Tilskud kan ydes til forbedringsplanens  

 investeringer i 1)	staldbygninger til jordbrugsbedriftens eksisterende hold af  

 drægtige søer og gylte samt til investeringer i installationer  

 og inventar i disse bygninger med henblik på at opfylde kravene i  

 kapitel 2 i lov nr. 404 af 26. juni 1998 om indendørs hold af  

 drægtige søer og gylte, og 2)	staldbygninger til jordbrugsbedriftens eksisterende hold af  

 kvæg samt til investeringer i installationer og inventar i disse  

 bygninger med henblik på at opfylde kravene i bilag 2.2, kapitel 1,  

 pkt. 1.1, dog undtaget pkt. 1.1.3, og pkt. 1.2, i bekendtgørelse nr.  

 23 af 15. januar 1998 om kvalitetsmærkningsordning for  

 fødevarer.
Stk. 2. Det er en betingelse for ydelse af tilskud til de i  

 stk. 1, nr. 1, nævnte investeringer, at de i nævnte stykke  

 omhandlede krav ved forbedringsplanens afslutning er opfyldt for hele  

 jordbrugsbedriftens hold af drægtige søer og gylte.
Det er en  

 betingelse for ydelse af tilskud til de i stk. 1, nr. 2, nævnte  

 investeringer, at de i nævnte stykke omhandlede krav ved  

 forbedringsplanens afslutning er opfyldt for hele jordbrugsbedriftens hold af  

 kvæg.
Stk. 3. Det er en betingelse for ydelse af tilskud, at de  

 investeringer, hvortil der ydes tilskud, jf. stk. 1, nr. 1, ikke  

 medfører en udvidelse af produktionskapaciteten i bedriftens  

 svinesektor.
Det er en betingelse for ydelse af tilskud, at de investeringer,  

 hvortil der ydes tilskud, jf. stk. 1, nr. 2, ikke medfører en  

 udvidelse af produktionskapaciteten i bedriftens kvægsektor.
 Stk. 4. Ydelse af tilskud, jf. stk. 1, nr. 1, er desuden  

 betinget af, at mindst 35 pct. af det foder, som jordbrugsbedriftens samlede  

 svinehold forbruger, ved forbedringsplanens afslutning kan avles på  

 bedriften.
Stk. 5. Omfatter forbedringsplanen investeringer inden for  

 malkekvægsektoren, er ydelse af tilskud, jf. stk. 1, nr. 2,  

 endvidere betinget af, at det dokumenteres, at der foreligger en basisandel,  

 der muliggør den produktion og indtjening, der er forudsat i planen,  

 jf.
Fødevareministeriets bekendtgørelse om tillægsafgift  

 for mælk og mejeriprodukter.
 § 19. Tilskud kan ydes til udgifter til fysiske  

 investeringer, til arkitekt- og ingeniørhonorar og til udgifter ved  

 den særligt sagkyndiges bistand ved udfærdigelse af  

 ansøgningen m.v.
 Stk. 2. Tilskud kan ikke ydes til køb af brugt udstyr  

 og materiel eller til eget arbejde.
 Stk. 3. Tilskud kan kun ydes til investeringer, der er  

 forudsat i forbedringsplanen.
 Stk. 4. Ændringer af planens investeringer kan kun ske,  

 hvis investeringerne er til samme formål, eller hvis investeringerne  

 ændres i forbindelse med en ændring af produktionen som  

 følge af særlige forhold, som f.eks. sygdom, brand og  

 lignende.
 Stk. 5. De i stk. 4 nævnte ændringer må  

 ikke være påbegyndt, før Strukturdirektoratet har godkendt  

 ændringerne.
Kapitel 7 Beregning af tilskud § 20. Tilskuddet beregnes i forhold til de  

 foretagne dyrevelfærdsinvesteringer, jf. § 18. De  

 tilskudsberettigede udgifter kan højst udgøre 650.000 kr. pr.  

 heltidsbeskæftiget på jordbrugsbedriften og et samlet  

 beløb på 1.300.000 kr.
 Stk. 2. Ved investeringer, jf. § 1, stk. 1, nr. 1,  

 nedsættes de i stk. 1 nævnte beløb med  

 følgende procentsatser, hvis det samlede antal dyreenheder for  

 svineholdet på jordbrugsbedriften, opgjort i overensstemmelse med  

 reglerne i Miljø- og Energiministeriets bekendtgørelse om  

 erhvervsmæssigt dyrehold, husdyrgødning, ensilage m.v.,  

 udgør mindst 150 dyreenheder:
150   175 dyreenheder:
 20 pct.
176   200 dyreenheder:
 30 pct.
201   225 dyreenheder:
 40 pct.
226   250 dyreenheder:
 50 pct.
 Hvis det samlede antal dyreenheder for svineholdet  

 på jordbrugsbedriften overstiger 250, ydes der ikke tilskud.
 Stk. 3. Det efter stk. 1 og 2 opgjorte beløb,  

 hvoraf tilskud beregnes, nedsættes af Strukturdirektoratet under hensyn  

 til ansøgerens økonomiske behov for støtte på  

 ansøgningstidspunktet med et eventuelt positivt beløb, jf.  

 § 11, stk. 3.
 Stk. 4. Tilskud kan ikke beregnes af et beløb på  

 mindre end 50.000 kr.
 § 21. Ansøgning om tilskud efter denne  

 bekendtgørelse kan ikke indgives, hvis ansøger to gange inden  

 for den seneste periode på 6 år, regnet fra det tidspunkt, hvor  

 der er givet tilladelse til at påbegynde investeringerne, eller hvor  

 der er givet forhåndstilsagn til gennemførelse af investeringer  

 på jordbrugsbedriften, har fået tilskud efter  

 bekendtgørelse nr. 220 af 29. marts 1995 om støtte til  

 forbedring af strukturen og effektiviteten i jordbruget  

 (Forbedringsordningen) eller tidligere bekendtgørelser.
 Stk. 2. Ansøgning om tilskud efter denne  

 bekendtgørelse kan indgives, hvis forbedringsplanen efter  

 bekendtgørelse om støtte til forbedring af strukturen og  

 effektiviteten i jordbruget (Forbedringsordningen) er afsluttet, eller hvis  

 tilskuddet er bortfaldet.
 Stk. 3. Det samlede beløb, hvoraf tilskud kan beregnes,  

 kan til en ansøgning efter denne bekendtgørelse og en  

 ansøgning efter bekendtgørelse om støtte til forbedring  

 af strukturen og effektiviteten i jordbruget (Forbedringsordningen) inden for  

 6 års-perioden højst udgøre de i § 20, stk. 1,  

 fastsatte beløb.
 § 22. Hvis der ydes støtte efter anden  

 lovgivning til investeringer på den samme jordbrugsbedrift, skal de  

 samlede investeringer, hvortil der ydes støtte i 6 års-perioden,  

 ligge inden for de i § 20, stk. 1, fastsatte  

 beløbsgrænser.
Stk. 2. Stk. 1 gælder dog ikke 1)	støtte efter anden lovgivning til investeringer, som omfatter  

 opførelse, om- og tilbygning af avlsbygninger, flytning af  

 avlsbygninger i offentlighedens interesse, grundforbedring og  

 ikke-produktionsforøgende investeringer til forbedring af  

 besætningens hygiejneforhold og ikke-produktionsforøgende  

 investeringer til overholdelse af regler om dyrs velfærd, og 2)	støtte efter anden lovgivning til miljøforbedrende  

 investeringer.
 Stk. 3. Ved investeringer i avlsbygninger forstås  

 investeringer, som er afskrivningsberettigede efter §§ 18 og 19 i lov om  

 skattemæssige afskrivninger m.v.
 § 23. Det er uden betydning for ydelse af tilskud,  

 at ansøgeren tidligere har modtaget tilskud efter  

 bekendtgørelse om støtte til forbedring af strukturen og  

 effektiviteten i jordbruget (Forbedringsordningen) til investeringer på  

 ansøgers tidligere bedrift.
 Stk. 2. Der kan ikke ydes tilskud efter denne  

 bekendtgørelse til investeringer, hvortil der er givet tilsagn om  

 støtte efter anden lovgivning.
§ 24. Til investeringer i fast ejendom ydes der i  

 10 år et tilskud på 4,00 pct. pr. år af det efter  

 §§ 20- 23 fastsatte beløb.
Ved investeringer i fast ejendom  

 forstås investeringer, der er afskrivningsberettigede efter §§ 18  

 og 19 i lov om skattemæssige afskrivninger m.v.
 Stk. 2. Til investeringer i andet end fast ejendom ydes der i  

 7 år et tilskud på 2,50 pct. pr. år af det efter §§ 20  

  23 fastsatte beløb.
 Stk. 3. De i stk. 1 og 2 nævnte procentsatser  

 forhøjes til henholdsvis 5,00 og 3,00 for yngre jordbrugere, der  

 første gang som ejere eller forpagtere, driver en jordbrugsbedrift.  

 Det er en betingelse, at ansøgningen med tilhørende  

 forbedringsplan indsendes før ansøger er fyldt 40 år, og  

 inden 5 år efter overtagelse af jordbrugsbedriften.
 Stk. 4. Det forhøjede tilskud efter stk. 3 kan  

 ydes forholdsmæssigt til yngre jordbrugere, der driver en anpart af en  

 jordbrugsbedrift, hvis anparten mindst udgør halvdelen af  

 jordbrugsbedriften, og andelen mindst svarer til anparten.
 Stk. 5. Tilskuddet kan ikke beregnes af et større  

 beløb end det, der er lagt til grund ved meddelelse af  

 forhåndstilsagn.
Kapitel 9 Udbetaling af tilskud § 25. Tilskud udbetales halvårsvis af  

 Strukturdirektoratet i april og oktober måned.
Den første  

 udbetaling finder sted i førstkommende termin efter indberetning i  

 henhold til § 5 inden henholdsvis 15. december og 15. juni.
 Stk. 2. Det er en betingelse for udbetaling af tilskud, at  

 tilskudsmodtageren anviser en konto i et pengeinstitut, hvortil tilskuddet  

 kan overføres.
 § 26. En tilskudsmodtager skal i hele  

 tilskudsperioden på forlangende afgive erklæring til  

 Strukturdirektoratet om, hvorvidt betingelserne for tilskud fortsat  

 opfyldes.
Kapitel 10 Bortfald, tilbagebetaling og overtagelse af tilskud § 27. Tilsagn om tilskud og tilskud  

 bortfalder, 1)	hvis en jordbrugsbedrift, for hvilken der er godkendt en  

 forbedringsplan, afhændes eller bortforpagtes, 2)	hvis ansøger har givet urigtige eller vildledende oplysninger  

 eller fortiet oplysninger af betydning for sagens afgørelse, 3)	hvis investeringer, der nævnes i forbedringsplanen, viser sig  

 at lide af væsentlige tekniske fejl eller mangler, 4)	hvis forbedringsplanen ikke gennemføres i overensstemmelse  

 med planens bestemmelser, 5)	hvis de i henhold til planen opførte bygninger og faste  

 anlæg, indkøbt materiel m. m. i tilskudsperioden anvendes til  

 andre formål end forudsat i planen, og 6)	hvis forudsætningerne for tilskud i øvrigt efter  

 Strukturdirektoratets skøn er væsentligt forrykket.
 Stk. 2. Ved ejerskifte kan Strukturdirektoratet, inden de  

 væsentligste tilskudsberettigede investeringer er foretaget, bestemme,  

 at forhåndstilsagnet opretholdes, hvis betingelserne i §§ 7 og  

 9-12 er opfyldt.
 Stk. 3. Ved ejerskifte i andre tilfælde end nævnt  

 i stk. 2, kan forhåndstilsagnet eller tilskuddet tillades  

 opretholdt, hvis jordbrugsbedriften eller driften af denne overtages af en  

 ægtefælle eller børn, og overtageren opfylder  

 betingelserne i §§ 7 og 9-12.
 § 28. Strukturdirektoratet kan bestemme, at  

 tilskud helt eller delvis skal tilbagebetales med tillæg af rente, hvis  

 der foreligger væsentlige fejl eller forsømmelser fra  

 modtagerens side, herunder hvis modtageren har overtrådt bestemmelsen i  

 stk. 2. Rentetillægget beregnes fra fremsættelse af kravet  

 om tilbagebetaling med den rentesats, der er fastsat i renteloven.
 Stk. 2. En tilskudsmodtager er forpligtet til at give  

 Strukturdirektoratet meddelelse om forhold, der kan medføre  

 tilskuddets bortfald efter § 27, stk. 1.
Kapitel 11 Særligt sagkyndige § 29. Strukturdirektoratet kan efter  

 ansøgning godkende personer til som særligt sagkyndige at  

 bistå ansøgere med at 1)	udfærdige og fremsende ansøgning og  

 forbedringsplan, 2)	indberette den gennemførte investering, jf. § 5, og 3)	indberette regnskab efter forbedringsplanens afslutning, jf.  

 § 12.
Stk. 2. Det er en betingelse for at blive godkendt som  

 særligt sagkyndig, at den pågældende er 1)	økonomikonsulent ansat i en af jordbrugets  

 organisationer, 2)	statsautoriseret revisor eller registreret revisor, eller 3)	har en uddannelse, der svarer til de krav, der gælder for de i  

 nr. 1 eller 2 nævnte personer.
 Stk. 3. Det er desuden en betingelse, at den  

 pågældende har bred erfaring med og er beskæftiget med  

 rådgivning af jordbrugere inden for følgende  

 områder:
1)	udarbejdelse af regnskaber og budgetter, 2)	investeringer, 3)	finansiering, og 4)	produktionsøkonomi.
 Stk. 4. Det er yderligere en betingelse, at den  

 pågældendes klientunderlag er af en sådan størrelse  

 og karakter, at funktionen som særligt sagkyndig kan anvendes i  

 praksis.
 Stk. 5. En tilbagekaldelse af godkendelsen kan finde sted,  

 hvis betingelserne i stk. 3 eller stk. 4 ikke længere  

 opfyldes, eller hvis den særligt sagkyndige:
1)	ikke i ét år har virket som særligt  

 sagkyndig, 2)	afgiver eller medvirker til at afgive urigtige eller vildledende  

 oplysninger i forbindelse med sin funktion som særligt sagkyndig, 3)	bevidner noget, som den pågældende ikke har kendskab  

 til, eller 4)	udviser grov eller oftere gentagen forsømmelse i  

 udøvelsen af sin funktion som særligt sagkyndig.
Kapitel 12 Klageadgang § 30. En afgørelse, der i medfør af  

 denne bekendtgørelse træffes af Strukturdirektoratet, kan af  

 den, som afgørelsen er rettet til, indbringes for ministeren for  

 fødevarer, landbrug og fiskeri inden 4 uger efter, at  

 afgørelsen er meddelt den pågældende.
Klagen skal  

 indsendes til Strukturdirektoratet.
Kapitel 13 Straffebestemmelser § 31. Efter lovens § 23, stk. 1,  

 straffes den, der til brug for afgørelser, der træffes i henhold  

 til denne bekendtgørelse, giver urigtige eller vildledende oplysninger  

 eller fortier oplysninger af betydning for afgørelsen, med  

 bøde, medmindre højere straf er forskyldt efter anden  

 lovgivning.
Det samme gælder den, der handler i strid med vilkår,  

 der er fastsat i en sådan afgørelse.
Stk. 2. Efter lovens § 23, stk. 2, straffes den, der  

 i øvrigt undlader at give oplysninger, som den pågældende  

 har pligt til at give i henhold til denne bekendtgørelse, med  

 bøde, medmindre højere straf er forskyldt efter anden  

 lovgivning.
Det samme gælder den, som giver urigtige eller vildledende  

 oplysninger om sådanne forhold.
 Stk. 3. Efter lovens § 23, stk. 3, straffes den, der  

 overtræder lovens § 18, stk. 3, med bøde.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 5. Skønnes en overtrædelse ikke at ville  

 medføre højere straf end bøde, kan Strukturdirektoratet  

 tilkendegive, at sagen kan afgøres uden retslig forfølgning.  

 Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 930, jf. § 926, finder  

 tilsvarende anvendelse på tilkendegivelser fra  

 Strukturdirektoratet.
Kapitel 14 Ikrafttrædelse § 32. Bekendtgørelsen træder i kraft  

 den 19. april 1999.
Stk. 2. §§ 1-37 og §§ 44-50 i bekendtgørelse  

 nr. 220 af 29. marts 1995 om støtte til forbedring af strukturen og  

 effektiviteten i jordbruget (Forbedringsordningen) ophæves.
De i 1.  

 pkt. nævnte bestemmelser finder dog fortsat anvendelse for  

 ansøgninger, der er modtaget i Strukturdirektoratet inden den i  

 bekendtgørelse nr. 340 af 2. maj 1996 om bekendtgørelse om  

 midlertidigt ophør med imødekommelse af ansøgninger  

 efter Forbedringsordningen fastsatte frist.
