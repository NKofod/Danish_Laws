 § 1.  Domfældte, der på grundlag af de på  

 anmeldelsestidspunktet foreliggende oplysninger må antages i større omfang at  

 ville indsmugle eller handle med narkotika under afsoningen, vil - medmindre  

 særlige omstændigheder taler derimod - blive anbragt i arresthus eller  

 Københavns fængsler.
Stk. 2.  Anbringelse i arresthus eller Københavns  

 fængsler vil navnlig være indiceret i tilfælde, hvor den pågældende under  

 tidligere afsoning i ikke ubetydeligt omfang har gjort sig skyldig i  

 indsmugling eller handel med narkotika, eventuelt tillige har en eller flere  

 domme for narkotikakriminalitet.
Tilsvarende gælder i tilfælde, hvor den  

 pågældende er dømt for overtrædelse af straffelovens § 191, og det på  

 grundlag af foreliggende oplysninger er overvejende sandsynligt, at  

 vedkommende vil søge at indsmugle eller handle med narkotika under  

 afsoningen.
 Stk. 3.  Såfremt politiet, arresthuset, Københavns  

 fængsler eller tidligere fuldbyrdelsesanstalt finder, at en domfældt bør  

 anbringes i arresthus eller Københavns fængsler, udbedes der i forbindelse  

 med anmeldelsen en nærmere begrundet redegørelse herfor.
§ 2.  Indsatte, der under udståelse af frihedsstraf  

 findes skyldig i indsmugling eller handel med narkotika i større omfang, vil  

 med direktoratets godkendelse kunne overflyttes til arresthus eller  

 Københavns fængsler.
Tilsvarende gælder, såfremt de i § 1 nævnte oplysninger  

 undtagelsesvis måtte fremkomme efter anmeldelsestidspunktet, men inden  

 overførsel til fuldbyrdelsesanstalt har fundet sted.
Stk. 2.  Såfremt anstalten finder, at overførsel bør  

 finde sted til et bestemt arresthus eller Københavns fængsler, skal  

 indstillingen til direktoratet indeholde oplysning herom.
Det skal tillige  

 oplyses, om den pågældende institution har indvilliget i overførslen.
 § 3.  Beslutning om anbringelse i eller overførsel til  

 arresthus eller Københavns fængsler vil blive truffet efter forudgående  

 drøftelse med vedkommende institution.
§ 4.  Overførsel til andet arresthus eller Københavns  

 fængsler kan ske, såfremt særlige omstændigheder, herunder pladsmangel, taler  

 derfor.
Overførsel sker efter aftale mellem de pågældende institutioner.
 Stk. 2.  Direktoratet skal omgående underrettes om  

 overførslen.
§ 5.  Direktoratet vil løbende holde sig orienteret om  

 de pågældende indsattes forhold.
Spørgsmål om udgang, prøveløsladelse og  

 overførsel til fuldbyrdelsesanstalt forelægges for direktoratet på samme måde  

 som sager vedrørende indsatte, der er idømt fængselsstraf i 5 år og derover.
W.
Rentzmann fg.
