Resumé En kommune traf en tidsbegrænset afgørelse om tilkendelse af  

 sygedagpenge ud fra prognoser i lægelige udtalelser om hvornår det kunne  

 forventes at den sygemeldte ville kunne genoptage sit arbejde.
 Ombudsmanden udtalte at kommunen i overensstemmelse med  

 officialprincippet burde have indhentet aktuelle lægelige oplysninger inden  

 afgørelsen om ophør af sygedagpenge blev truffet.
Ombudsmanden udtalte at en klagemyndighed bør inddrage nye  

 oplysninger i forbindelse med sin behandling af en sag.
Nævnet beskrev i  

 forbindelse med at det fik forelagt ombudsmandens foreløbige udtalelse, sin  

 praksis for inddragelse af nye oplysninger.
Dette gav ombudsmanden anledning  

 til at udtale sig om hvornår væsentlige nye oplysninger for klageinstansen  

 bør  

 føre til at klageinstansen træffer endelig afgørelse i sagen uden at hjemvise  

 sagen til fornyet behandling i førsteinstansen.
Endvidere udtalte  

 ombudsmanden  

 at udgangspunktet er at for så vidt der ikke er fremkommet væsentlige nye  

 oplysninger, må førsteinstansen være bundet af rekursinstansens afgørelse på  

 de  

 punkter hvor rekursinstansen har taget stilling.
I forbindelse med at det sociale nævn fik forelagt den  

 foreløbige udtalelse fra ombudsmanden, skrev nævnet at konsekvensen af en  

 eventuel genoptagelse af sagen kunne blive at et stort antal  

 sygedagpengesager  

 også skulle genoptages.
Ombudsmanden udtalte at han ikke havde taget stilling  

 til om nævnet skulle genoptage andre sager hvor borgere ikke havde klaget  

 over  

 afgørelsen. (J.nr. 2001-1098-025).
Tidsbegrænsede afgørelser om sygedagpenge  

  

 Eventuel genoptagelse af andre sager.
Praksis for hjemvisning.  

 Underinstansens  

 bundethed af klageinstansens afgørelse A blev sygemeldt den 16. januar 1999, og i perioden herefter  

 modtog hun sygedagpenge.
I sygedagpengeperioden havde kommunen hovedsagelig telefonisk  

 kontakt med A.
I et journalark af 14. maj 1999 står følgende:
 Sygemeldt siden 18.1.99 p.g.a. gener fra højre knæ. Tidl. haft  

 knægener fra venstre knæ i 1996. Var dengang vurderet v. (B) med diagnosen  

 bruskdannelse.
Har nu været til forus. på ECS og skal have foretaget  

 kikkertopr.  

 diagnose enten bruskdannelse eller menisken.
Hun har kort gangdistance,  

 daglige  

 smerter som forværres ved bevægelser og tager dagl.
Voltaren og Ibuprufen.
Gift og parret bor i eget hus på 2 etager. ÆF er styrmand og ude  

 3 mdr./hjemme 3 mdr.
Parret har 2 børn på 2 og 7 år.
Hende på 7 går i skole,  

 sønnen på 2 passes hjemme.
Når ÆF er ude at sejle kan svigermor træde til  

  bor  

 i samme gade og er hjemmegående.
Derfor ingen pasning til ham.
Har 10. klasse.
Derefter taget HF.
Så tog hun EFG-handel og  

 kontor og fortsatte på EDB-ass. uddannelse.
Ophørte efter 1 ½ år da det var  

 for  

 svært.
 Var kortvarig hjemmehjælper via AMA og derefter startede hun som  

 føl på Rådhuset med kontorarb.
 Fik kortvarig arbejde på kontor med bogføring i privat firma,  

 som dog lukkede fra den ene dag til den anden p.g.a. rod i regnskaberne.
 Ledig siden 1991  perioderne har været afbrudt af  

 barsel/forældreorlov/børnepasningsorlov og ny barselsorlov og  

 børnepasningsorlov.  

 Ledig fra dec. 98 og sygemeldt 18.1.99  er i aktivperioden.
 Når hun har søgt arbejde har det været indenfor kontorarbejde.  

 Hun har overvejet at tage et års fri uden indtægter, når hun er rask, såfremt  

 hun ikke mener at kunne stå til rådighed med de knæ.
Hun er iflg.
ECS henvist til orp. i dagklinikken.
Jeg har d.d.  

 kontaktet dagklinikken, som ikke har modtaget papirer på hende.
 Skr. vil us. dette og vi kontakter hende næste uge.
 Den 5. juli 1999 modtog Esbjerg Kommune lægelige oplysninger fra  

 Kirurgisk Dagklinik, Y Sygehus, hvoraf følgende fremgår:
Skopet ind anteromedialt op i recessus suprapatellaris.
Der er  

 lidt spredt synovit.
Brusken på bagsiden af patella er med enkelte furer, men  

 der er intet substanstab i brusken eller større erosioner.
Også lidt småfurer ned over føringfuren på femurkondylen.
Heller  

 ikke her substanstab.
I fossa intercondyloidea 2 normale korsbånd.
I både mediale og laterale ledkammer skarprandet, fastsiddende  

 menisk testet med krog.
Pt. ømmer sig noget, når man tester meniskerne, men  

 de  

 er som anført fastsiddende.
I mediale ledkammer er der pæn brusk på femur og  

 tibiakondylen.
 I laterale er tibiabrusken noget opflosset i et mindre område  

 bagtil, men igen substanstab.
 Femurkrusken er i orden.
Knæet skylles, der instilleres: 20 Marcain + 5 mg morfin  

 intraartikulært Lukkes med: steristrips Plan Skal holde knæet i ro, og regne med sygemelding 1-2 uger, kan  

 herefter genoptage sine dagl.
Aktiviteter.
Ambulant kontrol her om 3 mdr.
Mhp.
Om der har været effekt af artroskopien, og i så fald om  

 man skal tænke på at artroskopere venstre knæ, hvor hun også har gener. Samme dag meddelte Esbjerg Kommune A at udbetaling af dagpenge  

 stoppede pr. 8. juli 1999. Kommunen skrev bl.a.:
 I den tid hvor der udbetales dagpenge, er Det Sociale Udvalg  

 efter dagpengelovens § 24 pålagt at tage den enkelte dagpengesag op til  

 bedømmelse senest 8 uger efter sygdommens indtræden og herefter mindst hver  

 8.  

 uge.
 Områdekontoret har derfor anmodet om journalakter fra det  

 behandlende sygehus, idet du har modtaget dagpenge siden den 18. januar 1999.
 Den 8. juni 1999 oplyser lægen, at uarbejdsdygtigheden  

 skønsmæssigt vil vare 1-2 uger, hvorefter du kan genoptage dine daglige  

 aktiviteter.
På grundlag af denne oplysning, har områdekontoret besluttet at  

 standse dagpengene, så der udbetales dagpenge til og med den 7. juli 1999  

 medmindre du forinden har erklæret dig arbejdsdygtig. Den 9. juli 1999 klagede Fagforbund X på As vegne over  

 afgørelsen.
I brevet stod bl.a.:
 Der menes ikke med, at genoptage sine daglige aktiviteter, at  

 (A) er raskmeldt, der menes, at (A) kan begynde at bruge/bevæge knæet, efter  

 at  

 have holdt knæet i ro.
Som det også fremgår i journalen er (A) ikke færdigbehandlet,  

 idet hun i venstre knæ har de samme gener.
Den 07.09.99 skal (A) til kontrol  

 igen på (Y) Sygehus, hvor der skal tages stilling til om også venstre knæ  

 skal  

 opereres.
Det er kun, hvis det har haft effekt på højere knæ.
 Vi finder, at (A) fortsat er berettiget til sygedagpenge efter  

 Sygedagpengelov § 22, stk. 1, nr. 2.
(A)s egen læge, (C), Lægerne i ( ), har prøvet op til flere  

 gange at få kontakt til Esbjerg Kommune for at forklare, at (A) fortsat er  

 sygemeldt, men det lykkes ikke for ham, at få nogle af jer i tale. Den 14. juli 1999 afleverede As mand kopi af ambulant journal  

 fra Kirurgisk Dagklinik i Y-by.
Af journalen fremgik fra den 13. juli 1999  

 følgende:
13.07.99 Kommer til ny ekstra ambulant kontrol, idet der er fortsatte  

 gener fra knæet med hævelse og smerter.
Objektivt Er der i dag ikke intraartikulær ansamling.
 Der er lidt diffus hævelse over mediale ledlinie svarende til  

 indstikstederne, og lidt ind under lig. patellae.
Hun er byldeøm specielt på det forreste indstikksted, angiver  

 dysæstesi i huden foran dette.
Er formentlig ved at danne et lille neurom  

 svarende til dette indstikssted.
 Mht. smerterne og den vedvarende hævelse drejer det sig  

 formentlig om en vedvarende synovial irritation i leddet.
Der lægges i dag blokade med: 10 ml Carbocain + 40 mg  

 Depo-Medrol intraartikulært Planen er, at hun nu skal holde knæet i ro, og jeg vil anbefale,  

 at hun sygemeldes i 6 uger fra d.d. for at få synovitten til at falde til ro.
Der er ikke yderligere vi kan gøre her fra.
Hun er fra egen læge  

 sat i behandling med voltaren og Panodil, og skal fortsætte dette. Ved brev af 16. juli 1999 meddelte Esbjerg Kommune A følgende:
 Vi har modtaget din anmodning om genoptagelse af udbetaling af  

 sygedagpenge på baggrund af nye lægelige oplysninger fra Kirurgisk Dagklinik  

 i  

 (Y)-by v/overlæge (D).
 De nye lægelige oplysninger blev behandlet på lægemøde den 15.  

 juli 1999. Herefter blev det besluttet at annullere stop for udbetaling af  

 sygedagpenge fra den 8.7.1999 og fortsætte udbetalingen i yderligere 6 uger  

 regnet fra den 13.7.1999, således at der udbetales til og med den 23.8.1999,  

 medmindre du erklærer dig raskmeldt forinden.
 I brev af 28. juli 1999 skrev direktør E, Esbjerg Kommune,  

 bl.a. følgende til A:
 Som aftalt pr. telefon med min sekretær ( ) den 27. juli 1999,  

 er sagen om aflevering af lægeerklæring nu undersøgt.
 Din nuværende dagpengeperiode gælder til og med den 23. august  

 1999. Du skal umiddelbart før denne dato (i uge 33) orientere Områdekontor (  

 )  

 om du fortsat er syg eller kan genoptage arbejdet.
Hvis du fortsat er syg, skriver områdekontoret til dig, og  

 beder dig om at skaffe en lægeerklæring hos egen læge. Den 9. september 1999 meddelte Esbjerg Kommune A at udbetalingen  

 af sygedagpenge var forlænget til og med 10. september 1999. Kommunen skrev  

 bl.a.:
 Områdekontoret har derfor anmodet (Y) Sygehus om  

 journaloplysninger, idet du har modtaget dagpenge siden den 18. januar 1999.
Den 9. september 1999 er disse aktuelle akter vurderet af  

 lægekonsulenten.
Der er tale om en lettere knælidelse og der er ikke aktuelt  

 betændelsestilstand i knæet.
Der er ikke tale om en lidelse, der kan  

 berettige  

 til fravær som fuld uarbejdsdygtig p.g.a. sygdom, jf. lov om sygedagpenge §  

 5.
 På grundlag af disse journaloplysninger har områdekontoret  

 besluttet at standse dagpengene, så der udbetales dagpenge til og med den 10.  

 september 1999 medmindre du forinden har erklæret dig arbejdsdygtig.
Du er d.d. telefonisk gjort bekendt med afgørelsen samt at du  

 henvises til at stille din arbejdskraft til rådighed. Fagforbund X og A klagede den 13. september 1999 over kommunens  

 afgørelse.
I klagen stod bl.a.:
 Der kan tilmed oplyses, at (A) den 13.09.99 har været hos egen  

 læge for at få en lægeerklæring på, at hun fortsat er syg, fuld  

 uarbejdsdygtig.  

 Egen læge oplyser, at lægeerklæringen skal kommunen selv indhente og for det  

 andet finder egen læge, at kommunen går alt for hurtigt frem med, at ville  

 have  

 en langsigtet plan, for (A) er fortsat fuld sygemeldt og skal opereres i  

 andet  

 knæ den 28.09.99 med sygemelding 14 dage efterfølgende.
(A) har haft kontakt til AF og kan her ikke stå til rådighed for  

 arbejdsmarkedet p.g.a. sygdommen/knælidelsen og derfor ikke modtage  

 A-kassedagpenge. Den 30. september 1999 skrev Esbjerg Kommune bl.a. følgende til  

 A:
Du har telefonisk henvist til nye oplysninger fra din egen  

 læge.
Som følge heraf, har jeg den 27.9.1999 drøftet din sygemelding med din  

 læge (F), der vurderer at du må skønnes sygemeldt i ca. 8 dage efter et  

 mindre  

 operativt indgreb den 28.9.1999.
Som følge heraf har vi besluttet at genoptage udbetalingen af  

 sygedagpenge til dig fra den 11.9.1999 til og med den 10.10.1999, medmindre  

 du  

 forinden har erklæret dig raskmeldt. Den 1. november 1999 meddelte Esbjerg Kommune A at udbetalingen  

 af sygedagpenge blev genoptaget fra den 11. oktober 1999 på grund af nye  

 oplysninger.
A skulle til en ny undersøgelse den 2. november 1999, og når  

 oplysningerne fra denne nye undersøgelse forelå, ville kommunen vende tilbage  

 til sagen.
 Esbjerg Kommune traf herefter den 25. november 1999 afgørelse  

 om at udbetalingen af sygedagpenge stoppede pr. 29. november 1999. Kommunen  

 skrev bl.a. følgende:
 Resultatet af undersøgelserne fremgår af journalnotat fra  

 kir.dagklinik på (Y) sygehus som vi har modtaget den 12.11.99.
 Sagen har herefter været drøftet med forvaltningens  

 lægekonsulent, der vurderer at din knælidelse er af sådan en karakter at  

 skånehensyn  

 kan tilgodeses indenfor din tidligere arbejdsområde som kontormedhjælper.
Som følge heraf kan du ikke længere vurderes som fuld  

 uarbejdsdygtig, jf. dagpengelovens § 5, hvorfor dagpengeudbetalingen ophører,  

 således at sidste udbetalingsdato er 28.11.99. A klagede over Esbjerg Kommunes afgørelse af 25. november 1999  

 til Det Sociale Nævn for Ribe Amt.
Esbjerg Kommune genvurderede sagen og  

 fastholdt afgørelsen.
 Det Sociale Nævn for Ribe Amt stadfæstede den 28. februar 2000  

 kommunens afgørelse om at A ikke var berettiget til sygedagpenge efter den  

 28. november 1999. Nævnet skrev bl.a. følgende:
Det sociale nævn tiltræder Esbjerg Kommunes afgørelse.
De har  

 ikke ret til sygedagpenge efter den 28. november 1999, idet De ikke kan anses  

 for fuldt uarbejdsdygtig på grund af sygdom på dette tidspunkt, jfr.  

 Dagpengelovens § 5, stk. 1.
Efter denne bestemmelse ydes dagpenge ved fuld uarbejdsdygtighed  

 på grund af sygdom.
Udbetaling af dagpenge ophører den dag, lønmodtageren er  

 arbejdsdygtig, uanset om den pågældende undlader at træde i arbejde eller at  

 raskmelde sig.
 Der henvises endvidere til Socialministeriets bekendtgørelse  

 nr. 442 af 23. juni 1998 § 41, stk. 4, hvorefter dagpengeudbetalingen  

 skal  

 ophøre, når helbredstilstanden er stationær, og kommunen skønner, at der ikke  

 er berettigelse til social pension eller revalidering.
Nævnet har ved afgørelsen lagt vægt på det oplyste om Deres  

 helbredsforhold på afgørelsestidspunktet.
Det fremgår, at De blev sygemeldt  

 den 16. januar 1999 på grund af en lettere brusklidelse, og at De efter  

 operation  

 8. juni 1999 og 28. september 1999 stadig har smerter i knæet.
Efterfølgende  

 kunne der konstateres symptomer på let hævelse af fedtlegemet, men ingen  

 intraartikulær ansamling eller kapselsvulst.
Der var tale om kondromalaci og  

 irritation i ledkapslet.
Der var ingen indikation for yderligere kirurgisk  

 behandling og De blev henvist til fysioterapi.
Deres tilstand blev betragtet  

 som stationær.
 Nævnet har vurderet, at der ikke var påvist nogen lidelse, som  

 kunne begrunde fuld uarbejdsdygtighed i forhold til passende arbejde f.eks.  

 kontorarbejde.
Nævnet har bemærket, at overlæge (D), Kirurgisk Dagklinik,  

 (Y)-by, har foreslået yderligere sygemelding.
Hverken kommunen eller nævnet  

 er  

 imidlertid bundet af de behandlende og undersøgende lægers vurdering, men er  

 både berettiget og forpligtet til at foretage en selvstændig vurdering  

 vedrørende  

 uarbejdsdygtighed. A anmodede herefter Esbjerg Kommune om at genoptage sagen om  

 udbetaling af sygedagpenge efter den 28. november 1999.
 Den 11. maj 2000 afslog Esbjerg Kommune As anmodning om  

 genoptagelse, og kommunen skrev bl.a. følgende:
Vi har den 23.02.2000 indhentet en statusattest fra overlæge  

 (D), som er modtaget den 06.03.2000. Af attesten fremgår, at der vil blive  

 eftersendt resultatet af en knoglescintigrafi fra klinisk  

 fysiologisk/nuklearmedicinsk afdeling, som hun har henvist dig til.
Ydermere  

 foreslår overlægen, at vi afventer resultatet af en undersøgelse fra  

 speciallæge i fysiurgi (B), som din egen læge har henvist til.
 Vi har modtaget en journalkontinuation fra ( ) Centralsygehus  

 den 21.03.2000, hvor svaret fra knoglescintifrafien, som blev foretaget den  

 15.03.2000, fremgår.
 Den 25.04.2000 modtog vi speciallægeerklæringen fra speciallæge  

 (B).
 Vi har den 08.05.2000 modtaget din udtalelse i forbindelse med  

 partshøring og disse er indgået i sagens behandling.
 De samlede lægelige oplysninger har dd. været behandlet på vores  

 Dagpengeteam- møde.
 Det er herefter besluttet at give afslag på din anmodning om  

 genoptagelse af udbetaling af sygedagpenge efter den 28.11.1999 på baggrund  

 af  

 en vurdering af de samlede lægelige oplysninger.
 Begrundelsen herfor er, at der ikke dokumenteres fremkomst af  

 yderligere helbredsmæssige gener i forhold til de allerede kendte.
Det vurderes derfor fortsat, at de tilstedeværende skånebehov  

 ikke medfører fuld uarbejdsdygtighed, jf.
Dagpengelovens § 5.1 og at  

 skånebehovene kan tilgodeses uden at der er grundlag for iværksættelse af  

 revalideringsmæssige foranstaltninger. I sagen foreligger flere erklæringer fra overlæge G, Y Sygehus.  

 I brev af 10. august 2000 til Esbjerg Kommune skriver overlægen følgende:
Sygemeldt p.g.a. smerter i knæ og ankler og højre skulder.
Hun  

 er siden hun var spæd blevet behandlet med stofskiftehormoner og stofskiftet  

 har i perioder ligget for højt og det kan meget vel tænkes, at det har givet  

 anledning til de nu kroniske knogle og ledsmerter og vi sørger nu for her i  

 ambulatoriet at stofskiftet ligger passende, men formentlig vil der være  

 blivende ledsmerter, som behandles med gigtmidler.
Dette kan gøre patienten  

 uarbejdsdygtig eller nedsætte hendes arbejdsevne varigt. Det Sociale Nævn for Ribe Amt stadfæstede den 16. november 2000  

 kommunens afslag af 11. maj 2000 om afslag på genoptagelse.
Nævnet skrev  

 bl.a.  

 følgende:
 Nævnet er enig med kommunen i, at der ikke er fremkommet nye  

 oplysninger fra overlæge (D) eller speciallæge i fysiurgi (B), der kan  

 dokumentere fuld uarbejdsdygtighed, jf. reglen i dagpengelovens § 5, stk. 1,  

 hverken den 28. november 1999 eller på et senere tidspunkt.
Nævnet har herved lagt vægt på det oplyste om, at (A) siden  

 sygemelding i januar 1999 på baggrund af knælidelse har gennemgået en ret  

 omfattende  

 udredningsprogram incl. kikkertundersøgelse i knæet samt knoglescintigrafi.  

 Der er blevet påvist en chondromalaci i højre knæ (blød opblæret brusk på  

 bagsiden af knæskallen). På grund af smerter i højre skinneben samt i en del  

 øvrige led er (A) vurderet af speciallæge i fysiurgi (B), og hun har været  

 til knoglescintigrafi.
Her er der påvist ganske lette slidgigtforandringer  

 svarende til forskellige ekstremitetsled, men intet alvorligere.
Der er intet  

 unormalt svarende til skinnebenet, hvor (A) har oplyst om smerter.
I  

 statusattest fra (D) fremgår det, at (A) burde kunne bestride et job inden  

 for kontorfaget. (A) har endvidere været hos fysiurg (B) på mistanke om  

 generaliseret ledsygdom.
Dette er ikke påvist.
 Nævnet mener således, at (A)s tilstand har været stationær  

 siden standsningen af sygedagpengeudbetalingen, og mener fortsat, at hun  

 burde  

 kunne klare et kontorarbejde under hensyntagen til den relativt beskedne  

 knæsygdom.
 Det skal bemærkes, at nævnet har anvendt lægefaglig bistand.
 Nævnet har ikke taget stilling til det nyanførte om (A)s  

 helbredsmæssige forhold fra overlæge (G), (Y) sygehus tilsendt i forbindelse  

 med partshøring, idet Esbjerg Kommune ikke ses at have taget stilling hertil  

 og truffet afgørelse herom.
Vedrørende Fagforbund (X)s socialrådgiverordnings anbringender  

 i brev, dateret 24. maj 2000 skal nævnet bemærke, at kommunen ved sin  

 afgørelse i november 1999 tog stilling til, at (A)s knælidelse ikke var  

 af en  

 sådan karakter, at hun ikke kunne bestride et arbejde indenfor sit tidligere  

 arbejdsområde  

 som kontormedhjælper.
Endvidere har kommunen noteret, at klager ikke er  

 uddannet kontorassistent.
Der henvises til journalnotat, dateret 14. maj  

 1999. Sagen blev af As daværende advokat indbragt for Den Sociale  

 Ankestyrelse.
Den 11. december 2000 klagede H på vegne af A til mig.
I brevet  

 stod bl.a.:
 Esbjerg Kommune er af den mening, at (A)s sag, løbende er  

 fulgt op, som foreskrevet, men når der har været tale om at fratage  

 sygedagpenge, at bevillige sygedagpenge og om igen, så kan der ikke være tale  

 om en opfølgning af hendes situation, tværtimod, man tog (A)s  

 sygedagpenge,  

 inden de 52 uger var gået og det til trods for at (A) skal gå med krykker,  

 hvilket hun er afskåret fra, hendes håndled kan ikke klare denne byrde.
Første fraværsdag for (A) var 18/1-99 og har ikke haft noget der  

 ligner opfølgning, men har som nævnt 7. juli stoppede man sygedagpengene. 16.  

 juli annulleres denne beslutning.
Atter standses sygedagpengene, d. 10.  

 september. 30. september bliver der atter åbnet op for sygedagpengene,  

 gældende  

 fra 11/9 for så at blive stoppet d. 28.11.99. Denne behandling må skønnes at  

 være det rene tortur mod (A) og dermed en hetz mod hendes familie.
Undertegnede sender materiale med i sin fulde omfang, hvilket jeg  

 har fået tilladelse til.
Det er min opfattelse, at man er kommet over det  

 saglige og objektive i sagen, men pga. at (A) er gået direkte til politiker  

 og  

 pressen, så er hendes sag blevet til en principsag og ikke bliver behandlet  

 ud  

 fra den seriøsitet og konsekventhed man bør behandle sådan en sag med.
Man  

 er,  

 fra behandlere, ikke kommet med beviset på, at (A) er rask.
Esbjerg Kommune har ikke opfulgt (A)s sag og givet (A) et  

 muligt job hun evt. kunne magte.
På samme tid er det vel også meget svært at  

 fatte, at man ser let hen over den ekspertise speciallægerne har, deres  

 ekspertise  

 bør have en vægt.
Man har jo fundet ud af, at langtidsforbrug af medicin gør  

 sig skyldig i ledsygdomme, hvilket kommunen konstant overser.
Som det kan ses, så er der tale om en situation, hvor man  

 regnede med at (A) kom tilbage på arbejdsmarkedet efter operation, men det  

 skulle ikke gå sådan.
Ingen kunne forudse hendes symptomer pga. de mange års  

 medicinforbrug, kunne forværre hendes situation fra den ene dag til den  

 anden.  

 At have smerter og hævelser i knæ og fingre, er ikke rart og at skulle  

 arbejde  

 med smerter, er ikke lige det man forbinder med dansk syn på etik, men mit  

 indtryk er, at Esbjerg Kommune og behandlersystem hellere ser i kassetænkning  

 end afklaring af sagen på en sund og etisk måde.
 Statsamtet har truffet en afgørelse, det sociale nævn, som  

 tiltræder Esbjerg Kommunes afgørelse, hvilket er ekstremt undrende pga.  

 følgende:
 I afgørelsen henviser man til en relativ beskeden knæsygdom,  

 ikke andet, men lige under erkender man at man har set bort fra lægelig  

 ekspertise overlæge (G) og overlæge (D). Med andre ord, man vurderer sagen  

 med  

 øjne der tilsidesætter (A)s nuværende situation, hvilket, i forhold til  

 først  

 antaget må være bunden af lagkagen, hvorefter der desværre er fremkommet  

 yderligere grunde for smerterne.
 Sagen er blevet forvaltet i et billede man ikke bør opleve i et  

 dansk behandlersystem.
Igennem en skintigrafi har man konkluderet, at der er tegn på  

 forandringer i flere led, fødder, knæ, hofter, skuldre og fingre,  

  

 en mere generaliseret  

  

 lidelse.
Der er  

 tale om kroniske knogle- og ledsmerter, hvilket kan sætte (A) i en situation,  

 med varigt nedsættelse af hendes arbejdsevne, endda uarbejdsdygtighed, se  

 medfølgende kopi af overlæge (G), overlæge dr. med (I).
(A) er for syg til at arbejde, men for rask til at få  

 sygedagpenge i de 58 uger hun havde krav på, det var bedre at stoppe  

 sygedagpengene  

 før tiden og lade ægtemanden betale for de mange års medicinforbrug, som  

 sikkert  

 er skyld i de nuværende og langsomt tiltagende ledsmerter. Ved brev af 19. januar 2001 meddelte jeg H at jeg ikke var  

 afskåret fra at tage stilling til Esbjerg Kommunes afgørelse af 25. november  

 1999 og det sociale nævns afgørelse af 28. februar 2000, men at jeg ikke på  

 daværende  

 tidspunkt kunne tage stilling til Esbjerg Kommunes afgørelse af 11. maj 2000  

 og  

 det sociale nævns afgørelse af 16. november 2000 da sagen vedrørende disse  

 afgørelser stadig verserede i Den Sociale Ankestyrelse.
Jeg fandt det derfor  

 mest hensigtsmæssigt at jeg ikke undersøgte de tidligere afgørelser i sagen  

 på  

 daværende tidspunkt.
 I forbindelse med det sociale nævns genvurdering af sagen  

 svarede nævnet ved brev af 21. december 2000 As advokat således:
 I anken henviser De blandt andet til nævnets begrundelse samt  

 statusattest fra overlæge (D) og gør gældende, at sygedagpengeudbetaling ikke  

 burde være standset før det var afklaret, om Deres klient ved revalidering,  

 oplæring eller andet ville være i stand til at vende tilbage til  

 arbejdsmarkedet,  

 jf.
Dagpengelovens § 24. De har fra (D)s statusattest citeret at  

 der  

 fremover vil være tale om skånejob rent arbejdsmæssigt og at klager ikke vil  

 være i stand til at varetage et arbejde, hvor hun skal sidde med knæene bøjet  

 i lang tid eller skulle bøje ned i knæ gentagne gange.
 Endelig har De henvist til, at Deres klient i marts måned 2000  

 har gjort opmærksom på, at helbredstilstanden var væsentligt forværret, og at  

 det sociale nævn har fået tilsendt journaloplysninger herom fra overlæge (G),  

 (Y) sygehus.
 De gør gældende, at nævnet burde have hjemvist sagen til fornyet  

 behandling i kommunen, herunder at kommunen skulle indhente en egentlig  

 speciallægeundersøgelse, således at Deres klients helbredsmæssige situation  

 kan udredes, og at der kan stilles en diagnose med henblik på at få afklaret,  

 om arbejdsprøvning eller revalidering bør iværksættes.
Nævnssekretariatet skal henvise til nævnets afgørelse af 28.  

 februar 2000, hvoraf det fremgår, at nævnet vurderede, at der ikke kunne  

 påvises nogen lidelse, som kunne begrunde fuld uarbejdsdygtighed i forhold  

 til  

 passende arbejde, f.eks. kontorarbejde.
Nævnet fandt dengang og senere ved  

 afgørelse  

 af 16. november 2000, at Deres klients tilstand var stationær.
Nye  

 oplysninger  

 fra overlæge (D) og speciallæge i fysiurgi (B) kunne ikke dokumentere fuld  

 uarbejdsdygtighed, jf. reglen i dagpengelovens § 5, stk. 1, hverken den 28.  

 november 1999 eller på et senere tidspunkt.
I nævnets afgørelsesskrivelse af 16. november 2000 bemærkede  

 nævnet samtidig, at der ikke var taget stilling til de nye oplysninger om  

 Deres klients helbredsmæssige forhold.
Nævnet fandt ikke anledning til at  

 hjemvise sagen, idet det er nævnets opfattelse, at kommunen som første  

 instans  

 skal tage stilling til oplysningerne fra overlæge (G).
 Ved brev af 3. januar 2001 meddelte Den Sociale Ankestyrelse A  

 at Ankestyrelsen ikke kunne behandle sagen da den ikke fandtes af principiel  

 eller generel betydning.
Ankestyrelsen anførte endvidere:
 Begrundelsen herfor er, at afgørelsen beror på en konkret  

 skønsmæssig vurdering af, om der er kommet væsentlige nye oplysninger frem om  

 Deres helbredsforhold, da kommunen standsede dagpengene den 28. november  

 1999.
Nævnets afgørelse strider ikke på det foreliggende grundlag  

 imod Ankestyrelsens praksis.
Den skønnes heller ikke at have generel  

 betydning  

 for retsanvendelsen på området.
 Deres advokat har i anken anført, at nævnet burde have hjemvist  

 sagen til fornyet behandling i kommunen på grundlag af Deres oplysninger i  

 marts 2000 om væsentlig forværring af tilstanden i form af nytilkomne smerter  

 i forskellige andre led og undersøgelserne hos overlæge (G).
Ankestyrelsen skal hertil bemærke, at hjemvisning normalt kun  

 bruges, hvis sagen ikke har været tilstrækkeligt oplyst i underinstansen,  

 hvis  

 der er indkommet nye, væsentlige oplysninger i sagen af betydning for  

 underinstansens oprindelige afgørelse, eller hvis der er sket væsentlig  

 sagsbehandlingsfejl i underinstansen. Den 23. marts 2001 klagede H til mig over As sygedagpengesag.
H  

 oplyste at As situation på tidspunktet for klagen var at der var tale  

 om  

 varige og permanente helbredsforhold der var resultatet af et pilleforbrug  

 siden  

 barndommen.
Ved brev af 22. august 2001 anmodede jeg Den Sociale  

 Ankestyrelse om en udtalelse i anledning af klagen.
Jeg anmodede endvidere  

 Ankestyrelsen om forinden at indhente en udtalelse fra Det Sociale Nævn for  

 Ribe Amt og fra Esbjerg Kommune.
 I den forbindelse anmodede jeg Esbjerg Kommune om blandt andet  

 at udtale sig om hvorfor og på hvilket grundlag As sygedagpenge var  

 blevet  

 bevilget og stoppet så mange gange i perioden juli til november 1999.
 Ved brev af 15. oktober 2001 fremkom Esbjerg Kommune med  

 følgende udtalelse:
 (A) blev sygemeldt den 18.1.1999.
 Dagpengene blev stoppet den 8.7.1999 på baggrund af  

 journaloplysninger fra (Y) Sygehus ved overlæge (D) den 8.6.1999, der oplyser  

 at pgl. skal regne med en sygemelding i 1-2 uger endnu, hvorefter pgl. kan  

 genoptage sine daglige aktiviteter.
 Pgls mand anker afgørelse om stop af sygedagpenge fra den  

 8.7.1999 og afleverer en kopi af ambulant journal fra kirurgisk dagklinik i  

 (Y)-by, dateret den 13.7.1999 (kopi vedlagt).
 Sagen blev behandlet på socialmedicinsk teammøde med deltagelse  

 af lægekonsulent den 15.7.1999 hvorefter sygedagpengene blev genoptaget med  

 virkning fra den 8.7.1999 til og med den 23.8.1999 (se afgørelse af  

 16.7.1999).
 Den 23.8.1999 meddeler patientens egen læge at pgl. skal til  

 kontrol ved overlæge (D) den 7.9.1999. Det blev herefter besluttet at  

 fortsætte  

 udbetaling af sygedagpenge indtil resultatet af denne kontrol den 7.9.1999  

 forelå.
 Den 9.9.1999 blev journaloplysninger fra (Y) Sygehus atter  

 vurderet og det blev besluttet at stoppe udbetalingen af sygedagpenge fra og  

 med den 10.9.1999 (se brev af 9.9.1999).
Den 27.9.1999 blev sagen drøftet med egen læge.
På baggrund  

 heraf blev udbetalingen af sygedagpenge genoptaget for perioden den 8.9.1999  

 til og med den 10.10.1999 (se kopi af journalnotater af 27.9.1999 samt  

 afgørelsesbrev  

 dateret den 30.9.1999).
Den 11.10.1999 ringer pågældende og meddeler sig fortsat  

 sygemeldt.
Hun orienteres om at sagen vil blive drøftet i samråd med egen  

 læge  

 samt lægekonsulent.
 Den 15.10.1999 ringer pågældende og meddeler sig fortsat syg, nu  

 pga. stor knude i knæet.
 Den 14.10.1999 vurderer lægekonsulenten at pgls skånebehov kan  

 tilgodeses ved beskæftigelse som kontormedarbejder som pgl. er sygemeldt fra.
 Den 1.11.1999 meddeles pgl. at udbetaling af sygedagpenge er  

 genoptaget fra den 11.10.1999 (se afgørelsesbrev af 1.11.1999). Endvidere  

 henvises til journalnotat af den 28.10.1999.
 Den 3.11.1999 meddeler pgl. om nye undersøgelser ved overlæge  

 (D). Vi afventer journaloplysninger.
 Den 12.11.1999 modtager vi journaloplysninger fra overlæge (D).
 Den 18.11.1999. Journaloplysninger fra overlæge (D) forelægges  

 for lægekonsulenten (se kopi af lægejournalark dateret den 18.11.1999).
 Den 25.11.1999 meddeles pgl. stop af udbetaling af sygedagpenge  

 fra og med den 29.11.1999 (se kopi af afgørelsesbrev dateret den 25.11.1999).
 Ved brev af 12. december 2001 fremkom Det Sociale Nævn for Ribe  

 Amt med følgende udtalelse:
 Nævnet behandlede (A)s klage over Esbjerg Kommunes standsning  

 af sygedagpenge pr. 28. november 1999. Nævnet tiltrådte kommunens afgørelse.  

 Der henvises til nævnets afgørelse i sagsakterne.
Anken angik således stop af sygedagpenge pr. 28. november 1999,  

 og nævnet fandt således ikke anledning til at tage stilling til det  

 økonomiske  

 forløb i tiden forinden sygedagpengeophør.
Om dette forløb henvises der  

 derfor  

 til kommunens beskrivelse. Den Sociale Ankestyrelse fremkom med følgende udtalelse ved  

 brev af 31. januar 2002:
 Ankestyrelsen har ikke på det foreliggende grundlag  

 bemærkninger til klagen, idet nævnets afgørelse af 28. februar 2000 ikke har  

 været påklaget til Ankestyrelsen.
For god ordens skyld bemærkes, at sagen i  

 tilfælde af rettidig anke kun kunne være behandlet i Ankestyrelsen, hvis der  

 var tale om spørgsmål at principiel eller generel betydning.
 Ved brev af 8. februar 2002 sendte jeg H kopi af myndighedernes  

 udtalelser med henblik på at H kunne fremkomme med eventuelle bemærkninger.
 Den 25. marts 2003 fremkom jeg med en foreløbig udtalelse.  

 Udtalelsen var sålydende:
Ombudsmandens foreløbige udtalelse Den dagældende dagpengelovs (jf. lovbekendtgørelse nr. 632 af 22. juli  

 1997 som ændret ved lov nr. 893 af 3. december 1997 med senere ændringer om  

 dagpenge ved sygdom eller fødsel) § 5 og § 24 var sålydende:
§ 5.  

  

 Dagpenge ydes ved fuld uarbejdsdygtighed på grund af sygdom.
Udbetaling af  

 dagpenge ophører den dag, lønmodtageren er arbejdsdygtig, uanset om den  

 pågældende undlader at træde i arbejde eller at raskmelde sig.
Stk. 2.  

  

 Socialministeren fastsætter nærmere regler om adgangen til nedsatte dagpenge  

 ved delvis uarbejdsdygtighed og dagpenge ved deltagelse i erhvervsmæssig  

 uddannelse af begrænset omfang. § 24.  

  

 Kommunen skal med henblik på at bevare den sikredes tilknytning til  

 arbejdsmarkedet senest efter 8 uger og derefter mindst hver 8. uge tage  

 dennes forhold op til vurdering med henblik på, om der er behov for  

 behandling, optræning,  

 revalidering eller andre former for bistand til den pågældende eller dennes  

 familie.
Dette skal ske i samarbejde med dagpengemodtageren, læger,  

 hospitals-  

 og revalideringsinstitutioner, virksomheder og de faglige organisationer samt  

 arbejdsformidlingen.
Kan den sikrede ikke blive erhvervsaktiv igen, skal  

 kommunen, når betingelserne herfor er opfyldt, rejse sag om en social  

 pension.
Stk. 2.  

  

 Kommunen skal  

 ved den første opfølgning tage stilling til udarbejdelsen af en  

 opfølgningsplan.  

 Planen skal i alle tilfælde senest udarbejdes, når dagpengemodtageren har  

 været sygemeldt i 6 måneder inden for de sidste 12 måneder.
Har kommunen  

 forlænget dagpengeperioden efter § 22, stk. 1, nr. 1, skal nødvendige  

 afklarende  

 aktiviteter forud for revalideringen være iværksat senest 6 måneder efter  

 forlængelsen.
Stk. 4.  

  

 Socialministeren kan fastsætte nærmere regler om opfølgning af langvarig  

 dagpengetilfælde. Kapitel 9 i bekendtgørelse nr. 442 af 23. juni 1998 med senere  

 ændringer om dagpenge ved sygdom og fødsel er sålydende:
Kapitel 9 Opfølgning I medfør af sygedagpengelovens § 24, stk. 4, fastsættes:
§ 41.  

  

 Når  

 sygefraværet har varet i 8 uger, skal kommunen snarest muligt indhente en  

 lægeerklæring.
Kommunen fastsætter en frist for modtagelse af erklæringen.  

 Overskridelse af fristen, som skyldes dagpengemodtagerens forhold, medfører,  

 at  

 retten til dagpenge bortfalder, indtil erklæringen modtages, jf. lovens § 8,  

 stk. 2.
Stk. 4.  

  

 Når  

 helbredstilstanden er stationær, og kommunen skønner, at sikrede ikke er  

 berettiget til social pension eller revalidering, skal dagpengeudbetalingen  

 ophøre. § 6 og § 7 i lov nr. 453 af 10. juni 1997 om retssikkerhed og  

 administration på det sociale område med senere ændringer har denne ordlyd:
   

  

 § 6.  

  

 Hvis en borger  

 har brug for at få hjælp i en længere tid, skal kommunen og amtskommunen  

 tidligt i forløbet tilstræbe at tilrettelægge hjælpen ud fra en samlet  

 vurdering af pågældendes situation og behov på længere sigt.
 § 7.  

  

 Senest 8 uger  

 efter første henvendelse om løbende hjælp til forsørgelse skal kommunen  

 foretage  

 en vurdering efter § 6.
Stk. 2.  

  

 Ansøgeren skal  

 skriftligt have besked om kommunens vurdering efter stk.  

 1. Esbjerg Kommune traf den 25. november 1999 afgørelse om at (A)  

 efter den 28. november 1999 ikke længere kunne få udbetalt sygedagpenge.  

 Kommunen begrundede afgørelsen således:
 Sagen har herefter været drøftet med forvaltningens  

 lægekonsulent, der vurderer at din knælidelse er af sådan en karakter at  

 skånehensyn kan tilgodeses indenfor dit tidligere arbejdsområde som  

 kontormedhjælper.
Som følge heraf kan du ikke længere vurderes som fuld  

 uarbejdsdygtig, jf. dagpengelovens § 5, hvorfor dagpengeudbetalingen ophører,  

 således at sidste udbetalingsdato er 28.11.99. Det sociale nævn stadfæstede Esbjerg Kommunes afgørelse den 28.  

 februar 2000. Nævnet begrundede afgørelsen således:
Nævnet har ved afgørelsen lagt vægt på det oplyste om Deres  

 helbredsforhold på afgørelsestidspunktet.
Det fremgår, at De blev sygemeldt  

 den  

 16. januar 1999 på grund af en lettere brusklidelse, og at De efter operation  

 8. juni 1999 og 28. september 1999 stadig har smerter i knæet.
Efterfølgende  

 kunne der konstateres symptomer på let hævelse af fedtlegemet, men ingen  

 intraartikulær ansamling eller kapselsvulst.
Der var tale om kondromalaci og  

 irritation i ledkapslet.
Der var ingen indikation for yderligere kirurgisk  

 behandling og De blev henvist til fysioterapi.
Deres tilstand blev betragtet  

 som stationær.
Nævnet har vurderet, at der ikke var påvist nogen lidelse, som  

 kunne begrunde fuld uarbejdsdygtighed i forhold til passende arbejde f.eks.  

 kontorarbejde. Ombudsmanden behandler klager over den offentlige forvaltning og  

 skal bedømme om myndigheder eller personer der er omfattet af hans  

 kompetence,  

 handler i strid med gældende ret  eller på anden måde gør sig skyldig i  

 fejl  

 eller forsømmelser ved udøvelsen af deres opgaver (§ 7, stk. 1, og § 21  

 i  

 lov nr. 473 af 12. juni 1996 om Folketingets Ombudsmand).
 Vurderingen af om (A) efter den 28. november 1999 ikke længere  

 kunne karakteriseres som fuldt uarbejdsdygtig, beror bl.a. på lægelig  

 fagkundskab.
Ifølge reglerne for ombudsmandens virksomhed kan jeg kun i  

 begrænset omfang tage stilling til vurderinger der helt eller delvis bygger  

 på  

 særlig fagkyndig viden.
En kontrol af de lægelige vurderingers rigtighed  

 kræver en fagkundskab som ombudsmanden ikke har.
 Myndighederne bygger også i vidt omfang deres afgørelser på  

 vurderinger og afvejninger af en række forskellige hensyn og omstændigheder.  

 Som ombudsmand har jeg ikke særlige forudsætninger for at afveje disse  

 forskellige hensyn og omstændigheder på en anden og bedre måde end Esbjerg  

 Kommune og det sociale nævn der beskæftiger sig med det pågældende sagsområde  

 i det daglige.
Normalt kan jeg derfor ikke gå ind i en nærmere efterprøvelse af  

 disse vurderinger og afvejninger.
Kun hvis der er tale om ganske særlige  

 omstændigheder, kan jeg kritisere myndighedernes afgørelse.
Det kan f.eks.  

 være  

 tilfældet hvis sagen er mangelfuldt oplyst, eller afgørelsen i forhold til  

 andre lignende sager er udtryk for en forskelsbehandling der ikke er sagligt  

 begrundet.
På den baggrund har jeg koncentreret min undersøgelse om en række  

 sagsbehandlingsmæssige spørgsmål.
Sagsforløbet forud for Esbjerg Kommunes afgørelse af 25.  

 november 1999 (A)s sygedagpengepenge blev i perioden juli til november 1999  

 bevilget og stoppet gentagne gange.
 Esbjerg Kommune meddelte således (A) ved brev af 5. juli 1999 at  

 udbetalingen af dagpenge stoppede pr. 8. juli 1999. Kommunen traf sin  

 afgørelse  

 på baggrund af lægeligt materiale modtaget den 5. juli 1999 hvoraf det  

 fremgik  

 at uarbejdsdygtigheden at regne fra den 8. juni 1999 ville vare 1-2 uger,  

 hvorefter (A) ville være i stand til at genoptage sine daglige aktiviteter.
 På baggrund af en klage af 9. juli 1999 fra Fagforbund (X) og  

 nyt lægeligt materiale som (A)s mand afleverede til kommunen den 14.  

 juli  

 1999, meddelte Esbjerg Kommune den 16. juli 1999 (A) at hun var berettiget  

 til  

 sygedagpenge i perioden 13. juli 1999 til 23. august 1999.
 På baggrund af oplysninger fra (A)s egen læge meddelte kommunen  

 (A) den 9. september 1999 at sygedagpengene var forlænget til og med 10.  

 september 1999.
Som følge af ny lægelige oplysninger meddelte Esbjerg Kommune  

 den 30. september 1999 (A) at kommunen genoptog udbetalingen af sygedagpenge  

 fra 11. september 1999 til 10. oktober 1999. Den 1. november 1999 meddelte  

 Esbjerg Kommune på ny (A) at udbetalingen af sygedagpenge blev genoptaget fra  

 den 11. oktober 1999 på grund af nye oplysninger.
Den 25. november 1999 traf  

 Esbjerg  

 Kommune afgørelse om at udbetalingen af sygedagpenge skulle ophøre pr. 29.  

 november 1999.
 Det fremgår af sygedagpengelovens § 5, stk. 1, at der ydes  

 dagpenge ved fuld uarbejdsdygtighed på grund af sygdom, og at udbetalingen af  

 dagpenge ophører den dag lønmodtageren er arbejdsdygtig.
 Efter bestemmelsens ordlyd skal kommunen således træffe  

 afgørelse om ophør af udbetalingen af dagpenge når betingelserne for at  

 modtage disse ikke længere er opfyldt.
Det er et grundlæggende princip i forvaltningsretten at det  

 påhviler myndighederne at fremskaffe fornødne oplysninger om de foreliggende  

 sager.
Dette princip kaldes official- eller undersøgelsesprincippet.  

 Princippet fremgår ikke af forvaltningsloven, men gælder på ulovbestemt  

 grundlag.
 Det nærmere indhold af princippet er beskrevet adskillige steder  

 i den juridiske litteratur, herunder i Kaj Larsen mfl., Forvaltningsret  

 (2002), s. 447 ff, hvor følgende fremgår:
 ( ) det påhviler den enkelte forvaltningsmyndighed selv,  

 eventuelt i samarbejde med andre myndigheder, at fremskaffe fornødne  

 oplysninger om de foreliggende sager eller dog at foranledige, at private,  

 navnlig parterne, yder medvirken til sagens oplysning.
Princippet hører til de såkaldte garantiforskrifter, hvis iagttagelse  

 generelt er af væsentlig betydning for afgørelsers lovlighed og rigtighed.  

 Utilstrækkelig sagsoplysning vil kunne bevirke, at afgørelsen må  

 tilsidesættes  

 som ugyldig ( ) Officialprincippets formål er som nævnt at bidrage til at sikre,  

 at forvaltningsmyndighedernes afgørelser bliver materielt lovlige og rigtige.  

 Det forudsætter ikke alene, at alle relevante forhold er belyst ved det  

 foreliggende materiale, men også, at oplysningerne er pålidelige.
Er der  

 tvivl  

 om holdbarheden af et væsentligt faktum, hører det med til sagsoplysningen at  

 søge denne tvivl afklaret, således at det ved en sædvanlig bevismæssig  

 vurdering kan afgøres, om den pågældende oplysning kan lægges til grund for  

 afgørelsen.
 Af officialprincippet kan udledes det temmelig indlysende, at  

 afgørelse først må træffes, når de nødvendige oplysninger foreligger.
 (A) raskmeldte sig ikke på noget tidspunkt under sagens forløb.  

 Tværtimod fremgår det af sagen, herunder kommunens journalark, at (A) til  

 stadighed oplyste at hun fortsat var sygemeldt.
 På denne baggrund var det i overensstemmelse med  

 officialprincippet kommunens forpligtelse at tilvejebringe det fornødne  

 grundlag for at træffe afgørelse, herunder at indhente aktuelle lægelige  

 oplysninger.
Kommunen var således ikke berettiget til at træffe  

 tidsbegrænsede afgørelser om sygedagpenge ud fra prognoser i lægelige  

 udtalelser om hvornår det kunne forventes at (A) ville kunne genoptage sit  

 arbejde.
Dette gælder selv om kommunen flere gange efterfølgende, når det  

 viste  

 sig at (A) ved tidsbegrænsningens udløb fortsat var berettiget til at modtage  

 sygedagpenge, traf ny afgørelse om at forlænge disse.
Kommunen burde derfor  

 som nævnt ovenfor i overensstemmelse med officialprincippet have indhentet  

 aktuelle lægelige oplysninger inden afgørelse blev truffet.
 Det er herefter min foreløbige opfattelse at det er i strid med  

 reglerne om sygedagpenge og en tilsidesættelse af officialprincippet at  

 Esbjerg Kommune i perioden juli til november 1999 flere gange traf  

 tidsbegrænsede  

 afgørelser om sygedagpenge til (A).
Kommunen havde efter § 24 i sygedagpengeloven pligt til at  

 følge op på sygedagpengesagen.
Endvidere havde kommunen efter  

 retssikkerhedslovens § 7 pligt til senest efter 8 uger fra den første  

 henvendelse  

 om hjælp at lave en skriftlig helhedsvurdering.
Det fremgår af dagpengelovens § 24 at kommunen senest efter 8  

 uger og derefter mindst hver 8. uge skulle følge op på sygedagpengesagen med  

 henblik på at bevare (A)s tilknytning til arbejdsmarkedet.
Det fremgår  

 endvidere  

 af bestemmelsen (stk. 2) at kommunen allerede ved den første opfølgning  

 skulle  

 tage stilling til udarbejdelsen af en opfølgningsplan, og at en sådan i alle  

 tilfælde skulle være udarbejdet senest når (A) havde været sygemeldt i 6  

 måneder inden for de sidste 12 måneder.
Det vil sige senest den 16. juli  

 1999.
 Af vejledning nr. 40 af 9. april 1997 om styrkelse af  

 opfølgningsreglerne på sygedagpengeområdet fremgår bl.a. følgende:
 2.1. Opfølgning efter 8  

 uger.
Kommunen skal senest efter 8 uger og derefter mindst hver 8. uge  

 tage den sygemeldtes forhold op til vurdering.
Den sygemeldte skal direkte  

 gennem en  

  

 personlig samtale  

  

 medinddrages i denne opfølgning.
 Det bemærkes, at selve 8-ugersreglen er en minimumsregel og er  

 således ikke til hinder for, at kommunen foretager en tidligere opfølgning.
 Reglen omfatter alle sygedagpengemodtagere, der på  

 ikrafttrædelsestidspunktet har været sygemeldt i 8 uger eller mere.
 2.2. Opfølgningsplan.
 Kommunen skal ved den første 8 ugers opfølgning som udgangspunkt  

 tage stilling til udarbejdelsen af en opfølgningsplan  d.v.s. en plan  

 først  

 og fremmest for, hvilke foranstaltninger kommunen i samarbejde med de  

 relevante samarbejdspartnere kan gøre for at bringe den sygemeldte tilbage  

 til arbejdsmarkedet.
I de sager, hvor der ikke på opfølgningstidspunktet foreligger  

 et tilstrækkeligt grundlag for at lægge en sådan plan, kan udarbejdelsen  

 heraf  

 udskydes indtil senest, når dagpengemodtageren har været sygemeldt i 6  

 måneder, regnet fra første sygedag inden for de sidste 12 måneder.
Opgørelsen  

 af de 6 måneders sygefravær inden for 12 måneder vil automatisk fremgå af  

 sygedagpengesystemet.
 Ved opgørelsen af de 6 måneder medregnes også de første 2 uger  

 af sygefraværet.
 Modtager kommunen underretning om sygefraværet efter 8 ugers  

 fristen, må kommunen hurtigst muligt herefter opstille en opfølgningsplan.
Det fremgår af bemærkningerne til lovændringerne, at  

 opfølgningsplanen f.eks. kan indebære et fortsat behandlingsforløb,  

 indhentelse af generel helbreds- eller statuserklæring m.v.
Endvidere kan  

 opfølgningsplanen  

 indebære iværksættelse af revalidering i form af arbejdsprøvning, samt evt.  

 ansøgning  

 om førtidspension.
 Det fremgår endvidere af bemærkningerne, at den sygemeldte også  

 skal medinddrages i opfølgningen, herunder udarbejdelsen af  

 opfølgningsplanen, med henblik på at give den pågældende større indflydelse  

 på det videre sagsforløb.
Det bemærkes, at kompetencen til udarbejdelse af  

 opfølgningsplanen er hos kommunen.
Hvis den sygemeldte ikke er enig i selve  

 opfølgningsplanen, vil han eller hun kunne klage over denne til  

 Dagpengeudvalget.
 3.  

 Generelle ændringer.
 3.1.  

 Medinddragelse af virksomheder og faglige organisationer.
Opfølgningen skal som hidtil ske i samarbejde med en række  

 samarbejdsparter.
Ud over dem, der er omtalt i den hidtil gældende § 24  

   

 læger, hospitals- og revalideringsinstitutioner samt arbejdsformidlingen  

   

 skal samarbejdet efter lovændringen også omfatte virksomheder og de faglige  

 organisationer.
 Det bemærkes, at det er frivilligt, om virksomhederne og de  

 faglige organisationer ønsker at medvirke i opfølgningen.
 5.2.  

 Udarbejdelse af en opfølgningsplan.
 Hensigten med reglen om, at kommune skal udarbejde en  

 opfølgningsplan, er at sikre, at der iværksættes de foranstaltninger, der er  

 nødvendige, for at den sygemeldtes situation kan blive afklaret, med henblik  

 på, at den pågældende kan forblive på arbejdsmarkedet eller den konkrete  

 arbejdsplads.
Opfølgningsplanen bør derfor bl.a. beskrive årsagen til selve  

 uarbejdsdygtigheden, behandling, uddannelse, beskæftigelse og  

 arbejdsfunktioner, herunder om sygdommen må forventes at kunne medvirke til  

 en  

 indskrænkning af de nuværende arbejdsfunktioner.
Endvidere beskrives det  

 aftalte med hensyn til, hvad der skal ske i forbindelse med det videre  

 sygdomsforløb.  

 Det er vigtigt, at planen gengiver den sygemeldtes egen opfattelse/ vurdering  

 af sin situation, herunder hvilke overvejelser den pågældende har gjort.
Den omstændighed, at det ikke lykkes at fastholde den sygemeldte  

 på den konkrete arbejdsplads, er ikke det samme som, at der ikke længere kan  

 udarbejdes en opfølgningsplan.
Som et led i planen skal man i så fald  

 overveje  

 andre hjælpemuligheder, f.eks. om der skal ydes hjælpemidler, omskoling eller  

 revalidering.
Hvis det sidstnævnte er tilfældet, må det overvejes om  

 revalideringen skal foregå på den nuværende arbejdsplads, en anden  

 arbejdsplads  

 eller i form af en ny uddannelse. Af vejledning nr. 185 af 18. september 1998 om syge- og  

 barselsdagpenge fremgår følgende af kapitel 10:
Kapitel  

 10 Varighedsbegrænsning  

 og opfølgning  lovens §§ 22-24. Kommunens opfølgning af sagen 8-ugers  

 opfølgning 126. Efter lovens § 24 skal kommunen senest,  

 når sygefraværet har varet i 8 uger, tage den sygemeldtes forhold op til  

 vurdering  

 og derefter mindst hver 8. uge.
Det skal ved disse opfølgninger undersøges,  

 om  

 der fortsat er grundlag for at udbetale dagpenge, herunder om der er behov  

 for  

 behandling, optræning, revalidering, fleksjob, pension eller andre former for  

 bistand til sygemeldte eller dennes familie.
Opfølgningen er et vigtigt  

 redskab til at bevare den sygemeldtes tilknytning til arbejdsmarkedet.
Opfølgningen skal ske i samarbejde med den sygemeldte, læger,  

 hospitals- og revalideringsinstitutioner, virksomheder og de faglige  

 organisationer  

 samt arbejdsformidlingen.
Det er frivilligt, om virksomhederne og de faglige  

 organisationer ønsker at medvirke i selve opfølgningen.
8-ugersreglen er en minimumsregel.
Der er således ikke noget til  

 hinder for, at kommunen foretager en tidligere opfølgning.
Personlig  

 samtale 127. Den sygemeldte skal direkte gennem en personlig samtale  

 medinddrages i opfølgningen.
Er den sygemeldte på grund af  

 hospitalsindlæggelse  

 eller af helbredelsesmæssige grunde forhindret i at deltage i en personlig  

 samtale,  

 må kommunen foretage opfølgning på anden hensigtsmæssig måde.
Indhentelse af oplysninger 128. Selve opfølgningen skal ske på grundlag af ajourførte  

 oplysninger, herunder lægelige oplysninger.
Inden sygefraværet har varet i 8  

 uger, skal kommunen således snarest muligt indhente en lægeerklæring.  

 Kommunen kan dog undlade at indhente en ny lægeerklæring, hvis der allerede  

 foreligger en egnet lægeerklæring, eller andre tilstrækkelige lægelige  

 oplysninger i form af journaludskrift fra hospital/klinik kan fremskaffes.
 Lægeerklæringen skal for at være fyldestgørende indeholde  

 oplysning om diagnose, konsultationstidspunkt, eventuelt sygehus- eller  

 speciallægebehandling, graden af uarbejdsdygtighed, i hvilket omfang den  

 sygemeldte kan genoptage arbejdet i mindre omfang, og i den forbindelse,  

 hvilke begrænsninger der måtte være for arbejdets udførelse.
Der skal i erklæringen være angivet et (præcist) skøn over, hvor  

 længe uarbejdsdygtigheden vil vare.
Er der ikke angivet et sådant skøn, skal  

 kommunen eventuelt efter drøftelse med kommunens lægekonsulent anmode lægen  

 om  

 at uddybe erklæringen og herunder redegøre for årsagen til usikkerheden.  

 Skyldes et sådant skøn ventetid på behandling, bør kommune i samarbejde med  

 den praktiserende læge og lægekonsulenten undersøge, om der er kortere  

 ventetid  

 på behandlingen på andre sygehuse eller hos andre speciallæger, eller om  

 ventetiden skyldes, at dagpengemodtageren har fået udskudt en planlagt  

 behandling på grund af egne forhold, fx ferie mv.
 Lægekonsulenten medinddrages i sagsbehandlingen så tidligt som  

 muligt med henblik på tidligst muligt at fremskaffe supplerende lægelige  

 oplysninger, eventuelt generel helbredserklæring eller statusbedømmelse af  

 helbredsforholdene mv., herunder journaludskrifter fra sygehus eller  

 speciallægeerklæringer.  

 Lægekonsulentens tidlige medvirken i sagsbehandling er også nødvendig for at  

 kunne bedømme behovet for behandling og revalidering eller overgang til  

 førtidspension.
Opfølgningsplan 130. Kommunen skal ved den første opfølgning efter lovens § 24,  

 stk. 2, tage stilling til udarbejdelsen af en opfølgningsplan, som under alle  

 omstændigheder skal være udarbejdet senest, når dagpengemodtageren har været  

 sygemeldt i 6 måneder.
 Opfølgningsplanen bør beskrive årsagen til selve  

 uarbejdsdygtigheden, behandlingen og afhængig af sygemeldingens art, den  

 konkrete beskæftigelse, herunder arbejdsfunktioner, og om uarbejdsdygtigheden  

 må forventes at kunne medføre indskrænkninger i de nuværende  

 arbejdsfunktioner.  

 I opfølgningsplanen bør indgå den sygemeldtes egen opfattelse af sin  

 situation,  

 hvilke overvejelser pågældende har gjort sig og omfanget af tidligere  

 sygefravær.
Kommunen foretager den endelige udformning af  

 opfølgningsplanen.
Hvis den sygemeldte ikke er enig i selve planen, vil  

 dagpengemodtageren kunne klage over denne til det sociale nævn.
 Med hensyn til eksempler på en opfølgningsplan henvises til  

 Socialministeriets vejledning nr. 40. af 9. april 1997.
Samarbejde  

 med arbejdsmarkedets parter 132. Den tidlige opfølgning skal medvirke til at fastholde den  

 sygemeldte på arbejdspladsen eller på arbejdsmarkedet.
Derfor skal den  

 faglige  

 organisation/tillidsmanden på arbejdspladsen medinddrages i  

 opfølgningsarbejde i de sager, hvor der er behov herfor.
De kan give en  

 vurdering af den sygemeldtes muligheder for at klare de arbejdskrav, der  

 stilles på arbejdspladsen eller generelt på arbejdsmarkedet, og hvilke  

 foranstaltninger der skal iværksættes for at afhjælpe eventuelle fysiske  

 eller  

 psykiske problemer.
Samtidig vil de kunne bidrage med oplysninger om, i  

 hvilket  

 omfang den sygemeldte vil være i stand til at kunne udføre andet arbejde  

 inden  

 for pågældendes faglige område.
 Den Sociale Ankestyrelse har i sin praksis som den fremgår af  

 SM D-5-00, SM D- 10-00, SM D-18-00 og F-7-01, udtalt sig om kravene til  

 opfølgningen i sygedagpengesager.
Den opfølgning som kommunen har foretaget, fremgår kun af  

 kommunens løbende journaltilførsler.
Kommunen har således på intet tidspunkt  

 udarbejdet en skriftlig helhedsvurdering efter retssikkerhedslovens § 7.
Som det fremgår af vejledning nr. 185 af 18. september 1998 om  

 syge- og barselsdagpenge, skal den sygemeldte direkte gennem en personlig  

 samtale medinddrages i opfølgningen.
Ved min gennemgang af  

 journaltilførslerne  

 har jeg  uden at det udtrykkeligt fremgår af journalen  fået det  

 indtryk at  

 (A) den 14. maj 1999 var til en personlig samtale.
Det ser ikke ud til at  

 kommunen i øvrigt har indkaldt (A) til opfølgningssamtale, men der foreligger  

 en række notater om kommunens telefonsamtaler med (A) og en enkelt personlig  

 henvendelse fra (A)s side i anledning af kommunens afgørelse om  

 inddragelse af  

 hendes sygedagpenge af 5. juli 1999.
 Kommunens opfølgning er således ikke ved hver opfølgning som  

 forudsat i reglerne foregået ved personlige samtaler, men mest ved  

 telefonsamtaler.
Ved den personlig samtale med (A) den 14. maj 1999 blev årsagen  

 til uarbejdsdygtigheden og behandlingen anført. (A)s tidligere  

 livsforløb,  

 herunder uddannelse og arbejdsmæssige erfaringer, blev kort beskrevet.  

 Imidlertid fremgår det af forarbejderne til § 24, stk. 2 (Folketingstidende  

 1996-97, Tillæg A, s. 2650), at ideen med udarbejdelse af en opfølgningsplan  

 er  

 at lægge en plan for det videre forløb.
Dette element indgår efter min  

 opfattelse ikke i fornødent omfang i notatet af 14. maj 1999. Det er i Den  

 Sociale Ankestyrelses praksis antaget at en opfølgningsplan efter god  

 forvaltningsskik  

 bør udarbejdes skriftligt.
Dette forhold har kommunen ikke overholdt.
 Det er min foreløbige opfattelse at det er kritisabelt at  

 kommunen ikke har udarbejdet en skriftlig helhedsvurdering efter  

 retssikkerhedslovens § 7, at kommunen ikke  bortset fra den 14. maj  

 1999  har  

 haft personlige opfølgningssamtaler med (A), at kommunen ikke har udarbejdet  

 en  

 fyldestgørende opfølgningsplan og ikke i overensstemmelse med god  

 forvaltningsskik  

 har udarbejdet opfølgningsplanen skriftligt.
 Det Sociale Nævn for Ribe Amt har ikke i forbindelse med sin  

 behandling af sagen taget stilling til de ovenfor nævnte  

 sagsbehandlingsmæssige  

 mangler.
Jeg har i en udtalelse, som bliver optrykt i min kommende  

 beretning for året 2002 [s. 313], udtalt mig om spørgsmålet om hvorvidt et  

 socialt nævn har pligt til at tage stilling til om kommunen har opfyldt  

 sagsbehandlingsreglerne selv om der ikke er klaget over disse spørgsmål.
Jeg  

 gennemgik i denne udtalelse Ankestyrelsens praksis i form af SM D-5-00, SM  

 D-10-00, SM D-18-00 og SM A-40-10. Jeg konkluderede på dette grundlag at det  

 er Ankestyrelsens opfattelse at en manglende overholdelse af  

 opfølgningsbestemmelsen i dagpengelovens § 24, stk. 1 og 2, og bl.a.  

 retssikkerhedslovens § 7 efter en konkret vurdering kunne føre til at  

 afgørelsen var ugyldig.
Endvidere anførte jeg at en klageinstans af egen  

 drift  

 skal påse om en underinstans har overholdt de sagsbehandlingsregler der har  

 karakter af garantiforskrifter.
 Det er derfor min foreløbige opfattelse at det er beklageligt at  

 nævnet ikke har påset om disse sagsbehandlingsmæssige regler var overholdt.
Jeg mener ikke det kan udelukkes at de sagsbehandlingsfejl der  

 foreligger i forbindelse med (A)s sag, i det omfang de har karakter af  

 garantiforskrifter, kan have haft indflydelse på den trufne afgørelse.
Jeg  

 vil  

 derfor være indstillet på at henstille til det sociale nævn at genoptage  

 behandlingen af sagen og over for (A) tage stilling til hvilken betydning den  

 manglende overholdelse af sagsbehandlingsreglerne har for den trufne  

 afgørelse.
Myndighedernes afslag på genoptagelse af sygedagpengesagen For så vidt angår myndighedernes afslag på at genoptage (A)s  

 sag om sygedagpenge, har jeg følgende bemærkninger:
Den 11. maj 2000 afslog Esbjerg Kommune at genoptage (A)s sag  

 om sygedagpenge.
Kommunen begrundede afgørelsen således:
 Det er herefter besluttet at give afslag på din anmodning om  

 genoptagelse af udbetaling af sygedagpenge efter den 28.11.1999 på baggrund  

 af  

 en vurdering af de samlede lægelige oplysninger.
 Begrundelsen herfor er, at der ikke dokumenteres fremkomst af  

 yderligere helbredsmæssige gener i forhold til de allerede kendte.
Det vurderes derfor fortsat, at de tilstedeværende skånebehov  

 ikke medfører fuld uarbejdsdygtighed, jf. dagpengelovens § 5.1 og at  

 skånebehovene kan tilgodeses uden at der er grundlag for iværksættelse af  

 revalideringsmæssige foranstaltninger. Det sociale nævn stadfæstede den 16. november 2000 kommunens  

 afgørelse og anførte:
 Nævnet er enig med kommunen i, at der ikke er fremkommet nye  

 oplysninger fra overlæge (D) eller speciallæge i fysiurgi (B), der kan  

 dokumentere fuld uarbejdsdygtighed, jf. reglen i dagpengelovens § 5, stk. 1,  

 hverken den 28. november 1999 eller på et senere tidspunkt.
Nævnet har herved lagt vægt på det oplyste om, at (A) siden  

 sygemelding i januar 1999 på baggrund af knælidelse har gennemgået en ret  

 omfattende udredningsprogram incl. kikkertundersøgelse i knæet samt  

 knoglescintigrafi.
Der er blevet påvist en chondromalaci i højre knæ (blød  

 opblæret brusk på bagsiden af knæskallen). På grund af smerter i højre  

 skinneben  

 samt i en del øvrige led er (A) vurderet af speciallæge i fysiurgi (B), og  

 hun  

 har været til knoglescintigrafi.
Her er der påvist ganske lette  

 slidgigtforandringer svarende til forskellige ekstremitetsled, men intet  

 alvorligere.
Der er intet unormalt svarende til skinnebenet, hvor (A) har  

 oplyst  

 om smerter.
I statusattest fra (D) fremgår det, at (A) burde kunne bestride  

 et  

 job inden for kontorfaget. (A) har endvidere været hos fysiurg (B) på  

 mistanke  

 om generaliseret ledsygdom.
Dette er ikke påvist.
 Nævnet mener således, at (A)s tilstand har været stationær  

 siden standsningen af sygedagpengeudbetalingen, og mener fortsat, at hun  

 burde  

 kunne klare et kontorarbejde under hensyntagen til den relativt beskedne  

 knæsygdom.
 Det skal bemærkes, at nævnet har anvendt lægefaglig bistand.
Nævnet har ikke taget stilling til det nyanførte om (A)s  

 helbredsmæssige forhold fra overlæge (G), (Y) Sygehus tilsendt i forbindelse  

 med partshøring, idet Esbjerg Kommune ikke ses at have taget stilling hertil  

 og  

 truffet afgørelse herom. Den 3. januar 2001 afviste Den Sociale Ankestyrelse at  

 realitetsbehandle (A)s sag om genoptagelse da sagen ikke fandtes at  

 have  

 principiel eller generel betydning.
 I forbindelse med nævnets genvurdering af sagen skrev nævnet  

 den 21. december 2000 bl.a. følgende til (A)s advokat:
I nævnets afgørelsesskrivelse af 16. november 2000 bemærkede  

 nævnet samtidig, at der ikke var taget stilling til de nye oplysninger om  

 Deres klients helbredsmæssige forhold.
Nævnet fandt ikke anledning til at  

 hjemvise sagen, idet det er nævnets opfattelse, at kommunen som første  

 instans  

 skal tage stilling til oplysningerne fra overlæge (G). En borger har krav på at få en sag genoptaget og  

 realitetsbehandlet på ny hvis der i forbindelse med genoptagelsesanmodningen  

 er fremkommet nye faktiske oplysninger af så væsentlig betydning for sagen at  

 der er en vis sandsynlighed for at sagen ville have fået et andet udfald hvis  

 oplysningerne havde foreligget i forbindelse med myndighedens oprindelige  

 stillingtagen  

 til sagen, jf.
Karsten Loiborg mfl., Forvaltningsret (1994), s. 611.
 En overordnet myndighed skal som udgangspunkt i forbindelse med  

 sin klagesagsbehandling træffe afgørelse på grundlag af de aktuelle faktiske  

 forhold  også selv om de har ændret sig i forhold til første instansens  

 afgørelsesgrundlag.  

 Jeg har i en sag gengivet i Folketingets Ombudsmandens beretning for 2000, s.  

 385*, formuleret det således:
I den forvaltningsretlige litteratur er det almindeligt antaget  

 at en klager har adgang til at fremføre nye påstande, anbringender (dvs.  

 argumenter) og faktiske omstændigheder for klagemyndigheden.
Og  

 klageinstansen  

 vil som udgangspunkt ikke alene være berettiget, men principielt også  

 forpligtet til at træffe afgørelse på grundlag af de ændrede faktiske  

 forhold.  

 Princippet om inddragelse af nye forhold ved klagemyndighedens behandling af  

 sagen har sammenhæng med at klagemyndigheden, på samme måde som den myndighed  

 der traf afgørelse i første instans, har ansvaret for at sagen er  

 tilstrækkeligt  

 oplyst.
Reglen om inddragelse af nye forhold fremmer at klageinstansen ved  

 sin  

 afgørelse kan nå frem til det materielt rigtige resultat.
Se nærmere Karsten  

 Loiborg mfl., Forvaltningsret (1994), s. 651, Bent Christensen,  

 Forvaltningsret  

  Prøvelse (1994), s. 256, og Karsten Revsbech mfl., Forvaltningsret,  

 Almindelige emner (1997), s. 274ff. Det er herefter min foreløbige vurdering at det sociale nævn i  

 overensstemmelse med dette princip burde have inddraget oplysningerne i  

 overlæge (G)s brev af 10. august 2000 i sin behandling af  

 genoptagelsessagen.
 Jeg vil derfor være indstillet på at henstille til Det Sociale  

 Nævn for Ribe Amt at genoptage (A)s sag om genoptagelse af sagen om  

 sygedagpenge også med henblik på at tage stilling til om der, når  

 oplysningerne  

 fra overlæge (G) inddrages, er fremkommet så væsentlige nye oplysninger så  

 sygedagpengesagen  

 skal genoptages.
Jeg har ikke grundlag for at kritisere at Den Sociale  

 Ankestyrelse afviste at realitetsbehandle (A)s sag. Jeg bad Esbjerg Kommune, Det Sociale Nævn for Ribe Amt og Den  

 Sociale Ankestyrelse om eventuelle bemærkninger til den foreløbige  

 redegørelse.
 Den 27. maj 2003 udtalte Esbjerg Kommune følgende:
 Ombudsmanden har i redegørelsen modtaget 25. marts 2003 påpeget  

 at der i dagpengeperioden januar 1999 til november 1999 ikke blev udarbejdet  

 en skriftlig helhedsvurdering efter retssikkerhedslovens § 7.
Kommunen udarbejdede ikke en skriftlig helhedsvurdering efter  

 retssikkerhedslovens § 7 idet kommunen dengang var i den vildfarelse som  

 mange  

 af landets øvrige kommuner at der ikke skulle udarbejdes helhedsvurdering i  

 dagpengesager.
Det blev først slået fast af Den Sociale Ankestyrelse i SM  

 D-5-00 udsendt 15. april 2000.
Det påpeges at der ikke var personlige opfølgningssamtaler i  

 sygeperioden  dog bortset fra 14. maj 1999. Kommunen er af den  

 opfattelse at  

 der var en række opfølgningssamtaler  der dog blev afviklet over  

 telefon.  

 Kommunen havde forstået at (A) led af dårligt knæ og derfor var dårligt  

 gående.  

 Det er beklageligt at kommunens hensyn til (A)s helbredssituation i dag  

 kan  

 opleves som kritisabelt.
Sådan var det ikke ment  tværtimod.
Det påpeges at der ikke var en fyldestgørende opfølgningsplan  

 og ikke en skriftlig opfølgningsplan.
Kommunen er opmærksom på at der landet  

 over er sket betydelige kvalitetsforbedringer i dagpengeopfølgningen   

 og  

 (A)s sag fra 1999 tåler åbenbart ikke at blive målt med de krav der er  

 udviklet  

 i årene frem til 2003.
Der skal dog ikke herske tvivl om at sagen var genstand for  

 meget stor opmærksomhed i forvaltningen for at modvirke at hendes  

 sygdomsperiode blev for lang.
Det ses også af den meget tætte opfølgning der  

 skete i slutningen af 1999.
 (A) modtog dagpenge under sygdom i perioden 18. januar 1999 til  

 28. november 1999. (A) havde hovedsageligt været ledig siden 1991 med  

 arbejdsløshedsunderstøttelse, barselperioder og perioder med orlov til  

 børnepasning.
 Kommunen er ikke bekendt med at hun har modtaget andre  

 forsørgelsesydelser i perioden fra november 1999 og indtil hun 10. maj 2002  

 meldte sig rask og overgik til arbejdsløshedsunderstøttelse.
 Godt en uge efter blev hun sygemeldt på grund af  

 graviditetsgener og kunne herefter modtage barselsdagpenge til perioden  

 slutter  

 27. maj 2003.
Esbjerg Kommune har tidligere tilbudt revalidering for at  

 hjælpe hende til arbejdsmarkedet.
Når hun har raskmeldt sig for sygdommen maj  

 2002 og ikke siden har rettet henvendelse til Kommunen om bistand vil Esbjerg  

 Kommune afvente hendes egen vurdering af om hun har behov for bistand til at  

 komme på arbejdsmarkedet.
 Det sociale nævn udtalte den 10. juni 2003 bl.a.:
 I Deres foreløbige redegørelse fremgår det bl.a., at De vil  

 være indstillet på at henstille til Det Sociale Nævn om at genoptage  

 behandlingen  

 af sagen, da det er Deres foreløbige opfattelse, at det ikke kan udelukkes,  

 at  

 de sagsbehandlingsfejl, der foreligger i forbindelse med (A)s sag, og  

 som har  

 karakter af garantiforskrifter, kan have haft indflydelse på den trufne  

 afgørelse.
 Vedr. overholdelse af  

 garantiforskrifter:
 Der henvises i det hele til Esbjerg kommunes brev til  

 Folketingets Ombudsmand dateret 27. maj 2003.
 Det skal i øvrigt bemærkes, at nævnets afgørelse af 28. februar  

 2000 behandlede klage over kommunens standsning af (A)s sygedagpenge  

 den 28.  

 november 1999. Samtidig henviste nævnet til bekendtgørelse nr. 442 af 23.  

 juni  

 1998 § 41, stk. 4, hvorefter dagpengeudbetalingen skal ophøre, når  

 helbredstilstanden  

 er stationær, og kommunen skønner, at der ikke er berettigelse til social  

 pension  

 eller revalidering.
 Nævnet havde således ved sin afgørelse været inde i en vurdering  

 af revalidering og pension på standsningstidspunktet.
 Nævnet fandt dengang, at kommunens sagsbehandling levede op til  

 de forventninger, der var til bl.a. helbredsvurdering på det tidspunkt.  

 Konsekvensen af en evt. genoptagelse i (A)s sag kan blive, at et stort  

 antal  

 sygedagpengesager før nævnets afgørelse i februar 2000 skal genoptages.
 Endelig er det nævnets opfattelse, at det først senere er  

 fastslået hvilke konsekvenser reglerne om bl.a. manglende opfølgning og  

 helhedsvurdering kan have.
 Vedr. oplysninger fra (G):
 Endvidere fremgår det, at Deres foreløbige opfattelse af sagen  

 er, at Det Sociale Nævn burde have inddraget oplysningerne, som overlæge (G)  

 var fremkommet med ved brev af 10. august 2000.
 I nævnets afgørelse af 16. november 2000 henviser nævnet til, at  

 der ikke er taget stilling til det nyanførte om (A)s helbredsmæssige  

 forhold  

 fra overlæge (G), (Y) sygehus, tilsendt i forbindelse med partshøring, idet  

 Esbjerg kommune ikke ses at have taget stilling hertil og truffet afgørelse  

 herom.
Denne formulering illustrerer nævnets praksis vedr. inddragelse  

 af nye oplysninger i forbindelse med ankesagen, nemlig at udgangspunktet er,  

 at disse ikke inddrages i prøvelsen af underinstansens afgørelse.
Såfremt det  

 er nævnets opfattelse, at de nye oplysninger er af væsentlig betydning, vil  

 tilkomsten af disse resulterer i sagens hjemvisning.
Derved sikres borgeren  

 en ny 1. instansbehandling af sagen på et opdateret beslutningsgrundlag, med  

 efterfølgende ankemulighed.
Hvis nævnet i modsætning hertil i sin afgørelse  

 tog direkte stilling til retten til den omstridte ydelse på baggrund af de  

 nye  

 oplysninger, ville borgeren kun såfremt sagen var principiel eller i øvrigt  

 af  

 særlig interesse kunne få sin sag prøvet i 2 instanser.
Denne praksis følges  

 således netop for at sikre borgerens retssikkerhed.
Det er en praksis, der  

   

 nævnet bekendt  i årevis har været fulgt af såvel Den Sociale  

 Ankestyrelse som  

 af de sociale nævn, og som formentlig vil være Ombudsmanden bekendt.
Såfremt de fremsendte nye oplysninger ikke af nævnet vurderes at  

 kunne tillægge nogen væsentlig betydning for sagen, vil der ikke ske  

 hjemvisning.
Sædvanligvis vil nævnet dog i afgørelsen indskrænke sig til at  

 sige,  

 at de pågældende oplysninger ikke er indgået i vurderingen af kommunens  

 afgørelse,  

 idet dette eventuelt kunne levne borgeren en mulighed for at rette fornyet  

 henvendelse  

 til kommunen med begæring om ny behandling på baggrund af de tilkomne  

 oplysninger.
Da nævnet ikke har taget stilling til disse i afgørelsen, vil  

 kommunen ikke være bundet af en sådan stillingtagen fra nævnet, men vil kunne  

 foretage sin egen vurdering i 1. instans af de tilkomne oplysninger  en  

 procedure, der altså igen sikrer borgerens rettigheder.
 Nævnets afgørelse i den konkrete sag vedr. (A) er altså udtryk  

 for, at de pågældende oplysninger ikke skønnedes at være af væsentlig  

 betydning for sagen.
 I brev, dateret 3. januar 2001 meddeler Den Sociale  

 Ankestyrelse, at Ankestyrelsen ikke kan behandle sagen, idet den ikke findes  

 at have principiel eller generel betydning.
 Om hjemvisning på baggrund af undersøgelsen hos overlæge (G),  

 bemærker Ankestyrelsen følgende:
 Ankestyrelsen skal hertil bemærke, at hjemvisning normalt kun  

 bruges, hvis sagen ikke har været tilstrækkeligt oplyst i underinstansen,  

 hvis  

 der er indkommet nye væsentlige oplysninger i sagen af betydning for  

 underinstansens oprindelige afgørelse, eller hvis der er sket væsentlige  

 sagsbehandlingsfejl i underinstansen.
 Ankestyrelsen vurderede således ligesom nævnet, at det  

 nytilsendte fra (G) ikke havde en sådan karakter, der kunne give anledning  

 til  

 at hjemvise sagen.
 Til yderligere illustration af den ovenfor beskrevne praksis  

 vedlægges kopi af uddrag af et brev af 6/5-02 fra Den Sociale Ankestyrelse  

 vedr. en anden sag, hvor denne praksis beskrives.
Nævnet finder således ikke anledning til at genoptage sagen på  

 baggrund af de fra (G) fremkomne oplysninger. Ved brev af 9. juli 2003 udtalte Ankestyrelsen bl.a.:
 Ankestyrelsen har ikke på det foreliggende grundlag bemærkninger  

 til sagen, idet nævnets afgørelse af 28. februar 2000 ikke har været påklaget  

 til Ankestyrelsen.
 Med hensyn til Ombudsmandens foreløbige redegørelse af 25.  

 marts 2003 bemærkes for god ordens skyld, at SM D-18-00, der er omtalt på  

 side  

 23 og 24 i redegørelsen, formelt er trukket tilbage, jf. side 51 i  

 Ankestyrelsens  

 praksisoversigt vedrørende sygedagpenge 2002 ( ).
Med hensyn til spørgsmålet om, hvorvidt nævnet skulle have  

 hjemvist sagen (om genoptagelse, nævnets afgørelse af 16. november 2000) til  

 kommunen på grundlag af overlæge (G)s brev af 10. august 2000 til  

 kommunen,  

 har nævnet i sine bemærkninger, s. 3, anført, at Ankestyrelsen  

 vurderede  

 således ligesom nævnet, at det nytilsendte fra (G) ikke havde en sådan  

 karakter, der kunne give anledning til at hjemvise sagen. Ankestyrelsen bemærker hertil, at sagen ikke materielt har været  

 behandlet i Ankestyrelsen, som derfor heller ikke har forholdt sig til  

 betydningen af udtalelsen fra overlæge (G). Ved brev af 22. juli 2003 sendte jeg kopi af myndighedernes  

 bemærkninger til H med henblik på Hs eventuelle bemærkninger.
H sendte  

 ved  

 brev af 14. august 2003 sine bemærkninger hertil.
Ombudsmandens endelige udtalelse Idet jeg henviser til det jeg har anført i min foreløbige redegørelse,  

 er det fortsat min opfattelse at det er i strid med reglerne om sygedagpenge  

 og en tilsidesættelse af officialprincippet at Esbjerg Kommune i perioden  

 juli til november 1999 flere gange traf tidsbegrænsede afgørelser om  

 sygedagpenge til (A).
 For så vidt angår kommunens opfølgning i sygedagpengesagen og pligten efter  

 retssikkerhedslovens § 7 til senest 8 uger efter den første henvendelse om  

 hjælp at lave en skriftlig helhedsvurdering, har jeg opfattet kommunens  

 udtalelse til mig således at der er sket betydelige kvalitetsforbedringer i  

 kommunernes (herunder Esbjerg Kommunes) dagpengeopfølgningen i perioden fra  

 1999 til 2003. Endvidere har kommunen oplyst at (A)s dagpengesag var  

 genstand for meget stor opmærksomhed i forvaltningen for at modvirke at  

 hendes sygdomsperiode blev for lang.
 Jeg har noteret mig disse oplysninger.
 Jeg mener at det er kritisabelt at kommunen ikke udarbejdede en skriftlig  

 helhedsvurdering efter retssikkerhedslovens § 7, at kommunen ikke   

 bortset fra den 14. maj 1999  havde haft personlige opfølgningssamtaler  

 med  

 (A), og at kommunen ikke udarbejdede en fyldestgørende opfølgningsplan.  

 Endvidere burde kommunen i overensstemmelse med god forvaltningsskik have  

 udarbejdet  

 opfølgningsplanen skriftligt.
Det Sociale Nævn for Ribe Amt har i sin udtalelse af 10. juni  

 2003 anført at kommunens sagsbehandling levede op til de forventninger der  

 var til bl.a. helhedsvurderingen på daværende tidspunkt.
Konsekvensen af en  

 eventuel genoptagelse af (A)s sag kan efter nævnets opfattelse blive at  

 et  

 stort antal sygedagpengesager skal genoptages.
Nævnets kommentarer giver mig anledning til at bemærke at de  

 retsregler som jeg har behandlet spørgsmålet om kommunens opfølgning mv. på  

 grundlag af, var gældende på tidspunktet for kommunens og nævnets behandling  

 af sagen.
Den Sociale Ankestyrelses praksis om betydningen af de formelle  

 krav  

 i retssikkerhedsloven og dagpengeloven er imidlertid offentliggjort i  

 perioden umiddelbart efter at nævnet traf afgørelse den 28. februar 2000.
Jeg har i min foreløbige udtalelse henvist til den udtalelse  

 som nu er optrykt i Folketingets Ombudsmands beretning for 2002, s. 313*,  

 særligt 329 ff.
I denne udtalelse erklærede jeg mig enig med Ankestyrelsen i  

 at en manglende overholdelse af opfølgningsbestemmelsen i dagpengelovens §  

 24,  

 stk. 1 og 2, og bl.a. retssikkerhedslovens § 7 efter en konkret vurdering  

 kunne føre til at afgørelsen var ugyldig.
 Som jeg også anførte i den foreløbige redegørelse, kan det ikke  

 udelukkes at de sagsbehandlingsfejl der foreligger i forbindelse med  

 (A)s  

 sag, i det omfang de har karakter af garantiforskrifter, kan have haft  

 indflydelse på den trufne afgørelse.
 Jeg henstiller derfor til Det Sociale Nævn for Ribe Amt at  

 genoptage behandlingen af sagen og over for (A) tage stilling til hvilken  

 betydning den manglende overholdelse af sagsbehandlingsreglerne har for den  

 trufne afgørelse.
I den foreliggende sag har (A) gennem at klage over afgørelsen  

 til ombudsmanden aktivt reageret imod den oprindelige afgørelse og gennem  

 denne reaktion opnået ombudsmandens vurdering af sagen.
Jeg har ikke ved min  

 gennemgang af sagen taget stilling til i hvilket omfang sagen kan føre til at  

 nævnet i forhold til andre borgere der ikke  som (A)  har klaget  

 over  

 afgørelsen, skal genoptage behandlingen af deres sager.
For så vidt angår  

 dette spørgsmål, henviser jeg til den juridiske litteratur om dette  

 spørgsmål,  

 f.eks.
Lis Sejr og Jens Vedsted-Hansen, Anke og genoptagelse i principielle  

 sociale sager (1990), s. 98 ff, og Karsten Loiborg mfl., Forvaltningsret  

 (2002), 2. udgave, s. 920 ff.
Den Sociale Ankestyrelse har i Nyt fra  

 Ankestyrelsen  

 nr. 1/2000, s. 2, omtalt spørgsmålet i relation til genoptagelse af  

 førtidspensionssager  

 efter Højesterets dom af 22. december 1999 der medførte ændringer i praksis  

 for  

 tilkendelse af førtidspension.
Ankestyrelsen har i sin udtalelse af 9. juli 2003 for god ordens  

 skyld bemærket at SM D-18-00 formelt er trukket tilbage.
Det fremgår af  

 Ankestyrelsens praksisoversigt 2002 at dette er begrundet med at  

 Ankestyrelsen  

 i tilfælde hvor flere SMer indeholder samme budskab, kun opretholder  

 den  

 seneste.
Denne bemærkning fra Ankestyrelsens side indeholder således ikke  

 nogen ændring af indholdet af Ankestyrelsens praksis på området.
Som jeg har anført i min foreløbige redegørelse, er det i den  

 forvaltningsretlige litteratur og også i ombudsmandens praksis antaget at  

 klageinstansen som udgangspunkt vil være ikke alene berettiget, men  

 principielt også forpligtet til at træffe afgørelse på grundlag af ændrede  

 faktiske  

 forhold.
Dette fremmer at klageinstansen ved sin afgørelse kan nå frem til  

 det  

 materielt rigtige resultat.
Jeg kan ud over de henvisninger som jeg har  

 anført  

 i min foreløbige redegørelse, henvise til Folketingets Ombudsmands beretning  

 for 1996, s. 193*, der vedrørte inddragelse af nye oplysninger under  

 behandlingen  

 af en sag om genoptagelse i Den Sociale Ankestyrelse.
I den foreliggende sag har nævnet afvist at inddrage  

 oplysningerne fra overlæge (G) i nævnets vurdering fordi kommunen ikke havde  

 taget stilling til dem og truffet afgørelse herom.
Som anført i min  

 foreløbige  

 redegørelse er dette i modstrid med princippet om at klagemyndigheden bør  

 inddrage nye oplysninger i forbindelse med sin behandling af en klage- eller  

 genoptagelsessag.
Jeg mener således at det er forkert at nævnet har afvist at  

 inddrage oplysningerne i grundlaget for nævnets afgørelse.
Nævnet har i sin beskrivelse af sin generelle praksis anført at  

 anser nævnet en oplysning der først fremkommer i forbindelse med nævnets  

 behandling  

 af sagen, for væsentlig, hjemviser nævnet sagen til 1. instansen til  

 behandling.
En hjemvisning indebærer at den afgørelse som underinstansen har  

 truffet, ophæves, og sagen hjemvises til fornyet behandling i underinstansen.
 Efter retssikkerhedslovens § 68, stk. 2, kan Ankestyrelsens og  

 nævnenes afgørelse gå ud på afvisning, stadfæstelse, hjemvisning, ophævelse  

 eller ændring af den afgørelse der er klaget over.
Hjemvisning anvendes ifølge den forvaltningsretlige litteratur  

 sædvanligvis hvor 1. instansens afgørelse har bygget på et forkert retligt  

 grundlag, eller hvor der konstateres væsentlige sagsbehandlingsmangler ved 1.  

 instansens afgørelse.
På samme måde anvendes hjemvisning hvor 1. instansen  

 findes at have bygget sin afgørelse på et klart utilstrækkeligt  

 oplysningsgrundlag.  

 Endvidere kan hjemvisning anvendes hvor der i klagesagen er anført spørgsmål  

 eller henvist til oplysninger som 1. instansen ikke har taget stilling til,  

 eller hvor der er sket væsentlige ændringer i faktum.
Der kan også være tale  

 om  

 væsentlige forhold som kun 1. instansen kan vurdere tilfredsstillende, f.eks.  

 hvor lokalkendskab eller anden særlig indsigt, som kun den pågældende 1.  

 instans  

 besidder, er afgørende.
En praksis hvorefter nova i klageinstansens behandling  i det  

 omfang oplysningen anses for væsentlig  automatisk fører til  

 hjemvisning, er  

 imidlertid efter min opfattelse for ufleksibel.
I det omfang klageinstansen  

 har det fornødne faktiske og retlige grundlag for at tage stilling til sagen,  

 vil en hjemvisning til 1. instansen kunne være en unødig forhaling af sagens  

 behandling.  

 Det vil i mange tilfælde være naturligt at lade rekursinstansen forholde sig  

 materielt til de nye oplysningers betydning for sagens afgørelse for herved  

 på  

 dette grundlag at træffe den materielt set rigtige afgørelse.
Som nævnene er  

 sammensat, må de forudsættes normalt at have det fornødne grundlag for at  

 tage  

 stilling til de nye oplysningers betydning for sagen.
Men jeg vil ikke tage  

 afstand fra at nævnet i forbindelse med en vurdering af de nye oplysningers  

 betydning for den foreliggende sag konkret anser det for rigtigst at sagen  

 hjemvises til fornyet behandling i 1. instansen, så denne kan få lejlighed  

 til at forholde sig til de nye oplysningers betydning for sagen.
 Spørgsmålet om rammerne for hjemvisning er bl.a. omtalt af  

 Karsten Revsbech i Forvaltningsret  Almindelige emner (1997), 3.  

 udgave, s.  

 284 ff, af Bent Christensen i Forvaltningsret  prøvelse (1994), 2.  

 udgave, s.  

 260 f, og af  

 Karsten Loiborg i Forvaltningsret (2002), 2. udgave, s. 991.
Nævnet har om sin praksis videre anført at nævnet, hvis de nye  

 oplysninger vurderes ikke at kunne tillægges nogen væsentlig betydning for  

 sagen, ikke vil hjemvise sagen.
I disse tilfælde vil nævnet sædvanligvis i  

 afgørelsen  

 indskrænke sig til at sige at de pågældende oplysninger ikke er indgået i  

 vurderingen af kommunens afgørelse.
Kommunen vil herved ikke være bundet af  

 en  

 stillingtagen fra nævnets side, men vil kunne foretage sin egen vurdering i  

 1.  

 instans af de tilkomne oplysninger.
Nævnets udtalelse giver anledning til at overveje i hvilket  

 omfang rekursorganets afgørelse binder 1. instansen  dvs. om 1.  

 instansen kan  

 omgøre en afgørelse der er truffet af rekursinstansen.
Det er antaget i den  

 forvaltningsretlige litteratur at udgangspunktet er at for så vidt der ikke  

 er  

 fremkommet væsentlige nye oplysninger, må 1. instansen være bundet af  

 rekursinstansens  

 afgørelse på de punkter hvor rekursinstansen har taget stilling.
Det må  

 betyde  

 at for så vidt det sociale nævn vurderer at de nye oplysninger der er  

 fremkommet,  

 ikke er af væsentlig betydning, bør nævnet inddrage disse i sin afgørelse og  

 forholde sig til deres (uvæsentlige) betydning for sagen.
Jeg henviser til  

 Karsten Revsbech, Forvaltningsret  Almindelige emner (1997), 3. udgave,  

 s.  

 289 f.
For så vidt angår muligheden for  

 1. instansen for i øvrigt at træffe en ny afgørelse i en sag hvor  

 klagemyndigheden har truffet afgørelse, henviser jeg til Karsten Revsbech  

 samme sted og til Poul Andersen, Dansk forvaltningsret, almindelige emner  

 (1969), 5. udgave, s. 540.
 Jeg er således af den opfattelse at nævnets praksis for så vidt  

 angår inddragelse af nye oplysninger der er fremkommet under klagesagens  

 eller  

 genoptagelsessagens behandling i nævnet, er for ufleksibel og  for så  

 vidt  

 angår inddragelse af oplysninger som klageinstansen anser for uvæsentlige  

   

 ikke i overensstemmelse hvad der efter den forvaltningsretlige litteratur  

 antages at gælde.
I den foreliggende sag har det sociale nævn tilkendegivet at  

 nævnet ikke har taget stilling til de nye oplysninger fra overlæge (G), idet  

 Esbjerg Kommune ikke havde taget stilling til dem og truffet afgørelse.
Dette  

 kunne tages som udtryk for at nævnet i overensstemmelse med den praksis som  

 nævnet har redegjort for over for mig, har vurderet at oplysningerne ikke  

 havde  

 væsentlig betydning for den foreliggende sag.
 Under hensyn til at nævnet ikke udtrykkeligt har forholdt sig  

 til oplysningernes betydning for sagen, har jeg imidlertid anset det for  

 rigtigst at henstille til Det Sociale Nævn for Ribe Amt at genoptage sagen om  

 sygedagpenge med henblik på udtrykkeligt at tage stilling til om der, når  

 oplysningerne fra overlæge (G) inddrages, er fremkommet så væsentlige nye  

 oplysninger  

 at sygedagpengesagen skal genoptages.
 NOTER: (*)  

 FOB 1996, s. 193,  

 FOB 2000, s. 378, og  

 FOB 2002, s. 313.
