Moms  opkrævning af yderligere betaling  

 for leveret ydelse  erstatning Spørgsmål Svar Spørgsmål 1 - 5:  

 Ja.
 Spørgsmål 6:  

 Nej.
Beskrivelse af de faktiske forhold Spørger havde  

 med visse undtagelser totalentreprisen vedrørende anlægget af X-byggeri med  

 bygherren  

 A I/S.
Underleverandøren og spørger indgik en entreprisekontrakt, hvorefter  

 underleverandøren skulle udføre en del af spørgers opgaver ifølge  

 totalentreprisen, nemlig el-, rør- og ventilationsanlæg tillige med design,  

 levering, montage og idriftsættelse af disse anlæg.
Der opstod  

 efterfølgende tvist mellem underleverandøren og spørgeren.
Tvisten blev  

 indbragt  

 til Voldgiftsnævnet for Bygge- og Anlægsvirksomhed.
Tvisten vedrørte  

 underleverandørens krav om erstatning som følge af, at udførelsen af  

 underleverandørens arbejder blev betydeligt forsinket og forstyrret på grund  

 af  

 forhold, som spørger ifølge underleverandøren måtte bære ansvaret for.  

 Tvisten  

 vedrørte tillige spørgsmål om betaling af en lang række ekstrakrav.
 Voldgiftsnævnet  

 har afsagt kendelse marts 2006, hvorefter spørger til underleverandøren skal  

 betale 59.918.347 kr. med tillæg af moms - i det omfang moms kan kræves - og  

 med Nationalbankens diskontorente med tillæg af 5 % fra den 2. maj 2002 til  

 betaling sker.
 Underleverandøren  

 har ved faktura den 7. april 2006 opkrævet de fem beløb under spørgsmål 1 - 5  

 med moms og beløbet under spørgsmål 6 uden moms til spørger.
Baggrundsoplysninger  

 til spm. 1 Voldgiftsnævnet  

 har tilkendt underleverandøren et beløb på 35 mio. kr. som godtgørelse for  

 tab  

 forårsaget af forsinkelse og forstyrrelse i byggeperioden.
Af kendelsen fra  

 Voldgiftsnævnet fremgår bl.a. følgende:
"Voldgiftsretten  

 finder det efter bevisførelsen utvivlsomt, at den helt overvejende del af  

 underleverandørens forsinkelse på ca. 17½ måned skyldtes forhold hos  

 "totalentreprenøren". Selvom det indlysende har været - og måtte  

 forudses at være - en arbejdsplads, der ville byde på betydelige udfordringer  

 for "underleverandøren" og de øvrige aktører, findes  

 "underleverandørens" arbejde for af være foregået under  

 omstændigheder, som har været vanskeligere, end det burde være forudset af  

 "underleverandøren" ved kontraktens indgåelse." "Det er  

 derfor voldgiftsrettens opfattelse, at "underleverandøren" har krav  

 på godtgørelse for tab forårsaget ved forsinkelse og forstyrrelse i  

 byggeperioden." Underleverandørens  

 krav udgør i første omgang et skøn på139,8 mio. kr., mens totalentreprenøren  

 skønner, at kravet højst kan andrage 14,5 mio. kr.
Underleverandørens skøn  

 baserer sig på underleverandørens omkostningsdatabase, der imidlertid ikke er  

 fremlagt for retten.
Voldgiftsretten erkender, at beløbet skal fastsættes  

 skønsmæssigt og finder, at godtgørelsen fra totalentreprenøren til  

 underleverandøren  

 passende kan fastsættes til 60 mio. kr.
I dette beløb fraregnes imidlertid 25  

 mio. kr., der tidligere er betalt a conto, hvorefter underleverandøren  

 tilkendes et beløb på 35 mio. kr.
Baggrundsoplysninger  

 til spørgsmål 2 Voldgiftsnævnet  

 har tilkendt underleverandøren 1 mio. kr. for ekstra omkostninger til  

 besigtigelser  

 og ekstraarbejde i forbindelse med betonmure, idet retten finder det  

 dokumenteret, at der er eksempler på betonvægge, der ikke overholder  

 kontraktens tolerancer.
Det findes dog ikke dokumenteret, at alle de  

 fremsatte  

 krav kan relateres til beton, der er uden tolerancegrænserne, hvortil kommer,  

 at udgifterne til konstatering af fejlene forekommer mindre velbegrundede.  

 Kravene  

 imødekommes derfor ikke fuldt ud med 2.192.073 kr., men alene med 1 mio. kr.
Baggrundsoplysninger  

 til spørgsmål 3 Voldgiftsnævnet  

 har tilkendt underleverandøren 2.766.884 for "Numbering system". Af  

 kendelsen fremgår bl.a. følgende:
"Voldgiftsretten  

 finder det dokumenteret, at "underleverandøren" har været påført  

 forgæves afholdte udgifter som følge af ansvarspådragende passivitet fra  

 "totalentreprenørens" side i forhold til "3. part"." Retten  

 konkluderer derfor, at ekstrakravet, der størrelsesmæssigt ikke kan  

 kritiseres,  

 imødekommes fuldt ud.
Baggrundsoplysninger  

 til spørgsmål 4 Voldgiftsnævnet  

 har tilkendt underleverandøren 1.080.050 kr. i henhold til det rejste  

 ekstrakrav, der vedrører vedligeholdelsesarbejde af stærkt forøget omfang.  

 Voldgiftsretten  

 imødekommer kravet fuldt ud, idet det anføres, at de ekstra udgifter følger  

 af  

 den betydelige forsinkelse på projektet, som ikke skyldes underleverandørens  

 forhold.
Baggrundsoplysninger  

 til spørgsmål 5 Voldgiftsnævnet  

 har tilkendt underleverandøren 601.910 kr. i henhold til flere rejste  

 ekstrakrav,  

 der vedrører udgifter til ekstra flytning og modificering af installeret  

 udstyr  

 og materiel.
Tilkendelsen vedrører nogle af underleverandørens krav, mens  

 andre  

 afvises med henvisning til underleverandørens designansvar og  

 underleverandørens ansvar for deltagelse i koordineringen af andre arbejder.
Baggrundsoplysninger  

 til spørgsmål 6 Voldgiftsnævnet  

 anerkender nogle af underleverandørens krav, mens andre afvises.  

 Underleverandøren  

 tilkendes 1.565.979 kr. for beskadigelse af underleverandørens  

 udstyr/materiel.  

 Af kendelsen fremgår følgende:
""Underleverandøren"  

 har en forpligtelse til at beskytte og vedligeholde sine installationer og må  

 acceptere en vis risiko for skader under byggeperioden som følge af hændelser  

 af forskellig art.
Skader, som skyldes tredjemand, er  

 "underleverandørens"  

 egen risiko.
 Samtidig har  

 "totalentreprenøren" en forpligtelse til at sørge for rimelige  

 forhold for "underleverandørens" installationer, når et område er  

 frigivet til "underleverandørens" arbejde.  

 "Totalentreprenøren"  

 må selvsagt ikke ved uagtsomhed påføre "underleverandørens"  

 installationer skader.
I visse tilfælde  

 er der delvis dækning fra forsikring tegnet af "totalentreprenøren"  

 og nævnt i "subcontract". Selvrisikoen er 100.000 kr." Spørgers opfattelse Spørger mener,  

 at det er med rette, at underleverandøren har opkrævet moms af de fem første  

 krav og ikke af det sjette.
 Der anføres som  

 begrundelse herfor, at der er moms på levering af varer og ydelser, jf.  

 momslovens  

 § 4. Betalinger, der ikke er vederlag for en leverance, er derimod ikke  

 omfattet af momspligten.
Erstatningsbeløb,  

 der ikke er betaling for leverancer, er derfor ikke omfattet af lovens  

 anvendelsesområde.
Den, der modtager et erstatningsbeløb, skal således ikke  

 betale moms af beløbet, medmindre dette må anses for hel eller delvis  

 betaling  

 for en momspligtig leverance, jf. afsnit J.5.1.3 og Q.1.3.2.4 i  

 Momsvejledningen.
Det er spørgers  

 opfattelse, at med undtagelse af beløbet under spørgsmål 6 må de beløb, som  

 underleverandøren er blevet tilkendt ved voldgiftsnævnets kendelse, anses for  

 at være betaling for underleverandørens leverancer.
Underleverandøren er  

 således på grund af totalentreprenørens forhold blevet påført  

 ekstraomkostninger, som reelt fordyrer underleverandørens ydelser.
Beløbene  

 kan  

 således sidestilles med en prisforhøjelse på underleverandørens leverancer,  

 fordi forudsætningerne for den oprindelige aftalte pris ikke er blevet  

 opfyldt  

 fra totalentreprenørens side.
Efter  

 Momsvejledningens afsnit  


  

 Q.1.3.2.4  


  

 skal beløb, der af en byggevirksomhed opkræves hos bygherren som kompensation  

 (erstatning) i tilfælde, hvor virksomheden uden egen skyld er blevet  

 forsinket  

 med udførelsen af sin entreprise, medregnes i momsgrundlaget.
Denne situation  

 kan efter spørgers opfattelse sammenlignes med totalentreprenørens betalinger  

 til underleverandøren.
Med hensyn til  

 beløbet under spørgsmål 6 er det spørgers opfattelse, at der er tale om et  

 momsfrit erstatningsbeløb.
Det tilkendte beløb dækker derimod ikke yderligere  

 leverancer eller en forhøjet betaling for de leverede goder.
SKATs indstilling og begrundelse Med hensyn til  

 om spørger ved de seks rejste spørgsmål kan anses for berettiget til at opnå  

 bindende svar for egne forhold, anføres følgende:
Spørger har som  

 betaler af de omtalte beløb interesse i at modtage et bindende svar, idet  

 konsekvensen  

 af, at underleverandøren uretmæssigt har opkrævet moms af beløbene, vil være,  

 at spørger alene af den grund ikke har fradragsret for momsen, idet der kun  

 kan  

 indrømmes fradrag for den moms, der er skyldig efter momsloven.
Dermed anses  

 anmodningen om bindende svar i nærværende sag for at være spørgsmål, som  

 vedrører egne forhold.
SKAT indstiller,  

 at spørgsmålene 1 - 5 af samme grunde, som spørger anfører i ovenstående  

 afsnit, besvares ja.
Underleverandøren har dermed med rette tillagt disse  

 opkrævninger moms.
SKAT indstiller  

 videre, ligeledes af samme grunde som spørger anfører, at spørgsmål 6  

 besvares  

 nej.
Underleverandøren har dermed med rette undladt at tillægge denne  

 opkrævning moms.
Det forudsættes for denne besvarelse, at underleverandøren  

 har  

 fuld fradragsret.
Skatterådets afgørelse og begrundelse Skatterådet  

 tiltræder indstillingen.
