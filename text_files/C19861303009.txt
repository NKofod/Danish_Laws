 1. Område .
 På de af landbrugsministeriet til eksport autoriserede kødvirksomheder må  

 kun anvendes rengørings- og desinfektionsmidler, der er godkendt af  

 veterinærdirektoratet.
 2. Mærkning .
 De omhandlede præparater skal være forsynet med en af  

 veterinærdirektoratet godkendt etikette med følgende oplysninger:
 1. Forhandlerens og producentens navn og adresse.
 2. Præparatets navn.
 3. Indholdsdeklaration.
 4. Angivelse af, om det drejer sig om et stærkt  

 alkalisk, alkalisk, neutralt, surt eller stærkt surt præparat.
 5. Brugsanvisning, herunder angivelse af, at der skal  

 ske en afskylning af overflader, der kommer i kontakt med kød og kødvarer.
6. Følgende passus: »Veterinærdirektoratet har  

 den under j.nr.
K.K. udtalt, at præparatet må anvendes på de af  

 landbrugsministeret til eksport autoriserede kødvirksomheder på betingelse  

 af, at brugsanvisningen følges.
 Med tilladelsen er ikke taget stilling til den teknologiske effekt«.
 3. Kombinerede rengørings- og desinfektionsmidler .
Kombinerede rengørings- og desinfektionsmidler er principielt tilladt  

 anvendt.
Det skal imidlertid fremhæves, at såfremt man agter at anvende  

 sådanne kombinerede midler til desinfektion, skal dette ske som en særskilt  

 arbejdsproces efter indledende rengøring og påfølgende afskylning af det  

 kombinerede rengørings- og desinfektionsmiddel.
 Kombinerede rengørings- og desinfektionsmidler må altså ikke anvendes i  

 desinfektionsøjemed, medmindre særskilt rengøring først har fundet sted.
 I de fleste tilfælde vil det være mest hensigtsmæssigt til desinfektionen  

 at anvende et rent egentligt desinfektionsmiddel.
 4. Præparater tilsat farvestof som røbestof eller konserveringsstof  til  

 stabilisering .
Det er tilladt at tilsætte farvestoffer som røbestof.
Farvestoffet skal  

 være godkendt i henhold til den gældende fortegnelse fra  

 levnedsmiddelstyrelsen over godkendte tilsætningsstoffer til levnedsmidler  

 (positivlisten), dog kan andre stoffer godkendes, når de indgår i ringe  

 mængde.
Konserveringsmidler kan tilsættes for at tabilisere opløsningerne  

 mikrobiologisk.
Det anvendte stof og den anvendte koncentration skal være  

 anført på etiketten.
 Særlig omhu ved afskylning er nødvendig ved anvendelse af sådanne  

 præparater.
 5. Opbevaring af rengørings- og desinfektionsmidler .
 Opbevaring af rengørings- og desinfektionsmidler skal ske forsvarligt, og  

 ikke sammen med eller i nærheden af levnedsmidler, foderstoffer, lægemidler  

 og lignende.
 Præparaterne skal opbevares i den oprindelige emballage eller i en anden  

 tilsvarende emballage, der er mærket med stoffets navn, faresymboler samt  

 risikoangivelser og sikkerhedsforskrifter.
 6. Tilbagekaldelse .
 Cirkulære af 9. august 1983 om samme emne tilbagekaldes.
 P.V.V.
K.
Hermansen (Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse).
