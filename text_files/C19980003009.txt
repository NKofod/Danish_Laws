 Hermed følger aftale af 7. januar 1998 mellem Finansministeriet og  

 tjenestemændenes centralorganisationer om arbejdstidsregler for statens  

 tjenestemænd.
 Aftalen afløser aftale af 23. oktober 1995 om arbejdstidsregler for  

 statens tjenestemænd (udsendt med cirkulære af 31. oktober 1995, Fmst. nr.  

 72/95) og aftale af 5. august 1993 om merarbejdsgodtgørelse til tjenestemænd  

 i staten uden højeste arbejdstid (udsendt med cirkulære af 15. august 1993,  

 APD nr. 66/93).
 Ved aftalen ændres reglerne om medregning af rejsetid i udlandet således,  

 at rejsetiden i visse tilfælde kan medregnes med indtil fuld tid, jf. § 6,  

 stk. 3.
 Samtidig er der ved aftalen sket en ændring af reglerne om  

 ansættelsesmyndighedens adgang til at fastsætte et maksimum for antallet af  

 over-/merarbejdstimer, der kan konverteres til omsorgsdage, jf. 27, stk. 3.
 Endelig er Finansministeriets aftale af 5. august 1993 om  

 merarbejdsgodtgørelse til tjenestemænd i staten uden højeste arbejdstid som  

 noget nyt indarbejdet i aftalen, jf. §§ 23, 24, 25 og 26. Der er ikke  

 tilsigtet realitetsændringer med den redaktionelle tilretning, der er  

 foretaget i den forbindelse.
Bemærkninger til de enkelte bestemmelser Ad § 2, stk. 1 og 2, § 3, stk. 3, og § 5, stk. 1 og 3 1.  For tjenestemænd på Færøerne udgør den gennemsnitlige  

 ugentlige arbejdstid 38 timer.
 Som følge heraf skal der for disse i relation til bestemmelserne i § 2,  

 stk. 1 og 2, § 3, stk. 3, og § 5, stk. 1 og 3, i stedet for 7,4 timer  

 anvendes 7,6 timer, ligesom divisor i 21 i stedet for 1924 udgør 1976.
 2.  For så vidt angår arbejdstidsopgørelse i forbindelse med  

 kursusdeltagelse henvises til aftale af 11. marts 1991 (udsendt med cirkulære  

 af 18. marts 1991, APD. nr. 12/91).
Ad § 6, stk. 3 3.  Bestemmelsen medfører, at den halve medregning af rejsetiden  

 ikke i sig selv indebærer, at tjenestemanden kommer i "underskud" i  

 relation til arbejdstidsopgørelsen.
Ad §§ 23, 24, 25 og 26 4.  Merarbejde bør så vidt muligt undgås.
I det omfang nødvendigt merarbejde forekommer, godtgøres det i videst  

 muligt omfang ved afspadsering.
Kun hvis afspadsering af tjenstlige grunde  

 ikke er mulig, kan der i stedet udbetales en kontant godtgørelse.
Det er det pågældende ministerium, der tager stilling til, om de  

 kvantitative og kvalitative betingelser for at yde merarbejdsgodtgørelse er  

 til stede, og som - med udgangspunkt i de nedenfor omtalte vejledende  

 retningslinier - fastsætter en eventuel godtgørelses størrelse.
Kompetencen  

 kan af ministeriet delegeres til styrelser eller institutioner.
Ved skønnet over et eventuelt merarbejdes omfang bør der tages hensyn til,  

 om en del af det opgjorte timetal refererer til tjeneste, der normalt kun  

 medregnes delvis i arbejdstidsopgørelsen, som for eksempel rådighedstjeneste  

 eller visse udlandsrejser.
Den tid, der er anvendt til ikke-tjenstlige hverv,  

 som for eksempel timelønnet undervisning, kan ikke medregnes i den samlede  

 arbejdstid.
Efter drøftelse med centralorganisationerne skal Finansministeriet som  

 vejledende retningslinier for fastsættelse af merarbejdsgodtgørelsen anføre,  

 at godkendte merarbejdstimer kan godtgøres med I årslønnen, jf. pkt. b, indgår eventuelle tillæg (for eksempel  

 kvalifikationstillæg), dog ikke tillæg, der ydes for en særlig  

 arbejdsforpligtelse (for eksempel rådighedstillæg).
 5. Ved konvertering til betaling af en godtgørelse fastsat i form  

 af et bestemt antal afspadseringstimer/-dage kan der ifølge § 25, stk. 4,  

 ikke ske ændring heri, det vil sige, at hvis godtgørelsen for eksempel er  

 fastsat til 1 uges afspadsering, skal der i tilfælde af konvertering til  

 betaling ydes 1 uges løn.
Ad § 27, stk. 3 6. Ansættelsesmyndigheden kan vælge at begrænse adgangen til at  

 konvertere over-/merarbejde til omsorgsdage.
 Ansættelsesmyndigheden kan således bestemme, at der pr. kalenderår  

 maksimalt kan konverteres timer i et omfang svarende til 10 omsorgsdage,  

 ligesom der kan fastsættes et loft for det samlede antal dage, der til enhver  

 tid kan henstå på den enkelte medarbejders "omsorgsdagskonto".  

 Dette loft kan ikke fastsættes lavere end 10 dage.
 De ændrede retningslinier gælder for konvertering af  

 over-/merarbejdstimer, der finder sted efter aftalens udsendelse, men således  

 at en eventuel begrænsning af den årlige optjening har virkning for det  

 pågældende kalenderår.
Ad § 29 7. Som meddelt ved tidligere cirkulærer gælder følgende i relation  

 til arbejdsmiljølovens hviletids- og fridøgnsregler:
 Indgåelse af aftaler i henhold til § 29 skal ske under iagttagelse af  

 reglerne om hvileperiode og fridøgn i arbejdsmiljøloven og  

 Arbejdsministeriets bekendtgørelse nr. 1282 af 20. december 1996.
Direktoratet for Arbejdstilsynet har ved sin godkendelse af de i  

 arbejdstidsaftalen indeholdte fravigelser af arbejdsmiljølovens regler om  

 hvileperiode og fridøgn forudsat, at der i henhold til aftalens § 11 så vidt  

 muligt ikke aftales en nedsættelse af hvileperioden mere end 2 gange inden  

 for en uge, samt at dette kun sker med henblik på ved skiftende arbejdstider  

 at kunne tilrettelægge en hensigtsmæssig arbejdstidsplan.
Det tilføjes, at  

 Arbejdstilsynet har godkendt, at det inden for de nævnte rammer lokalt kan  

 aftales, at rejsetid er hviletid, såfremt der stilles soveplads til rådighed.
8. Finansministeriet besluttede i forbindelse med  

 aftaleforhandlingerne i 1987 at iværksætte en forsøgsordning vedrørende  

 delegation af kompetencen i henhold til arbejdstidsaftalens § 29 (den  

 daværende § 24), således at de enkelte styrelser bemyndiges til at indgå  

 aftaler, der supplerer eller fraviger den generelle arbejdstidsaftale.
Der  

 henvises herom til cirkulære af 16. oktober 1987 (LP.nr. 173/88).
 Tilsvarende er der i forbindelse med aftaleforhandlingerne i 1995 indgået  

 en rammeaftale for både tjenestemænd og overenskomstansatte om konvertering  

 af over-/merarbejde, arbejdstidsbestemte ydelser mv. til faste tillæg, jf.  

 cirkulære af 26. januar 1996 om konvertering af over-/merarbejde,  

 arbejdstidsbestemte ydelser mv. til faste tillæg (Fmst. nr. 13/96).
 Endelig henledes opmærksomheden på Finansministeriets cirkulære af 28.  

 oktober 1996 (Fmst. nr. 73/96) om visse aspekter i forbindelse med  

 tilrettelæggelse af arbejdstiden.
 9. Cirkulæret har virkning fra 1. april 1997. Samtidig ophæves  

 Finansministeriets cirkulære af 31. oktober 1995 (Fmst. nr. 72/95) og  

 Finansministeriets cirkulære af 15. august 1993 (APD. nr. 66/93).
 Finansministeriet, den 7. februar 1998.
 P.M.V.
 E.B.
Dorte Sølling Bilag 1 Aftale om arbejdstidsregler for statens tjenestemænd I henhold til § 45, stk. 1, i lov om tjenestemænd aftales følgende:
Arbejdstid § 1.  For tjenestemænd i staten i lønramme 1 - 23  

 inklusive fastsættes en højeste arbejdstid, der beregnes for en nærmere  

 aftalt periode, der ikke bør være mindre end 4 uger.
 Stk. 2.  Tjenestemænd i lønramme 23 og derunder omfattes  

 dog ikke af reglerne om højeste arbejdstid, hvis deres normale tjeneste  

 unddrager sig kontrol, eller hvis de oppebærer tillæg som godtgørelse for  

 overarbejde.
 Stk. 3.  Tjenestemænd i lønramme 24 og derover, hvis  

 tjeneste er kontrollabel, kan henføres til reglerne om højeste arbejdstid ved  

 aftale mellem det pågældende ministerium eller den dertil bemyndigede  

 styrelse/institution og den forhandlingsberettigede centralorganisation eller  

 den dertil bemyndigede organisation.
§ 2.  Den højeste arbejdstid beregnes som 7,4 timer  

 pr. dag for den enkelte periode efter dennes dageantal med fradrag af  

 feriedage og fridage i henhold til § 12, stk. 1 og 2. Fridage af den i § 14,  

 stk. 1, fastsatte længde regnes som 2 dage.
Endvidere fradrages dage, på  

 hvilke der er tildelt tjenestemanden tjenestefrihed i henhold til  

 tjenestemandslovens § 58.
Stk. 2.  Ved beregning af den højeste arbejdstid  

 medtages sygedage i dageantallet, idet den tjeneste, der skulle være udført  

 den pågældende dag, samtidig medregnes i arbejdstidsopgørelsen.
Såfremt der  

 ikke for den pågældende dag har været fastsat en bestemt arbejdstid, indgår  

 dagen i arbejdstidsopgørelsen med 7,4 timer.
 Stk. 3.  Tjeneste på mistede fridage, der senere  

 erstattes med andre fridage, medregnes i arbejdstidsopgørelsen, men ved  

 beregningen af den højeste arbejdtid for perioden fradrages den mistede  

 fridag ikke i periodens dageantal.
 Stk. 4.  Tjeneste på mistede fridage, der senere  

 erstattes med kontant betaling, medregnes ikke i arbejdstidsopgørelsen,  

 ligesom den for perioden beregnede højeste arbejdstid, jf. stk. 1, ikke  

 ændres.
 Stk. 5.  Frihed, der i henhold til § 20 gives som  

 erstatning for et i en tidligere periode udført overarbejde, frihed i henhold  

 til § 5, som gives for tjeneste i tiden kl. 14 - 06, samt frihed, der i  

 henhold til § 16 gives som erstatning for mistede fridage, medregnes i  

 arbejdstidsopgørelsen som tjeneste med det antal timer, erstatningsfriheden  

 berettiger til, dog højst et antal timer svarende til den tjeneste, som  

 tjenestemanden frigøres for den pågældende dag, jf. herved stk. 2, 2. pkt.
 § 3.  Ved arbejdstid forstås tiden mellem mødetid på  

 arbejdsstedet (det beordrede mødested) og det tidspunkt, da tjenestemanden  

 atter kan forlade dette.
Stk. 2.  Pauser af mindre end 1/2 times varighed,  

 hvorunder tjenestemanden står til rådighed for arbejdsgiveren og ikke kan  

 forlade arbejdsstedet, medregnes i arbejdstiden.
Andre pauser medregnes ikke.
 Stk. 3.  3-delt tjeneste indgår i arbejdstidsopgørelsen  

 med den faktisk udførte tjeneste, dog mindst 7,4 timer.
 Stk. 4.  Ekstratjeneste, til hvilken tjenestemanden  

 tilkaldes med et varsel på mindre end 24 timer, og som ikke udføres som led i  

 rådighedstjeneste, jf. § 8, indgår i arbejdstidsopgørelsen med mindst 3  

 timer.
 § 4.  Såfremt en mindre del af en tjeneste, der er  

 henført under den i § 1, jf. § 2, nævnte højeste arbejdstid, ikke er  

 kontrollabel med hensyn til varigheden, vil der for denne del af tjenesten  

 kunne fastsættes en gennemsnitsvarighed for den enkelte dag.
§ 5.  For hver fulde 37 timers tjeneste, der efter  

 ordre eller ifølge en godkendt tjenestefordeling er udført i tiden kl. 17 -  

 06, ydes der 2 timers frihed.
I beregningen indgår tillige tjeneste, der  

 udføres i tiden kl. 14 - 17 som led i en forud tilrettelagt tjeneste, hvoraf  

 mindst halvdelen ligger efter kl. 17.
 Stk. 2.  Den således indtjente frihed afvikles ved  

 tildeling af ekstra fridage af den i § 14, stk. 2, fastsatte længde.
Stk. 3.  Ved tildeling af sådanne fridage nedsættes den  

 indtjente frihed med den tid, hvori der skulle have været udført tjeneste den  

 pågældende dag.
Såfremt der ikke var fastsat en bestemt arbejdstid, nedsættes  

 den indtjente frihed med 7,4 timer.
Stk. 4.  Regnskabet over indtjent frihed opgøres en gang  

 årlig for perioden 1. oktober - 30. september.
Eventuelle resttimer, som ikke  

 udløser frihed, jf. stk. 1, overføres til den følgende periode.
 Stk. 5.  Den efter stk. 1 indtjente frihed skal være  

 endeligt afviklet senest 31. marts i det efter den i stk. 4 nævnte  

 opgørelsesperiode nærmest følgende år.
 Stk. 6.  Hvis friheden ikke er afviklet inden den i stk.  

 5 nævnte frist, ydes et kontant vederlag beregnet efter satserne for  

 overarbejde på udbetalingstidspunktet, jf. § 21. Tjenestemanden kan vælge i  

 stedet at få den ikke-afviklede frihed godskrevet som omsorgsdage, jf. § 27.
 § 6.  Ved tjeneste uden for hjemstedet medregnes  

 rejsetiden til og fra arbejdsstedet som arbejdstid.
 Stk. 2.  Ved rejse til udlandet medregnes dog kun  

 halvdelen af rejsetiden som arbejdstid, medmindre andet hidtil har været  

 gældende i de enkelte styrelser.
 Stk. 3.  Rejsetid i udlandet kan dog medregnes med  

 indtil fuld tid, hvis tjenestemandens arbejdstimetal ellers ville blive  

 lavere end den normale arbejdstid for den pågældende dag.
 Stk. 4.  Rejsetid mellem kl. 22 og kl. 08 medregnes ikke  

 som arbejdstid, såfremt der er stillet soveplads til rådighed for  

 tjenestemanden.
 § 7.  Arbejdsfri ophold uden for hjemstedet på indtil  

 2 timer (hvis den overvejende del af opholdet falder i tiden kl. 21 - 06 dog  

 indtil 3 timer) medregnes fuldt ud.
 Stk. 2.  Såfremt det arbejdsfri ophold uden for  

 hjemstedet er af længere varighed end anført i stk. 1, men ikke overstiger 6  

 timer, medregnes hele opholdet med 1/3 af tiden.
 Stk. 3.  I øvrigt medregnes arbejdsfri ophold ikke.
§ 8.  Når personalet i en del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med 1/3  

 af tiden.
 Stk. 2.  De i stk. 1 nævnte bestemmelser kan fraviges,  

 når dette efter rådighedstjenestens karakter må anses for rimeligt.
Regler om tjenestens tilrettelæggelse § 9.  Ved fordelingen af tjenesten skal der inden for  

 de grænser, som tjenestens tarv kræver, tages størst muligt hensyn til  

 personalets ønsker, og der skal derfor gives personalet adgang til gennem de  

 stedlige repræsentanter for de forhandlingsberettigede  

 tjenestemandsorganisationer at gøre sig bekendt med forslag til  

 tjenestefordelingen og ændringer i denne.
§ 10.  Tjenesten skal, når det er muligt, være samlet,  

 og det bør tilstræbes, at pauser i videst muligt omfang udfyldes med arbejde,  

 der ikke er bundet til bestemte tider af døgnet.
Tjenesten må inden for  

 døgnet ikke falde i mere end 3 dele.
 Stk. 2.  En delt tjeneste må ikke tilrettelægges  

 således, at den strækker sig ud over 12 timer, regnet fra første  

 tjenesteafsnits påbegyndelse til sidste tjenesteafsnits afslutning, medmindre  

 personalet er enigt heri.
 Stk. 3.  For søfartspersonale kan der i pågældende  

 styrelsers specielle arbejdstidsbestemmelser fastsættes særlige regler om  

 delt tjeneste, når tjenestens karakter gør det påkrævet.
 § 11.  Ved opstilling af tjenesteliste eller lignende  

 skal det så vidt gørligt iagttages, at den længste arbejdstid inden for en  

 periode på 24 timer ikke overskrider visse bestemte tider, der fastsættes  

 under hensyn til de særlige forhold inden for de enkelte styrelsesgrene.
Stk. 2.  Det skal endvidere iagttages, at hviletiden  

 mellem to døgns hovedarbejder udgør mindst 11 timer.
Hviletiden kan dog  

 undtagelsesvis af hensyn til omskiftning i tjenesten, f.eks. i forbindelse  

 med fridagstildeling, nedsættes til 8 timer.
Sådan forkortet hviletid kan  

 bringes i anvendelse een gang om ugen og vil ikke kunne anvendes i direkte  

 tilslutning til tjenester, der påbegyndes og/eller afsluttes i tidsrummet  

 efter kl. 23 og før kl. 05. Herudover kan hviletiden nedsættes til 8 timer  

 ved lokal aftale, jf. § 29, idet dog aftale om hviletidsnedsættelse ud over 8  

 gange inden for en 4-ugers periode indgås mellem Finansministeriet og  

 vedkommende centralorganisation.
Fridage § 12.  Der tilkommer hver tjenestemand 52 fridage  

 årlig.
 Stk. 2.  I de måneder, hvori der forekommer helligdage  

 uden for søndage, forhøjes antallet af fridage tilsvarende for de  

 tjenestemænd, der ikke i forvejen altid har fri på disse dage.
Stk. 3.  Mellem den enkelte styrelse og vedkommende  

 forhandlings berettigede organisation aftales en fridagsturnus eller  

 fordeling af fridagene med angivelse af det mindste antal fridage pr. måned  

 eller anden aftalt periode, og således at der i et kvartal skal gives 13  

 fridage af den i § 14, stk. 1, fastsatte længde eller et dertil svarende  

 antal fridage af den i § 14, stk. 2, fastsatte længde.
Der bør så vidt muligt  

 tildeles tjenestemanden 1 fridag hver uge, og der må højst være 10  

 arbejdsdage mellem fridagene.
Fridagene skal i videst muligt omfang lægges på  

 søn- og helligdage.
§ 13.  I det omfang det er muligt, skal  

 tjenestemændene i løbet af hvert kalenderår, i hvilket de har forrettet  

 tjeneste hele året, have adgang til mindst 30 dages frihed på søn- og  

 helligdage.
For tjenestemænd, der ansættes i løbet af kalenderåret, nedsættes  

 adgangen til helligdagsfrihed i forhold til tjenestetiden inden for året,  

 således at tallet 30 formindskes med 3 for hver måned, hvori den pågældende  

 ikke har været ansat i staten.
Ved afgørelsen af, hvorvidt der er ydet den  

 fornødne helligdagsfrihed, bortses fra søn- og helligdage, som falder i  

 sygeperioder.
For hver 11 sygedage i løbet af kalenderåret nedsættes tallet  

 30 med 1. Søn- og helligdage, der falder i ferier, betragtes som  

 helligdagsfrihed.
 Stk. 2.  Ved helligdagsfrihed forstås frihed i mindst 36  

 timer inden for tidsrummet kl. 17 dagen før helligdagen og kl. 08 dagen efter  

 helligdagen.
 Stk. 3.  Såfremt en tjenestemand ikke i løbet af et  

 kalenderår får den ham tilkommende helligdagsfrihed, ydes der ham i det  

 følgende ferieår et antal særlige feriedage, således at der for hver mistet  

 helligdagsfrihed indtil 11 inkl. gives 1/2 feriedag med afrunding opad til  

 hel feriedag og for hver yderligere mistet helligdagsfrihed 1 feriedag.
 § 14.  De i § 12, stk. 1, nævnte fridage skal bortset  

 fra de nedenfor i stk. 2 nævnte tilfælde have en længde af mindst 64 timer,  

 dog at de kan betragtes som givet, uanset at friheden kun har udgjort fra 56  

 til 64 timer, såfremt denne frihed omfatter 2 hele kalenderdøgn.
Stk. 2.  Inden for tjenesteområder, hvor særlige forhold  

 som f.eks. tjenestestedernes åbningstid, hensynet til publikumsbetjening  

 eller tjenestens karakter bevirker, at de i § 12, stk. 1, nævnte fridage  

 ikke, eller ikke alle, kan gives en længde som fastsat i stk. 1, kan der i  

 stedet for hver sådan fridag tildeles 2 fridage, der hver skal have en længde  

 af mindst 40 timer.
Fridagen kan dog betragtes som givet, uanset at friheden  

 kun har udgjort 36 timer, såfremt der heri indgår et helt kalenderdøgn.
 Stk. 3.  De i § 12, stk. 2, nævnte fridage skal have en  

 længde som fastsat ovenfor i stk. 2.
 § 15.  Såfremt 2 eller flere fridage af den i § 14,  

 stk. 1, angivne længde sammenlægges, skal den første opfylde betingelserne i  

 § 14, stk. 1, medens de øvrige skal vare 48 timer.
 Stk. 2.  Såfremt en fridag af den i § 14, stk. 1,  

 angivne længde sammenlægges med fridage af den i § 14, stk. 2, angivne  

 længde, skal den første opfylde betingelserne i § 14, stk. 1, medens de  

 øvrige fridage skal vare 24 timer.
 Stk. 3.  Såfremt 2 eller flere fridage af den i § 14,  

 stk. 2, angivne længde sammenlægges, skal de 2 første tilsammen have en  

 længde som angivet i § 14, stk. 1, medens de øvrige skal vare 24 timer.
 § 16.  Hvis en fastlagt fridag undtagelsesvis må  

 inddrages, eller der ikke er givet tjenestemanden det for en periode aftalte  

 antal fridage, erstattes den eller de manglende fridag(e) snarest med en  

 anden (andre) tilsvarende fridag(e) med tillæg af yderligere frihed svarende  

 til 50 pct. af den på den inddragne fridag præsterede tjeneste, henholdsvis  

 50 pct. af det antal timer, hvormed den højeste arbejdstid for perioden, jf.  

 § 2, stk. 1, er forhøjet på grund af den manglende fridagstildeling.  

 Tillægget afrundes opad til hele timer.
 Stk. 2.  Såfremt en fastlagt fridag af den i § 14, stk.  

 1, fastsatte længde inddrages, og der før påbegyndelsen eller efter  

 afslutningen af tjenesten på den inddragne fridag er ydet mindst samme frihed  

 som fastsat i § 14, stk. 2, skal erstatningsfridagen dog kun have en længde  

 som fastsat i § 14, stk. 2, med tillæg af yderligere frihed som nævnt i stk.  

 1.
 Stk. 3.  Fridage, der falder inden for sygeperioder,  

 erstattes ikke.
 Stk. 4.  Underretning om tildeling af erstatningsfridag  

 eller ikke i forvejen fastlagte fridage skal gives senest 72 timer forud for  

 det tidspunkt, da sidste tjeneste før fridagen tiltrædes.
 Stk. 5.  Mistede fridage godtgøres med kontant vederlag,  

 jf. § 17, såfremt de ikke efter stk. 1 er erstattet med frihed inden udløbet  

 af den efter den aftalte periode følgende kalendermåned.
 Stk. 6.  Når en mistet fridag godtgøres med kontant  

 vederlag, bortses fra det i stk. 1 omhandlede tillæg af yderligere frihed.
 Stk. 7.  Såfremt den mistede fridag er erstattet med en  

 anden fridag inden for den i stk. 5 nævnte frist, men der ikke inden fristens  

 udløb er ydet tjenestemanden den i stk. 1 omhandlede yderligere frihed, ydes  

 der ham i stedet herfor et kontant vederlag beregnet efter satserne for  

 overarbejdspenge, jf. § 21.
Stk. 8.  En fridag anses som bortfaldet, når vedkommende  

 tjenestemand beordres til tjeneste på fridagen, jf. dog stk. 2. En  

 tjenestemand kan dog efter aftale med pågældende styrelse frivilligt påtage  

 sig ganske kortvarig tjeneste på dage, hvor ekspeditionsstedet ellers er  

 lukket, eller hvor det kun er åbent en ganske kort tid og betjenes af kun een  

 tjenestemand, uden at hans fridag betragtes som bortfaldet.
I så tilfælde  

 ydes der tjenestemanden et vederlag, som fastsættes til satserne for  

 overarbejde, opgjort efter tjenestens varighed forlænget med 50 pct., og  

 således at der mindst ydes betaling for 1 time.
Hvis det undtagelsesvis er  

 nødvendigt at lade ordningen omfatte sådan tjeneste 2 gange på en fridag,  

 forlænges tiden for det 2. tjenesteafsnit med 100 pct., og der beregnes  

 mindst 1 time for hvert af de 2 tjenesteafsnit.
Afstanden mellem de 2  

 mødetider må højst være 3 timer.
For tjenestemænd, der falder uden for  

 reglerne om overarbejdsbetaling, beregnes vederlaget efter de for tilsvarende  

 eller eventuelt nærmest lavere lønramme (skalatrin) gældende satser for  

 overarbejdsbetaling, jf. § 21.
 § 17.  Tjeneste på mistede fridage, der ikke erstattes  

 med frihed, jf. § 16, godtgøres med overarbejdsbetaling, jf. § 21, for den på  

 den mistede fridag præsterede tjeneste, dog mindst for 12 timers tjeneste,  

 såfremt den mistede fridag er af den i § 14, stk. 1, fastsatte længde, og  

 mindst for 6 timers tjeneste, såfremt den er af den i § 14, stk. 2, fastsatte  

 længde.
 Stk. 2.  Er der til delvis erstatning for en mistet  

 fridag af den i § 14, stk. 1, fastsatte længde ydet en erstatningsfridag af  

 den i § 14, stk. 2, fastsatte længde med tillæg af yderligere frihed svarende  

 til 50 pct. af den på den mistede fridag præsterede tjeneste, ydes som  

 resterende godtgørelse overarbejdsbetaling for 6 timers tjeneste.
 Stk. 3.  For tjenestemænd uden højeste arbejdstid, der  

 er berettiget til godtgørelse for mistede fridage, anvendes den for  

 pågældende skalatrin gældende sats for overarbejdsbetaling ved beregningen af  

 nævnte godtgørelse, dog således at tjenestemænd på skalatrin 36 og højere  

 skalatrin oppebærer godtgørelse for mistede fridage beregnet på grundlag af  

 den for tjenestemænd på skalatrin 35 fastsatte sats.
 § 18.  Bestemmelserne i §§ 12-17 gælder ikke for  

 tjenestemænd med tjeneste til søs eller for tjenestemænd, hvis normale  

 tjeneste unddrager sig kontrol, og for hvem afløsning ville medføre urimelige  

 vanskeligheder eller uforholdsmæssig bekostning.
 Stk. 2.  For de i stk. 1 nævnte tjenestemænd fastsættes  

 der ved aftale regler for fridage mv., der optages i de pågældende styrelsers  

 specielle arbejdstidsbestemmelser.
Overarbejde § 19.  Overarbejde bør så vidt muligt undgås.
Stk 2.  Som overarbejde betragtes tjeneste, der er  

 pålagt en tjenestemand ud over den efter § 2 beregnede højeste arbejdstid ved Stk. 3.  Den under stk. 2, punkt a, nævnte  

 tjenesteoverskridelse afrundes periodevis opad til 1/2 timer, medens de i  

 stk. 2, punkt b og c, nævnte tjenesteoverskridelser afrundes opad til  

 mangefold af 1/2 timer for den enkelte dag.
§ 20.  Overarbejde skal så vidt muligt søges godtgjort  

 med frihed, der skal være af samme varighed som det præsterede overarbejde  

 med tillæg af 50 pct. afrundet opad til hele timer.
Sådan erstatningsfrihed  

 skal, såfremt overarbejdet er af tilstrækkeligt omfang, fortrinsvis gives som  

 hele fridage af den i § 14, stk. 2, fastsatte længde.
 Stk. 2.  Erstatningsfriheden skal gives inden udløbet af  

 den efter normperioden følgende kalendermåned og med passende varsel, hvorved  

 der i tilfælde, hvor friheden gives som hele fridage, forstås et tidsrum af  

 mindst 72 timer forud for det tidspunkt, da sidste tjeneste før fridagen  

 tiltrædes.
 Stk. 3.  Hvis den i stk. 1 nævnte frihed ikke er givet  

 inden udløbet af den i stk. 2 fastsatte frist, ydes overarbejdsbetaling, jf.  

 § 21. Der bortses herved fra det i stk. 1 nævnte procenttillæg.  

 Tjenestemanden kan vælge i stedet at få den ikke-afviklede frihed godskrevet  

 som omsorgsdage, jf. § 27.
 Stk. 4.  For overarbejde, der inkl. det i stk. 1 nævnte  

 tillæg giver grundlag for ydelse af mere erstatningsfrihed end svarende til 2  

 hele fridage for hver fulde 4 ugers normperiode, ydes overarbejdsbetaling  

 inden udløbet af den efter normperioden følgende kalendermåned.
 Stk. 5.  I tilfælde, hvor det er klart eller overvejende  

 sandsynligt, at præsteret overarbejde ikke vil kunne godtgøres med frihed  

 inden den i stk. 2 fastsatte frist, vil overarbejdsbetaling kunne ydes inden  

 udløbet af nævnte frist.
 Stk. 6.  Overarbejde, der er fastlagt ved tjenesteliste  

 eller skyldes tilkaldelse til tjeneste ud over normal tjeneste, og som ikke  

 er udlignet ved frihed af tilsvarende længde i den måned, hvori det er  

 udført, godtgøres dog i alle tilfælde med overarbejdsbetaling inden udløbet  

 af den følgende kalendermåned.
§ 21.  Satserne for overarbejdsbetaling beregnes med  

 1/1924 af årslønnen for hvert skalatrin med tillæg af 50 pct.
Ved årslønnen  

 forstås lønnen i medfør af kapitel 1, 2 og 3 som reguleret i henhold til  

 kapitel 4 i aftale om justering af tjenestemandslønninger mv. fra 1. april  

 1997.
 Stk. 2.  Satserne fastsættes efter tjenestemandens  

 lønmæssige og stedtillægsmæssige placering den 1. i den måned, hvori  

 overarbejdsbetalingen kommer til udbetaling.
 § 22.  Der kan ikke ydes overarbejdsbetaling til  

 tjenestemænd, for hvem en overskridelse af tjenesten unddrager sig kontrol,  

 samt til andre tjenestemænd, hvis tjeneste helt eller delvis består i at  

 tilrettelægge arbejdet for andre eller i at kontrollere arbejdets udførelse,  

 og som derigennem har indflydelse på arbejdstidens længde og på, at denne  

 udnyttes på rette måde.
Merarbejde § 23.  Til tjenestemænd, der ikke er omfattet af  

 reglerne om højeste arbejdstid, jf. § 1, kan der ydes godtgørelse for  

 tjenstligt merarbejde, hvis merarbejdet - er pålagt tjenestemanden efter særlig ordre eller i henhold til godkendt  

 tjenestefordeling, eller - har været en forudsætning for en forsvarlig varetagelse af de tjenstlige  

 pligter, der er forbundet med stillingen, samt hvis merarbejdet - er af midlertidig karakter og - er af større omfang og - har strakt sig over en periode, der normalt ikke må være kortere end 4  

 uger.
 Stk. 2.  Der kan dog ikke ydes merarbejdsgodtgørelse til  

 tjenestemænd med topcheftillæg.
 Stk. 3.  Til tjenestemænd i egentlige chefstillinger og  

 tilsvarende stillinger kan der kun ydes merarbejdsgodtgørelse, hvis det  

 samlede merarbejde på årsbasis væsentligt overstiger 140 timer.
 Stk. 4.  Specialkonsulenter i lønramme 35 og konsulenter  

 i lønramme 36, som er ansat 1. april 1993 eller senere, er omfattet af  

 reglerne for chefstillinger, jf stk. 3. Det pågældende ministerium kan  

 bestemme, at det samme gælder specialkonsulenter og konsulenter ansat før  

 dette tidspunkt, idet der samtidig hermed ydes et tillæg på 16.100 kr. i  

 årligt grundbeløb (niveau oktober 1997).
 Stk. 5.  Til tjenestemænd, der får særlige tillæg,  

 herunder rådighedstillæg, som godtgørelse for over-/merarbejde mv., kan der  

 kun ydes merarbejdsgodtgørelse, hvis det samlede merarbejde er væsentligt  

 større end det over-/merarbejde, der forudsættes dækket af tillægget.
 § 24.  Merarbejdsgodtgørelse ydes på grundlag af en  

 skriftlig indberetning fra tjenestemanden til dennes foresatte om  

 merarbejdets omfang og karakter.
Stk. 2.  Indberetningen foretages, når merarbejdet er  

 afsluttet eller, hvis merarbejdet strækker sig over længere tid, mindst hvert  

 kvartal.
Tjenestemænd i egentlige chefstillinger og tilsvarende stillinger  

 samt specialkonsulenter og konsulenter, der er omfattet af merarbejdsreglerne  

 for chefer, jf. § 23, stk. 4, indberetter dog kun merarbejde een gang om  

 året.
Stk. 3.  Tjenestemandens foresatte skal attestere  

 indberetningen, herunder det angivne timeforbrug.
Den foresatte skal efter  

 drøftelse med tjenestemanden afgive en indstilling på grundlag af sin  

 vurdering af indberetningen.
 § 25.  Merarbejdsgodtgørelsen fastsættes af det  

 pågældende ministerium hurtigst muligt efter tjenestemandens indberetning af  

 merarbejdets omfang.
Stk. 2.  Merarbejdsgodtgørelse ydes så vidt muligt i  

 form af afspadsering.
Afspadseringens længde fastsættes under hensyntagen til  

 merarbejdets omfang.
Stk. 3.  Afspadseringen bør normalt afvikles inden  

 udgangen af det kvartal, der ligger umiddelbart efter tidspunktet for  

 opgørelsen af merarbejdet.
I særlige tilfælde kan afspadseringen dog udskydes  

 i op til 1 år efter opgørelsestidspunktet.
 Stk. 4.  Hvis godtgørelsen fastsættes i form af et  

 bestemt antal afspadseringstimer/-dage, kan der ikke ske ændring heri, selv  

 om afspadseringen udskydes, jf. stk. 3 , eller den konverteres til betaling,  

 jf. § 26, stk. 1.
 Stk. 5.  Meddelelse om afspadsering gives tjenestemanden  

 med et passende varsel, der normalt ikke bør være mindre end 14 dage.
§ 26.  Hvis afspadsering ikke kan finde sted,  

 godtgøres merarbejdet med betaling.
Betalingens størrelse fastsættes under  

 hensyntagen til merarbejdets omfang og tjenestemandens lønmæssige placering.  

 Tjenestemanden kan vælge i stedet at få ikke-afviklet afspadsering  

 konverteret til omsorgsdage, jf. § 27.
 Stk. 2.  Hvis afspadseringen er udskudt i henhold til §  

 25, stk. 3, og afspadseringen konverteres til betaling, skal godtgørelsen  

 udbetales, inden der er gået 1 år efter opgørelsestidspunktet.
Omsorgsdage § 27.  Afspadseringsfrihed, der konverteres til  

 omsorgsdage i henhold til § 5, stk. 6, § 20, stk. 3 eller § 26, stk. 1,  

 registreres sammen med evt. omsorgsdage, som den ansatte måtte have opnået i  

 forbindelse med barsel og adoption, jf. aftale af 3. juli 1997 om barsel,  

 adoption og omsorgsdage.
Omsorgsdagene afvikles efter anmodning i  

 overensstemmelse med reglerne i kapitel 4 i den nævnte aftale.
 Stk. 2.  Afspadseringsfrihed, der konverteres til  

 omsorgsdage/-timer, kan ikke senere tilbageføres og godtgøres med  

 over-/merarbejdsbetaling.
Stk. 3.  Den enkelte ansættelsesmyndighed kan fastsætte  

 et maksimum pr. medarbejder for antallet af over-/merarbejdstimer, der kan  

 konverteres til omsorgsdage/-timer.
Den enkelte medarbejder skal imidlertid  

 som minimum have adgang til i hvert kalenderår at konvertere et timetal  

 svarende til 10 omsorgsdage, men således at ansættelsesmyndigheden samtidig  

 kan fastsætte et maksimum for den til enhver tid værende opsparing af  

 omsorgsdage.
Dette maksimum kan ikke fastsættes lavere end 10 dage.
Rejsetid i udlandet for tjenestemænd uden højeste arbejdstid § 28.  Tjenestemænd, der oppebærer rådighedstillæg i  

 henhold til lønnings-og klassificeringslovens § 31, stk. 2, eller dertil  

 svarende regler, får rejsetid i forbindelse med rejser til udlandet medregnet  

 i arbejdstiden efter samme regler, som gælder for fuldmægtige med  

 rådighedstillæg i henhold til overenskomst for akademikere i staten.
Stk. 2.  For personale (bortset fra ansatte i egentlige  

 chefstillinger og dermed ligestillede stillinger), der ikke er omfattet af  

 reglerne om højeste arbejdstid, og som ikke oppebærer særligt tillæg for  

 merarbejde mv., ydes 4 timers frihed for hver rejse, der foretages uden for  

 normal kontortid.
Ved en rejse forstås ud- og hjemrejse.
Foretages rejsen  

 såvel i som uden for kontortiden, fradrages den tid, der er medgået inden for  

 kontortiden, i de 4 timer.
 Stk. 3.  Den i stk. 2 omhandlede frihed kan ikke  

 konverteres til betaling, og den omhandlede rejsetid kan ikke medregnes ved  

 opgørelse af eventuelt krav på godtgørelse for merarbejde.
Specielle bestemmelser § 29.  Foranstående bestemmelser kan ved aftale  

 suppleres med særlige regler for tjenestemænd i de enkelte styrelser.  

 Endvidere kan bestemmelserne ved aftale fraviges for tjenestemænd, hvis  

 arbejdsvilkår er af særlig karakter, eller når andre særlige forhold måtte  

 give grundlag herfor.
Sådanne aftaler optages i de for de enkelte styrelser  

 gældende specielle arbejdstidsbestemmelser.
 § 30.  Denne aftale gælder ikke for statens  

 lærerpersonale og tjenestemandsansatte sygeplejersker.
Ikrafttrædelse § 31.  Denne aftale har virkning fra 1. april 1997 og  

 kan opsiges med 3 måneders varsel, dog tidligst til 1. april 1999.
 Stk. 2.  Med denne aftales ikrafttræden ophæves aftale  

 af 23. oktober 1995 mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation og Lærernes Centralorganisation om arbejdstidsregler for  

 statens tjenestemænd og aftale af 5. august 1993 om merarbejdsgodtgørelse til  

 tjenestemænd i staten uden højeste arbejdstid.
