 Sagsbehandlingstid og tidsfrister i arbejdsskadesager.
 EMNE:
Sagsbehandlingstiden SAGEN:
 En mand får den ene hånd og arm alvorligt læderet i en maskine.
 Sagsbehandlingen forløber således:
- skaden anmeldes i slutningen af januar - Arbejdsskadestyrelsen kvitterer samme dag for modtagelsen af anmeldelsen - vi anerkender i begyndelsen af februar, at der er tale om en  

 arbejdsskade i form af en ulykke.
Samtidig anmoder vi hospitalet om  

 oplysninger, som vi skal bruge til at vurdere skadens omfang - vi modtager oplysningerne en uge senere - i midten af februar anmoder vi om supplerende lægeerklæring, som vi skal  

 bruge til at vurdere omfanget af men - vi modtager lægeerklæringen i begyndelsen af marts - i midten af marts meddeler vi, at vi vil træffe afgørelse om godtgørelse  

 for men.
Vi sender sagens akter til skadelidte, der får 14 dage til at komme  

 med eventuelle bemærkninger - i slutningen af marts meddeler en advokat, at han repræsenterer  

 skadelidte, og advokaten beder om, at afgørelsen må blive udsat, indtil han  

 har haft mulighed for at kommentere sagen - i begyndelsen af april meddeler advokaten, at han ikke har bemærkninger - 2 dage senere træffer vi afgørelse om erstatning for men.
Samtidig beder  

 vi skadelidte om oplysninger, som vi skal bruge til at vurdere, om der også  

 skal ydes erstatning for tab af erhvervsevne - vi får oplysningerne i slutningen af april.
Disse oplysninger giver  

 anledning til, at vi den 1. maj stiller nogle supplerende spørgsmål til  

 skadelidte, der svarer 10 dage senere - i slutningen af maj meddeler vi, at vi vil træffe afgørelse om  

 erstatning for tab af erhvervsevne - i midten af juni sender vi afgørelsen om erstatningen for tab af  

 erhvervsevne, da vi ikke har modtaget bemærkninger inden for fristen på 14  

 dage.
KOMMENTAR Arbejdsskadeforsikringsloven indeholder nogle tidsfrister for  

 sagsbehandlingen.
Vi skal således inden 3 måneder afgøre, om en anmeldt ulykke er en  

 arbejdsskade.
For erhvervssygdomme, der står på fortegnelsen over  

 erhvervssygdomme, er fristen 9 måneder.
 Vi skal endvidere så vidt muligt inden 1 år træffe afgørelse om eventuel  

 erstatning for tab af erhvervsevne og om eventuel godtgørelse for men, og  

 disse afgørelser skal under alle omstændigheder træffes senest efter 2 års  

 forløb.
Efter forvaltningslovens regler om partshøring skal vi endvidere give  

 skadelidte eller den, der har fuldmagt, lejlighed til at gøre sig bekendt med  

 og kommentere oplysningerne, som lægges til grund for en afgørelse, før den  

 træffes.
Fristen for at komme med bemærkninger er 14 dage.
Sagen, der meget kort er refereret i dette nyhedsbrev, drejede sig om en  

 alvorlig skade, men kunne alligevel afgøres hurtigt.
Det skyldes især, at der  

 var tale om en ulykke, hvilket indebærer, at der ikke var tvivl om, at skaden  

 var sket under arbejde.
 Hertil kom, at skaden hurtigt blev anmeldt, at oplysningerne om skadens  

 følger var lette at skaffe, og at oplysningerne var af en sådan kvalitet, at  

 styrelsens lægekonsulenter kunne bruge oplysningerne til den endelige  

 vurdering, samt at dem, der skulle levere oplysningerne, svarede ret hurtigt.
I sager om erhvervssygdomme er det derimod ofte usikkert, hvad den  

 pågældende fejler, og hvad der er årsagen til sygdommen.
Det medfører  

 naturligvis, at det tit er nødvendigt at foretage flere undersøgelser, fx hos  

 speciallæge eller på en arbejdsmedicinsk klinik, for at vi kan få et grundlag  

 for at vurdere sygdommens art og sammenhæng med arbejdsforholdene og dermed  

 sygdommens årsag.
Det tager ofte tid, og derfor er fristen for afgørelsen af,  

 om det er en arbejdsskade, længere end i sager om ulykker.
 I den refererede sag kunne alle afgørelser, dvs. afgørelse om  

 anerkendelse, afgørelse om erstatning for tab af erhvervsevne og afgørelse om  

 godtgørelse for men, træffes i løbet af knap 5 måneder, og det kan - som  

 listen over ekspeditionerne i sagen viser - ikke gøres meget kortere.
Forløbet af sagsbehandlingen viser, at det er af stor betydning, at dem,  

 der skal levere oplysninger, gør det så hurtigt som muligt.
Behandlingstiden  

 er også afhængig af, om skadelidte og fuldmagtshaver, hvis der er en sådan,  

 svarer hurtigt.
