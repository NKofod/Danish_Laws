Formålet med registeret er at effektivisere kommunens administration og kontrol af betalinger til og fra amtskommuner vedrørende pensionister, at registrere udbetalinger vedrørende familievejledning og tillægsydelser til pensionister samt at registrere lån til motorkøretøjer og uddannelse.
Personkreds: Registeret må kun indeholde oplysninger om de personer, der bor på amtskommuners ældreinstitutioner, hvor Vejle Kommune betaler udgiften.
Endvidere indeholder registeret oplysninger om personer, der modtager forskud på pension eller får pensionen administreret af kommunen, samt oplysninger om bistandsklienter der har modtaget lån og andre ydelser og om personer, der har modtaget lån til motorkøretøj eller uddannelse.
 Ikrafttrædelsesdato: 04/10/1988.
