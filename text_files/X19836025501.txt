På baggrund af en henvendelse fra A/S Ferrosan besluttede  

 Monopoltilsynet i juni 1983, at den udvidede adgang til inddækning af  

 afholdte udgifter til forskning i priserne på udvalgte produkter, som var  

 gennemført ved lovændring i maj 1983, under de konkret foreliggende  

 omstændigheder måtte føre til en ophævelse af de fastsatte højestepriser for  

 de af A/S Ferrosan og Schering Kemi A/S forhandlede p-piller Monopoltilsynet pålagde i oktober 1979 A/S Ferrosan at nedsætte priserne  

 for P-piller med 30 pct.
Pålægget indbragtes for monopol-ankenævnet, som  

 bestemte, at prisnedsættelsen kun skulle være 20 pct., og skulle træde i  

 kraft den 17. marts 1980. Ankenævnets kendelse er stadfæstet af Østre  

 Landsret.
Fra februar 1982 kom disse højestepriser også til at gælde for  

 identiske piller fra Schering A/S.
I de følgende år er priserne flere gange  

 blevet justeret af tilsynet.
 Ved lov nr. 162 af 27. april 1983 blev i monopollovens § 12 indføjet  

 følgende nye stk.: Stk 5. Monopoltilsynet kan ved fastsættelse af  

 højestepriser eller -avancer, hvor tungtvejende hensyn, herunder til  

 forsknings- og udviklingsintensive produktionsområder, taler derfor, fravige  

 de principper, der følger af stk. 4, for omkostningsfordeling på de enkelte  

 varer og varegrupper .
 Under henvisning til disse nye lovbestemmelser har Ferrosan rettet  

 henvendelse til monopoltilsynet med anmodning om ophævelse af  

 højestepriserne.
Lovændringen og forarbejderne er gennemgået og kommenteret i meddelelser  

 1983 nr. 7. Det fremgår heraf, at monopoltilsynet og monopol-ankenævnet ved  

 afgørelser på bl.a.
P-pilleområdet allerede har anlagt fortolkninger af den  

 dagældende lovgivning, der på mange måder svarer til, hvad der er anført  

 under forarbejderne til lovændringen.
Lovændringen indebærer således i  

 væsentligt omfang en kodificering af allerede anlagt praksis, men samtidig  

 fremgår det udtrykkeligt af forarbejderne, at der med lovændringen sigtes mod  

 en udvidet adgang til at fordele omkostningerne efter skøn i forhold til,  

 hvad der har været muligt efter den hidtil gældende lovgivning.
 Tilsynet fandt derfor at måtte ophæve højestepriserne for såvel Ferrosans  

 som Scherings (identiske) P-piller.
