Fremsat den 20. oktober 2004 af  

 skatteministeren (Kristian Jensen) Forslag til Lov  

 om ændring af afskrivningsloven,  

  

 ligningsloven og skattekontrolloven (Fradrag for gaver til kulturinstitutioner og udvidelse af  

 reglerne for afskrivning på kunstkøb) § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 976 af 21. september 2004  

 foretages følgende ændringer:
1.  


  

 § 44 A, stk.1, 1. pkt.,  

  

 affattes således:  

 »Udgifter afholdt til kunstnerisk udsmykning af erhvervsmæssigt benyttede  

 bygninger, bortset fra en- eller tofamiliehuse og bortset fra den del af en  

 bygning,  

 der anvendes til beboelse, jf. § 14, stk. 2, nr. 4, kan fra og med  

 anskaffelsesåret afskrives med indtil 5 pct. årligt af anskaffelsessummen for  

 den kunstneriske udsmykning.« 2.  


  

 § 44 B, stk.1, 1. pkt.,  

  

 affattes således:  

 »Udgifter afholdt til kunstnerisk udsmykning, der ophænges eller opstilles i  

 erhvervsmæssigt benyttede bygninger, bortset fra en- eller tofamiliehuse og  

 bortset fra den del af en bygning, der anvendes til beboelse, jf. § 14,  

 stk. 2, nr. 4, kan afskrives efter reglerne i kapitel 2.« § 2 I lov om påligningen af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved lov nr. 490 af 9. juni 2004, foretages følgende ændringer:
1.  

  

 I  

  

 § 8 A  

  

 indsættes som stk. 3 »Stk. 3.  

  

 Gaver, der  

 er fradraget efter § 8 S, kan ikke fradrages efter stk. 1 og 2.« 2.  

  

 I  

  

 § 8 H, stk. 2, 1. pkt.,  

  

 ændres  

 »Danmarks Forskningsråd« til: »Danmarks Forskningspolitiske Råd«.
 3.  

  

 Efter  

 § 8 R indsættes:
»§ 8 S.  

  

 Ved  

 opgørelsen af den skattepligtige indkomst kan skattepligtige personer og  

 dødsboer, der driver erhvervsmæssig virksomhed, selskaber, som er  

 skattepligtige efter selskabsskattelovens § 1 eller § 2, og fonde,  

 der er skattepligtige efter fondsbeskatningslovens § 1 fradrage gaver i  

 form af pengebeløb, som den skattepligtige har ydet til kulturinstitutioner,  

 der i det foregående kalenderår har modtaget direkte driftstilskud fra stat  

 eller kommune.
Hvis den modtagende institution er nyetableret, kan denne på  

 tilsvarende vilkår modtage gaver, såfremt der foreligger et skriftligt  

 tilsagn  

 om driftstilskud fra stat eller kommune.
Stk. 2.  

  

 Ved  

 opgørelsen af den skattepligtige indkomst kan skattepligtige personer,  

 dødsboer, selskaber og fonde fradrage handelsværdien af gaver i form af  

 kunstværker samt kultur- og naturhistoriske genstande, som giveren har ydet  

 til  

 kulturinstitutioner, der i det foregående kalenderår har modtaget direkte  

 driftstilskud fra stat eller kommune.  

 Gavens  

 handelsværdi fastsættes af en af Kulturministeriet udpeget skønsmand.  

 Skønsmandens honorar betales af den kulturinstitution, der modtager gaven.  

 Hvis  

 gavegiveren selv frembringer eller forhandler kunstværker eller kultur- og  

 naturhistoriske  

 genstande, kan dog alene fradrages de omkostninger, der har været afholdt for  

 at frembringe eller erhverve genstanden.
I tilfælde af tvivl om, hvorvidt  

 genstanden kan kvalificeres som et kunstværk indhenter den skatteansættende  

 myndighed en vurdering af genstanden fra Akademiraadet.
I tilfælde af tvivl  

 om,  

 hvorvidt genstanden kan kvalificeres som kultur- og naturhistorisk genstand  

 indhenter den skatteansættende myndighed en vurdering af genstanden gennem  

 Kulturarvsstyrelsen.
Hvis den modtagende institution er nyetableret kan denne  

 på tilsvarende vilkår modtage gaver, såfremt der foreligger et skriftligt  

 tilsagn om driftstilskud fra stat eller kommune.
Stk. 3.  

  

 Det er en betingelse for fradrag  

 efter stk. 1 og 2, at a)  

 	  

 gaven til  

 kulturinstitutionen ikke er forbunden med nogen form for modydelse til eller  

 klausulering fra gavegiver, b)  

 	  

 gaven gives til  

 kulturinstitutionens kulturelle virksomhed, c)  

 	  

 kulturinstitutionen  

 ønsker at modtage gaven, og at d)  

 	  

 kulturinstitutionen  

 indberetter værdien af gaven efter skattekontrollovens § 7 K.
 Stk. 4.  

  

 Det er en  

 betingelse for fradrag efter stk. 1 og 2, at gaven til den enkelte  

 kulturinstitution i det pågældende indkomstår har en værdi på mindst 500 kr.  

 Der indrømmes dog kun fradrag for det beløb, hvorved de samlede gaver efter  

 stk. 1 og 2 overstiger 500 kr. årligt.
 Stk. 5.  

  

 Fradragsretten kan ikke udnyttes af skattepligtige, der på tidspunktet for  

 ydelsen af gaven er nærtstående til medlemmer af ledelsen eller bestyrelsen  

 af  

 kulturinstitutionen eller af selskaber, som de samme personer eller  

 nærtstående  

 til disse udøver en bestemmende indflydelse over, jf. ligningslovens  

 § 2,  

 stk. 2. Som nærtstående anses ægtefælle, forældre og bedsteforældre samt  

 børn og børnebørn og disses ægtefæller eller dødsboer efter disse personer.  

 Stedbarns- og adoptivforhold sidestilles med naturligt slægtskabsforhold.
Stk. 6.  

  

 Skattepligtige kan i stedet for fradrag efter denne bestemmelse vælge at  

 fradrage en gave efter bestemmelserne i § 8 A.« § 3 I skattekontrolloven, jf. lovbekendtgørelse nr. 869 af  

 12. august 2004, foretages følgende ændringer:
 1.  

  

 Efter § 7 J indsættes:
 »§ 7 K.  

  

 Kulturinstitutioner, der modtager gaver, der opfylder betingelserne efter  

 ligningslovens § 8 S for fradragsret for gavegiver, skal efter  

 skatteministerens nærmere bestemmelse oplyse de statslige told- og  

 skattemyndigheder  

 om gavens værdi og gavegiverens CPR-nr., CVR-nr. eller SE-nr.«.
2.  

  

 I  

  

 § 9 A, stk. 1,  

  

 indsættes efter »§ 7  

 J«: »§ 7 K« § 4 Stk. 1.  

  

 Loven træder i kraft dagen efter  

 bekendtgørelse i Lovtidende.
Skatteministeren fastsætter tidspunktet for  

 ikrafttrædelse af § 2, nr. 1 og 3, og § 3.
 Stk. 2.  

  

 § 2,  

 nr. 1 og 3, og § 3 har virkning for gaver, der ydes den 1. januar 2005  

 eller senere.
 Stk. 3.  

  

 § 1  

 har virkning for udgifter afholdt til kunstnerisk udsmykning, når  

 udsmykningen  

 er erhvervet i indkomståret 2005 eller senere.
Bemærkninger til lovforslaget Almindelige bemærkninger 1. Indledning Det overordnede formål med lovforslaget er at styrke  

 erhvervslivets kulturengagement og forbedre kunstens vilkår.
Det sker konkret  

 ved, at der etableres en fradragsordning for gaver til kulturinstitutioner og  

 en udvidelse af reglerne for virksomheders afskrivning på kunstkøb.
2. Fradrag for gaver til kulturinstitutioner 2.1. Formål Etableringen af en fradragsordning for gaver til  

 kulturinstitutioner skal ses som led i bestræbelserne på at fremme  

 erhvervslivets engagement i kulturen og forbedre kunstens vilkår.
Ud fra et  

 kulturpolitisk synspunkt vil det have betydelig værdi at styrke samarbejdet  

 mellem kulturinstitutionerne og erhvervslivet.
Kulturinstitutionerne  

  

 vil få mulighed for at udvide kredsen af potentielle  

 samarbejdspartnere og vil desuden kunne opnå økonomiske fordele i form af  

 øgede  

 driftsmidler.
Muligheden for fradrag for gaver til kulturinstitutioner skal  

 bidrage til at skabe kreative alliancer mellem erhvervslivet og kulturlivet  

 og  

 styrke formidlingen af kunst og kultur til offentligheden generelt.
Virksomhederne  

  

 kan med henblik på at opnå et godt  

 omdømme have interesse i at indlede et samarbejde med forskellige  

 kulturinstitutioner, uden at der nødvendigvis skal være påtrængende reklame  

 forbundet med det.
Det, at virksomhederne samtidig vil kunne opnå et  

 skattefradrag  

 for en donation, må forventes at have en positiv effekt på virksomhedernes  

 lyst  

 til at indgå i et konkret samarbejde med kulturinstitutionerne.
Private personers og virksomheders fradrag for gaver til  

 visse foreninger (f.eks. humanitære, religiøse, kulturelle og sportslige) er  

 i  

 dag begrænset til 5.000 kr. (2005: 6.500 kr.) årligt.
Desuden kan  

 virksomheder  

 opnå fuldt fradrag for sponsorbidrag som reklameudgifter, hvis  

 reklamevirkningen står i forhold til sponsorbidragets størrelse.
Hvis  

 sponsorbidraget indeholder betaling for elementer, der anses for at være  

 repræsentationsudgifter, er fradraget dog begrænset til 25 pct. af udgiften.
 Med etablering af en fradragsordning vil mulighederne for  

 at fradrage gaver til kulturinstitutioner blive væsentligt forøgede.
Det foreslås derfor, at 1)  

 	  

 Virksomheder kan  

 fradrage pengegaver til kulturinstitutioner, der i det foregående kalenderår  

 har modtaget offentligt driftstilskud.
 2)  

 	  

 Personer og  

 virksomheder kan fradrage værdien af gaver i form af kunstværker samt kultur-  

 og naturhistoriske genstande til kulturinstitutioner, der i det foregående  

 kalenderår har modtaget offentligt driftstilskud.
2.2. Baggrund Lovforslaget er et led i gennemførelse af det supplerende  

 regeringsgrundlag.
Det fremgår således af det supplerende regeringsgrundlag  

 fra august 2003, at regeringen vil fremlægge forslag om, at virksomheders  

 gaver  

 til kulturinstitutioner bliver fradragsberettigede.
Forslaget er i forhold  

 til  

 regeringsgrundlaget udvidet til også at omfatte private personers gaver i  

 form  

 af kunstværker samt kultur- og naturhistoriske genstande.
Samspillet mellem kulturen, private og erhvervslivet er i  

 konstant udvikling.
Virksomhederne bruger f.eks. kunstens og kulturens  

 kreativitet til at produktudvikle og til at styrke virksomhedernes image.
Og  

 kulturinstitutionerne får i samspillet med private og erhvervslivet bl.a. nye  

 scener at udfolde sig på, ny inspiration og nye økonomiske muligheder.
Den fleksibilitet, der er nødvendig for et sådant  

 samarbejde, bliver i dag hæmmet af de barrierer, der findes i  

 skattelovgivningen.
Fradrag for gaver er begrænset til 5.000 kr. (2005: 6.500  

 kr.) årligt.
Virksomheder kan alene fradrage et sponsorbidrag som en  

 reklameudgift, hvis modydelsen står i forhold til sponsorbidragets størrelse.  

 Disse begrænsninger er med til at begrænse virksomheders involvering i  

 kulturen.
Med forslaget reduceres disse begrænsninger i  

 skattelovgivningen.
Der er således normalt ikke længere sondringer i  

 skattelovgivningen, der fremover vil begrænse virksomheders involvering i  

 kulturlivet.
2.3. De gældende regler 2.3.1. Virksomheders fradrag for sponsorbidrag m.v.
Efter statsskatteloven har virksomheder fradrag for  

 driftsomkostninger.
For at opnå fradrag efter statsskatteloven skal udgiften  

 være afholdt i årets løb for at erhverve, sikre og vedligeholde indkomsten.
 Derudover har virksomheder efter ligningsloven fradrag for  

 reklameudgifter i forbindelse med den skattepligtiges erhverv.
Fradragsretten for virksomhedernes sponsorbidrag er også  

 omfattet af disse bestemmelser.
Ved sponsorbidrag forstås bidrag, som en  

 virksomhed yder til f.eks. sportsfolk, sportsklubber, kulturelle og lignende  

 formål mod til gengæld at opnå en ydelse i form af ret til at få reklame for  

 deres navn eller firmamærke.
Boks 1. Sponsorering Sponsorering  

  

 i snævrere forstand er knyttet til en  

 forventet reklameeffekt overfor en potentiel kundekreds, jf. ligningslovens  

 § 8. Fradragsretten har her som forudsætning, at bidraget alene ydes af  

 reklamemæssige grunde.
Ligningsmyndighederne foretager et skøn over, om  

 virksomheden opnår en reklameværdi, som står i rimeligt forhold til det ydede  

 bidrag.
I vurderingen medgår overvejelser om, hvorvidt karakteren af  

 virksomhedsområdet sammenholdt med karakteren af den reklame, virksomheden  

 opnår gennem sit sponsorbidrag, er samstemmende.
I den forbindelse ses der på  

 virksomhedens produktmasse, størrelse og kundegrundlag sammenholdt med  

 reklamens målgruppe.
Der kan i en sponsoraftale også indgå elementer, som  

 virksomheden anvender i repræsentationsmæssig øjemed, f.eks. billetter til en  

 afgrænset del af virksomhedens forretningsforbindelser.
I dette tilfælde er  

 fradragsretten begrænset til 25 pct. efter ligningslovens § 8,  

 stk. 4. Ligningsmyndighederne foretager et skøn over, om en andel af en  

 sponsoraftale kun kan opnå begrænset fradragsret.
 I alle andre tilfælde betragtes sponsorbidraget som en  

 gave, der alene kan fradrages efter reglerne i ligningslovens § 8 A.
Hvis virksomheden ved sponsorbidraget opnår en  

 reklameværdi, som står i rimeligt forhold til det ydede bidrag, er  

 sponsorbidraget fuld fradragsberettiget som reklameudgift.
Reklameværdien  

 består  

 ofte i en pligt for bidragsmodtageren til at tillade opsætning af reklamer.
Betegnelsen sponsorbidrag omfatter således både bidrag, der  

 er fradragsberettigede som reklameudgifter og bidrag, der ikke er  

 fradragsberettigede.
Dette giver dog i praksis en række  

 afgrænsningsproblemer.
En forudsætning for at kunne betragte sponsorbidrag som en  

 fradragsberettiget reklameudgift er, at bidraget ydes alene af reklamemæssige  

 grunde og ikke udelukkende af personlig interesse for sponsormodtagerens  

 aktivitet.
Desuden skal bidraget svare til den reklameværdi, der er en følge  

 af  

 sponsoraftalen.
Opnås der ikke en til bidraget svarende reklameværdi, er der  

 ikke fradragsret.
I dette tilfælde må sponsorbidrag betragtes som en  

 ikke-fradragsberettiget gave.
For sponsorbidrag til både sportslige,  

 kulturelle  

 og lignende aktiviteter gælder således i dag ens regler.
2.3.2. Fradrag for gaver (ligningslovens § 8  

 A) Det står enhver virksomhed eller privatperson frit for at  

 donere gaver til kulturinstitutioner  også selvom de ikke nødvendigvis  

 opnår  

 fradrag herved.
Gaver til visse godkendte foreninger og institutioner kan  

 fradrages.
Den modtagende institution skal anvende sine midler i  

 almenvelgørende eller på anden måde almennyttigt øjemed til fordel for en  

 større  

 kreds af personer.
Kulturelle/kunstneriske aktiviteter falder ind under  

 dette.  

 Fradraget kan ikke overstige 5.000 kr. årligt.
Fra og med indkomståret 2005  

 er  

 dette beløb ændret til et grundbeløb på 3.900 kr. (1987-niveau), der  

 reguleres  

 efter personskattelovens § 20. For 2005 er beløbsgrænsen 6.500 kr.
De  

 første 500 kr. er ikke fradragsberettigede.
Disse regler gælder for både  

 personer  

 og selskaber.
Bestemmelsen i ligningsloven § 8 A giver således  

 fradragsret for bidrag til en bred gruppe fonde og foreninger, herunder også  

 kulturelle foreninger.
Fradraget er som nævnt beløbsmæssigt begrænset.
2.3.3. Testamentariske  

 gaver Dødsboer med formue under en vis grænse (2005: 1.746.100  

 kr.) er fritaget for at betale indkomstskat.
Disse dødsboer skal alene betale  

 boafgift.
 Hvis afdøde i sit testamente har ønsket at betænke en  

 velgørende organisation, som er godkendt efter ligningslovens § 8 A,  

 skal  

 der dog ikke betales boafgift af gaven.
 Forslaget om fradrag for gaver til kulturinstitutioner vil  

 således kun have betydning for skattepligtige dødsboer over 1,7 mio. kr.
2.3.4 Fradrag for fonde Der gælder særlige regler om uddelinger og hensættelser til  

 almenvelgørende og lignende formål, som foretages af fonde.
Fonde beskattes efter regler, der i princippet svarer til  

 dem, der gælder for aktieselskaber.
For ikke at forhindre en fond i at  

 varetage  

 de interesser, som fremgår af dets vedtægter, indeholder  

 fondsbeskatningsloven  

 en række særregler om fradragsret for uddelinger og hensættelser.
Fonden kan efter regler, der svarer til de regler, der  

 gælder for aktieselskaber, fradrage driftsomkostninger.
En fonds  

 sponsorudgifter,  

 der som led i fondens virksomhed afholdes for at bringe den i stand til at  

 varetage sine formål, vil således kunne fradrages som driftsomkostninger.
Der er ingen skattemæssig begrænsning i fondens  

 uddelingsadgang.
Dog kan fradraget for uddelinger ikke overstige den  

 skattepligtige indkomst opgjort efter almindelige regler.
En uddeling kan enten være fradragsberettiget som en  

 almenvelgørende eller i øvrigt almennyttig uddeling, eller som en  

 vedtægtsbestemt uddeling.
Er det sidste tilfældet, er det en betingelse for  

 fradragsretten, at modtageren beskattes af udlodningen.
 Fonden kan desuden til konsolidering fradrage et beløb  

 svarende til 25 pct. af årets uddeling til almennyttige formål.
Hvis fondens økonomiske forhold ikke tillader, at et  

 projekt gennemføres på én gang, kan der med fradragsret hensættes beløb til  

 senere uddeling til almennyttige formål.
Er der særligt tale om kulturelle  

  herunder  

 kunstneriske - formål, kan det tillades, at hensættelserne finder sted til  

 ikke  

 nærmere konkretiseret formål, der blot realiseres inden en periode, der ikke  

 kan overstige 15 år.
 Fonde har således en videre adgang end selskaber og  

 personligt ejede erhvervsvirksomheder til at foretage fradrag for tilskud til  

 kulturelle aktiviteter.
2.4. Forslagets indhold Det foreslås, at 1)  

 	  

 virksomheder kan  

 fradrage pengegaver til kulturinstitutioner, der i det foregående kalenderår  

 har modtaget offentligt driftstilskud, 2)  

 	  

 personer og  

 virksomheder kan fradrage værdien af gaver i form af kunstværker samt kultur-  

 og naturhistoriske genstande til kulturinstitutioner, der i det foregående  

 kalenderår har modtaget offentligt driftstilskud.
 Hvis den modtagende institution er nyetableret kan denne på  

 tilsvarende vilkår modtage gaver, såfremt der foreligger et skriftligt  

 tilsagn  

 om driftstilskud fra stat eller kommune.
2.4.1. Skatteydere berettiget til fradrag Fradragsordningen omfatter efter forslaget som udgangspunkt  

 alle skattepligtige erhvervsdrivende, dvs. fysiske personer, selskaber, fonde  

 og dødsboer.
Forslaget omfatter både fuldt og begrænset skattepligtige  

 personer.  

 De erhvervsdrivende kan fradrage de pengegaver, der er givet til  

 kulturinstitutionen.
Hvis gaven er et kunstværk eller en kultur- og  

 naturhistorisk genstand, som den pågældende kulturinstitution ønsker at  

 modtage, udvides efter forslaget kredsen af skatteydere, der er berettiget  

 til  

 at foretage fradrag, til alle skatteyderne.
I det tilfælde kan skatteyderne  

 fradrage værdien af kunstværket eller den kultur- og naturhistoriske  

 genstand.
 Testamentariske gaver og gaver fra et dødsbo i form af  

 kunstværker eller kultur- og naturhistoriske genstande til en  

 kulturinstitution  

 er også omfattet af bestemmelsen.
Lovforslaget indeholder ikke nogen beløbsmæssig grænse  

 eller en grænse for, hvor stor en del af den skattepligtiges indkomst, der  

 kan  

 anvendes på gaver til kulturinstitutioner.
For selskaber og finansielle  

 virksomheder  

 indeholder aktieselskabsloven og lov om finansielle virksomheder dog nogle  

 begrænsninger for anvendelsen af selskabets midler.
 Den foreslåede bestemmelse indeholder ligesom bestemmelsen  

 i ligningslovens § 8 A en minimumsstørrelse for fradragsberettigede  

 gaver  

 på 500 kr. og et årligt bundfradrag på 500 kr. ved beregningen af fradraget.  

 Derved lettes administrationen af ordningen.
2.4.2 Kulturinstitutioner omfattet af fradragsordningen Alle kulturinstitutioner, der modtager statslig eller  

 kommunalt driftstilskud, har efter forslaget mulighed for at blive omfattet  

 af  

 fradragsordningen.
Ordningen omfatter således kulturinstitutioner i bred  

 forstand.
Omfattet af forslaget er således bl.a. museer, spillesteder,  

 teatre,  

 biografer, oplevelsescentre, zoologiske haver, akvarier, orkestre,  

 udstillingssteder og kulturhuse/medborgerhuse.
Det er alene en betingelse, at  

 kulturinstitutionen modtager tilskud fra stat eller kommune.
Folkekirken,  

 højskoler, lokalradio og tv er ikke omfattet af ordningen.
 Hvis den modtagende institution er nyetableret kan denne på  

 tilsvarende vilkår modtage gaver, såfremt der foreligger et skriftligt  

 tilsagn  

 om driftstilskud fra stat eller kommune.
For de fleste af disse kulturinstitutioner vil der være  

 tale om institutioner, der hvert år modtager et driftstilskud.
Der kan dog  

 også  

 være institutioner, der får driftstilskud i nogle år, og ikke får  

 driftstilskud  

 i andre år.
For at sikre at den skatteyder, der donerer gaver, har klarhed om  

 den skattemæssige behandling på det tidspunkt gaven gives, foreslås det  

 derfor,  

 at det er en forudsætning, at kulturinstitutionen i det foregående kalenderår  

 har fået driftstilskud fra stat eller kommune.
 Idrætsorganisationer og institutioner med idrætsaktiviteter  

 er ikke omfattet af bestemmelsen.
Fradraget er betinget af, at gaven anvendes i  

 kulturinstitutionens kulturelle virksomhed.
Derved undgås bl.a., at en  

 fradragsberettiget gave kan medføre konkurrenceforvridning mellem en  

 kulturinstitution og private virksomheder.
Der kan gives gaver  

 til både driften og til anlæg af nye aktiviteter som f.eks. en tilbygning til  

 et museum.  

 Hvis gaven vedrører bidrag til et anlægsprojekt, skal  

 institutionen - inden gaven accepteres - have en godkendelse fra sin  

 offentlige  

 hovedtilskudsyder af, at gaven kan accepteres.
En sådan godkendelse indebærer  

 enten, at eventuelle afledte driftsudgifter afholdes inden for institutionens  

 økonomiske rammer, eller at hovedtilskudsyder accepterer at afholde  

 eventuelle  

 afledte driftsudgifter inden for institutionens rammer.
2.4.3. Gaver omfattet af fradragsordningen Efter forslaget har virksomheder fradrag for pengegaver.  

 Virksomheder og private har desuden fradrag for værdien af kunstværker samt  

 kultur- og naturhistoriske genstande.
 Ved ordet gave forstås i denne sammenhæng alle former for  

 ydelser mellem den skattepligtige og kulturinstitutionen, der ikke indebærer  

 en  

 modydelse fra institutionen.
En skattepligtig virksomhed vil således ikke med  

 indførelsen af ordningen kunne fradrage udgifter for medlemsskab af en  

 støtteforening til f.eks. et museum, hvis medlemsskabet medfører, at  

 virksomheden  

 får en modydelse f.eks. fri entré, rabatter m.v. for virksomhedens  

 forretningsforbindelser.
Sådanne udgifter vil fortsat skulle behandles efter  

 de  

 almindelige fradragsregler, jf. afsnit 2.3.
For  

  

 aktie- og anpartsselskaber  

  

 medfører den  

 foreslåede ordning, at der ikke længere er behov for skattemæssigt at sondre  

 mellem gaver og reklamerelaterede sponsorydelser, da skatteværdien af fradrag  

 for sponsorydelser og gaver bliver den samme.
Det kan medføre en mindre  

 lettelse af selskabernes administrative belastning.
For aktieselskaber og  

 finansielle virksomheder indeholder aktieselskabsloven og lov om finansielle  

 virksomheder dog nogle begrænsninger, der kan medføre, at disse virksomheder  

 fortsat har behov for at foretage en regnskabsmæssig opdeling.
For selskaber  

 og  

 fonde foretages fradraget i den skattepligtige indkomst.
 For  

  

 personligt ejede virksomheder  

  

 vil der fortsat  

 være behov for at sondre mellem sponsorudgifter og gaver, da fradraget for  

 gaver alene er et ligningsmæssigt fradrag og ikke et  

 driftsomkostningsfradrag.  

 Skatteværdien for sponsorbidrag vil således normalt være større end  

 skatteværdien for gaver.
 Private personer er ikke omfattet af fradragsordningen for  

 pengegaver og kan fortsat kun fradrage disse efter reglerne i ligningslovens  

 § 8 A.
 Efter forslaget kan alle skattepligtige få fradrag for  

 gaver i form af kunstværker og kulturgenstande til kulturinstitutioner.  

 Begrebet  

 kultur- og naturhistoriske genstande skal ses i sammenhæng med beskrivelsen  

 af  

 de kultur- og naturhistoriske museers virksomheds i museumsloven.
Vejledende kan det siges, at en kulturhistorisk genstand er  

 en menneskeskabt genstand, der indeholder eller tillægges en fortælling og  

 betydning om menneskelig aktivitet og tænkning.
En naturhistorisk genstand er  

 en naturskabt genstand, der indeholder en fortælling om naturen, dens  

 struktur,  

 processer eller funktioner.
For gaver i form af  

 kunstværker samt kultur- og naturhistoriske genstande fradrages efter  

 forslaget  

 gavens handelsværdi.
Gavens handelsværdi fastsættes af en af  

 Kulturministeriet  

 udpeget skønsmand.
Skønsmandens honorar betales af den kulturinstitution, der  

 modtager gaven.
Nogle  

 kulturinstitutioner får dog allerede i dag tilbudt flere genstande, som de  

 ikke  

 ønsker at modtage.
Det er derfor en betingelse for fradraget, at den  

 pågældende  

 kulturinstitution ønsker at modtage genstanden.
 I tilfælde af tvivl om, hvorvidt genstanden kan  

 kvalificeres som et kunstværk, indhenter den skatteansættende myndighed en  

 vurdering af genstanden fra Akademiraadet.
 I tilfælde af tvivl om, hvorvidt genstanden kan  

 kvalificeres som kultur- og naturhistorisk genstand indhenter den  

 skatteansættende myndighed en vurdering af genstanden gennem  

 Kulturarvsstyrelsen.
 Fradragsordningen omfatter ikke andre naturaliegaver end  

 kunstværker samt kultur- og naturhistoriske genstande.
2.4.4 Forskel mellem den nye fradragsordning og de  

 gældende regler Med den foreslåede fradragsordning udvides reglerne i  

 ligningslovens § 8 A både for virksomheder og private.
For virksomheder fjernes for det første den maksimale  

 beløbsgrænse for pengegaver.
Desuden kræves det heller ikke længere, at den  

 pågældende institution er godkendt efter de særlige regler i ligningslovens  

 § 8 A.
I dag er ikke alle de institutioner, der modtager driftstilskud  

 fra  

 staten eller kommunen godkendt efter denne bestemmelse.
 For så vidt angår gaver i form af kunstværker samt kultur-  

 og naturhistoriske genstande gælder den foreslåede fradragsordning både for  

 private og virksomheder.
 Tabel 1 indeholder en skematisk oversigt over de gældende  

 regler og de foreslåede regler for selskaber, personligt ejede virksomheder  

 og  

 private.
Tabel 1. Oversigt over forskelle mellem gældende skatteregler  

 og foreslåede nye regler om fradrag for gaver til kulturinstitutioner Gældende regler Nye regler Selskaber Fradrag for gaver til foreninger, der er omfattet af  

 ligningslovens § 8 A.
 Maksimalt fradrag 5.000 kr.
De første 500 kr. er ikke fradragsberettigede.
Gaven  

 skal mindst være på 500 kr.
 Nyt ligningsmæssigt fradrag for pengegaver og gaver i  

 form af kunstværker eller kultur- og naturhistoriske genstande til  

 kulturinstitutioner.
De første 500 kr. er ikke fradragsberettigede.
Gaven  

 skal mindst være på 500 kr.
 Fradrag (100 pct.) for sponsorbidrag (reklame og personaleudgifter).
 Begrænset fradrag (25 pct.) for sponsorbidrag (repræsentation).
 Da skatteværdien af et driftsomkostningsfradrag for et  

 selskab er den samme for gaver og sponsorbidrag er der ikke længere et  

 skattemæssigt behov for at sondre.
 I øvrigt uændrede regler.
Personligt ejede virksomheder Ligningsmæssigt fradrag for gaver til foreninger, der er  

 omfattet af ligningslovens § 8 A.
 Maksimalt fradrag 5.000 kr.
De første 500 kr. er ikke fradragsberettigede.
Gaven  

 skal mindst være på 500 kr.
 Nyt ligningsmæssigt fradrag for pengegaver og gaver i  

 form af kunstværker eller kultur- og naturhistoriske genstande til  

 kulturinstitutioner.
De første 500 kr. er ikke fradragsberettigede.
Gaven  

 skal mindst være på 500 kr.
 Fradrag (100 pct.) for sponsorbidrag (reklame og personaleudgifter).
 Begrænset fradrag (25 pct.) for sponsorbidrag (repræsentation).
 Da skatteværdien af et driftsomkostningsfradrag for  

 personligt ejede virksomheder er forskellig er der fortsat behov for at  

 sondre  

 mellem gaver og sponsorbidrag.
 I øvrigt uændrede regler.
Personer Kun fradrag for gaver til foreninger, der er omfattet af  

 ligningslovens § 8 A.
 Maksimalt fradrag 5.000 kr.
 Nyt ligningsmæssigt fradrag for gaver i form af kunstværker  

 eller kultur- og naturhistoriske genstande til kulturinstitutioner.
De første 500 kr. er ikke fradragsberettigede.
Gaven  

 skal mindst være på 500 kr.
De første 500 kr. af værdien af gaven er ikke fradragsberettigede.  

 Gaven skal have en værdi af mindst 500 kr.
Ligningsmæssigt fradrag for gaver  

 til kulturinstitutioner.
 I øvrigt uændrede regler.
2.4.5 Den skattemæssige virkning af den nye  

 fradragsordning Fradraget er efter forslaget et ligningsmæssigt fradrag,  

 idet gaver til kulturinstitutioner fradrages ved opgørelsen af den  

 skattepligtige indkomst.
For selskaber og fonde er det dog et fradrag i den  

 skattepligtige indkomst.
Skatteværdien af fradraget er 30 pct. for selskaber og 50  

 pct. for skattepligtige dødsboer.
For personer, herunder selvstændige  

 erhvervsdrivende, vil skatteværdien i gennemsnit udgøre 33,3 pct.
Det forhold, at fradraget er et ligningsmæssigt fradrag,  

 har især betydning for de personligt ejede virksomheder.
Det kan illustreres  

 ved følgende eksempel: En tandlæge har købt og afskrevet et maleri til  

 tandlægeklinikken.  

 Tandlægen er omfattet af virksomhedsordningen.
Tandlægen ønsker at give  

 maleriet  

 til det lokale kunstmuseum.
Maleriet tages herefter ud af  

 virksomhedsordningen,  

 og de genvundne afskrivninger beskattes med 60 pct.
Maleriet er herefter  

 overført til tandlægens private del og kan doneres med en skatteværdi på 33,3  

 pct. (gennemsnitskommune) til kunstmuseet.
 Da fradraget er et ligningsmæssigt fradrag, vil der fortsat  

 for personligt ejede virksomheder være behov for at sondre mellem gaver og  

 sponsorudgifter, der anses for at være driftsomkostninger.
Der er flere årsager til, at skatteværdien af fradraget i  

 forslaget er begrænset til 33,3 pct., både når privatpersoner og selvstændig  

 erhvervsdrivende betragtes.
For det første svarer det til skatteværdien for  

 ligningslovens §8A-fradrag.
Endvidere er skatteværdien af fradraget for  

 erhvervsdrivendes kontingenter til arbejdsgiverforeninger også kun 33,3 pct.  

 til trods for deres nære tilknytning til den erhvervsmæssige aktivitet.
I nedenstående boks 2 er forskellen mellem den  

 skattemæssige behandling af en reklame- eller sponsorudgift og et fradrag  

 efter  

 lovforslagets regler illustreret.
Det forudsættes, at skatteydernes samlede  

 indkomstforhold bevirker, at der betales topskat.
 Boks 2. Illustration af forskel på den  

 skattemæssige behandling af reklame- og sponsorudgifter og det foreslåede  

 gavefradrag.
Fradrag som reklame (driftsomkostning) Ligningsmæssigt fradrag Omsætning 100 Omsætning 100 Almindelige driftsudgifter 30 Almindelige driftsudgifter 30 Reklame 20 Overskud 70 Skattepligtig indkomst 50 Arbejdsmarkedsbidrag 5,6 Personlig indkomst 64,4 Skat:
Gave 20 62,9 pct. inkl. arbejdsmarkedsbidrag 31,5 Skattepligtig indkomst 44,4 Skat:
Af skattepligtig indkomst (33,3 pct.) 14,8 Af personlig indkomst (26,4 pct.) 17,0 Samlet indkomstskat 31,8 Arbejdsmarkedsbidrag 5,6 Skat m.v. i alt 37,4 Forskel i skat  

 m.v.
5,9 3. Udvidelse af reglerne for afskrivning på kunstkøb 3.1. Formål Formålet med forslaget er at lempe afskrivningsreglerne for  

 virksomheders kunstkøb, således at virksomhederne fremover også kan afskrive  

 kunstkøb, selv om de er beliggende i ejendomme, hvor der også er  

 privatboliger,  

 hvilket de nuværende regler forhindrer.
Begrænsningen skal fremover kun gælde  

 virksomheder, der har adresse i en- og tofamilieshuse.
3.2. Baggrund I 2000 indførtes der i afskrivningsloven adgang til  

 afskrivning på kunstnerisk udsmykning af bygninger (nyopførte, ombyggede  

 eller  

 tilbyggede).
Som led i gennemførelsen af regeringsgrundlaget blev denne  

 afskrivningsadgang i 2002 udvidet, således at den omfatter kunstnerisk  

 udsmykning af alle udelukkende erhvervsmæssigt benyttede bygninger, dog ikke  

 beboelsesbygninger.
Desuden indførtes der adgang til, at virksomheder i visse  

 tilfælde kan foretage afskrivning på billedkunst og skulpturer, som ikke er  

 en  

 del af selve bygningen.
 Afskrivningsretten gælder alene for kunstnerisk udsmykning,  

 der ophænges eller opstilles i udelukkende erhvervsmæssigt anvendte  

 bygninger.  

 Under behandlingen af lovforslaget i Folketinget var der ønsker fra bl.a.  

 Billedkunstnernes Forbund fremme om, at afskrivningsretten også skulle  

 omfatte  

 virksomheder, der var beliggende i ejendomme, hvor der både findes beboelse  

 og  

 erhverv.
 Ønsket blev ikke imødekommet, men den daværende  

 skatteminister tilkendegav, at han ville følge udviklingen i anvendelsen af  

 de  

 nye muligheder i lovgivningen, og udarbejde en redegørelse til Folketingets  

 Skatteudvalg,  

 der skulle belyse erfaringerne med ordningen.
Skatteministeriet udarbejdede i foråret 2004 en redegørelse  

 om de hidtidige erfaringer med afskrivninger på kunst.
Redegørelsen er den 6.  

 april 2004 sendt til Folketingets Skatteudvalg (Alm. del  bil. 379).  

 Redegørelsen  

 var baseret på et rundspørge (stikprøve), som Told- og Skattestyrelsen havde  

 foretaget.
 Konklusionen i redegørelsen var:
»Stikprøven tyder på, at reglerne om afskrivning på  

 kunstkøb kun er anvendt i meget begrænset omfang.
Der foreligger ikke nærmere  

 oplysninger om på hvilken type kunstværk bestemmelsen har fundet anvendelse.
 Det virker umiddelbart som om, at begrænsningen af reglerne  

 til udelukkende erhvervsmæssigt anvendte bygninger i større byer som bl.a.  

 København har begrænset anvendelsen af reglerne betydeligt.
De foreliggende oplysninger tyder altså ikke i særlig  

 omfang på, at de nye regler har medført det misbrug som flere parter frygtede  

 i  

 forbindelse med behandlingen af lovforslaget.« På grundlag af redegørelsen tilkendegav kulturministeren og  

 skatteministeren, at der ville blive fremsat forslag om lempelse af  

 afskrivningsreglerne for kunstkøb i den kommende samling.
Den foreslåede  

 ændring  

 er en følge heraf.
3.3. De gældende regler Efter afskrivningsloven kan fritstående kunstværker, der  

 ophænges eller opstilles i erhvervsmæssigt benyttede bygninger, afskrives med  

 25 pct. årligt på linje med virksomhedens andre driftsmidler.
 Loven opstiller i øvrigt følgende krav for, at der skal  

 kunne afskrives på kunstværket:
 1)  

 	  

 Afskrivningsretten  

 gælder alene for kunstnerisk udsmykning, der ophænges eller opstilles i rent  

 erhvervsmæssigt  

 anvendte bygninger.
2)  

 	  

 Afskrivningsretten  

 består alene i de indkomstår, hvor den kunstneriske udsmykning anvendes  

 erhvervsmæssigt 3)  

 	  

 Afskrivningsretten  

 gælder alene førstegangskøb af et originalt kunstværk.
 4)  

 	  

 Kunstneren, der har  

 skabt værket, må ikke være nærtstående til den skattepligtige, der køber  

 kunstværket.
 I tilfælde hvor der opstår uenighed mellem virksomheden og  

 de skatteansættende myndigheder om, hvorvidt den kunstneriske udsmykning er  

 kunst eller ej, foretager Akademiraadet en vurdering af den kunstneriske  

 udsmykning.
 Ved senere salg af afskrivningsberettiget kunst medregnes  

 fortjeneste eller tab i den skattepligtiges indkomst i salgsåret efter  

 reglerne  

 i afskrivningsloven.
3.4. Forslagets indhold Det foreslås, at kriterierne for afskrivninger på kunstkøb  

 lempes, således at virksomheder fremover også kan foretages afskrivninger på  

 kunstkøb, når virksomheden er beliggende i en ejendom, hvor der både findes  

 virksomheder og boliger.
 En- og tofamiliehuse er for at imødegå en sammenblanding  

 mellem privat- og erhvervssfæren ikke omfattet af den foreslåede udvidelse af  

 afskrivningsadgangen.
 Med justeringen af ordningen ønskes sikret, at anvendelsen  

 af afskrivningsreglerne for kunstkøb får det omfang, som det oprindeligt var  

 tiltænkt.
4. Provenumæssige konsekvenser for stat, amt og  

 kommune Det skønnes, at lovforslaget samlet vil medføre et årligt  

 provenutab på 35 mio. kr.
Det beror på følgende antagelser:
Det skønnes  på baggrund af en undersøgelse fra  

 Kulturministeriet vedrørende 1999  at virksomheder på nuværende  

 tidspunkt yder  

 økonomiske bidrag til de danske kulturinstitutioner for ca. 300 mio. kr.  

 årligt.
Langt de fleste bidrag må antages at være sponsorbidrag, for hvilke  

 virksomhederne har fuld fradragsret.
Det er skønsmæssigt antaget, at  

 virksomhederne årligt vil donere 100 mio. kr. mere til kulturinstitutionerne  

 med fradragsret efter forslaget.
Donationerne forventes i et vist omfang at  

 stamme fra virksomheder, der ønsker deres navn forbundet med kulturlivet, men  

 som hidtil ikke har kunnet/ønsket at opfylde kravene til fradrag for  

 sponsormidler i form af meget tydelig eksponering af selskabets navn og logo.
 Muligheden for at både privatpersoner og virksomheder kan  

 yde bidrag i form af kunst og kultur- og naturhistoriske genstande skønnes at  

 have en mindre provenumæssig effekt.
Det understreges, at der bør tages store forbehold overfor  

 det samlede skøn vedrørende kulturdonationer.
Flere faktorer  herunder  

 mulige  

 store enkeltstående donationer - vanskeliggør skønnet over  

 provenuvirkningerne.
Af provenutabet vedrører ca. 9 mio. kr. de kommunale  

 skatter.
Finansårsvirkningen i 2005 skønnes til 30 mio. kr.
 Forslaget vedrørende justering af afskrivningen på kunstkøb  

 vil kunne holdes indenfor rammen af provenuskønnet vedrørende den nuværende  

 ordning.
5. Administrative konsekvenser for stat, amt og  

 kommunerne Forslaget om fradrag vedr. gaver til kulturinstitutioner  

 vil medføre etablering af en indberetningsordning for de modtagende  

 institutioner.
Etablering af indberetningsordningen skønnes at medføre  

 engangsudgifter  

 på maksimalt 4 mio. kr. for ToldSkat.
Der vil ikke være nævneværdige  

 administrative driftsomkostninger forbundet med ordningen.
6. Økonomiske konsekvenser for erhvervslivet Reglerne vedrørende fradrag for gaver til kulturinstitutioner  

 vurderes at medføre store positive direkte konsekvenser for de virksomheder,  

 der giver pengegaver, kunstværker og kultur- og naturhistoriske genstande til  

 kulturinstitutioner, der i det foregående år har modtaget offentligt  

 driftstilskud.
Konsekvensen består i, at virksomhederne bliver berettigede  

 til  

 at fradrage gavernes værdi i virksomhedernes indkomstopgørelse.
7. Administrative konsekvenser for erhvervslivet Virksomheder beliggende i en ejendom, hvor der både findes  

 virksomheder og boliger, kan vælge at benytte sig af muligheden for at  

 afskrive  

 på kunstkøb.
For de virksomheder, der benytter sig af denne mulighed vurderes  

 loven at medføre små omstillingsbyrder og små løbende byrder.
Virksomhederne  

 skal oprette nye konteringsposter i deres bogføringssystem, og virksomhederne  

 skal anvende revisorbistand i forbindelse med denne ændring.
Disse  

 konsekvenser  

 fremgik af en testpanelundersøgelse af L 188: Forslag til lov om ændring af  

 afskrivningsloven og ligningsloven (Afskrivning af kunstkøb og skattefrihed  

 for  

 visse hæderspriser), der vedrører en lignende lovændring.
 For de virksomheder, der vælger at fradrage gaver til  

 kulturinstitutioner, vurderes loven at medføre små negative løbende byrder,  

 da  

 fradragene skal opgives.
Loven vurderes endeligt at give små løbende lettelser for  

 selskaber, der ønsker deres navn forbundet med kulturlivet.
Disse selskaber  

 skal fremover ikke dokumentere, at bidrag ydet til en kulturinstitution står  

 mål med den reklameværdi, selskabet har opnået.
Samtidig forsvinder den  

 usikkerhed, der måtte være om, hvorvidt et bidrag til en kulturinstitution  

 vil  

 være fradragsberettiget som reklame.
 Center for Kvalitet i ErhvervsReguleringen har vurderet, at  

 de administrative konsekvenser for erhvervslivet ikke havde et sådant omfang,  

 at forslaget skulle testes i et virksomhedspanel.
8. Miljømæssige konsekvenser Lovforslaget har ingen miljømæssige konsekvenser.
9. Administrative konsekvenser for borgerne Lovforslaget vil gøre det lettere for borgere at donere  

 kunstværker samt kultur- og naturhistoriske genstande til  

 kulturinstitutioner.
10. Forholdet til EU-retten Forslagets regler om fradrag for gaver til  

 kulturinstitutioner giver anledning til spørgsmål i relation til  

 EF-traktatens  

 statsstøttebestemmelser.
Bestemmelser, der indebærer statsstøtte, skal  

 notificeres overfor Europa-Kommissionen og kan først sættes i kraft efter  

 Europa-Kommissionens godkendelse.
Det foreslås på den baggrund, at  

 tidspunktet  

 for bestemmelsernes ikrafttræden fastsættes af skatteministeren, således at  

 bestemmelsen i giver fald først træder i kraft, når Europa-Kommissionens  

 godkendelse foreligger.
11. Lovovervågning Som et led i bestræbelserne på at øge kvaliteten i  

 lovgivningen har regeringen udtaget lovforslagets bestemmelser om fradrag for  

 gaver til kulturinstitutioner til lovovervågning i en tre årig periode, dvs.  

 i  

 årene 2005-2007. Skatteministeren fremlægger derfor i 2008 en redegørelse om  

 de  

 pågældende bestemmelser.
Redegørelsen skal indeholde en belysning af, om  

 intentionerne med lovforslaget er blevet opfyldt.
12. Høring Lovforslaget har været sendt til høring i Advokatrådet,  

 Amtsrådsforeningen, Arbejderbevægelsens Erhvervsråd, Center for Kvalitet i  

 ErhvervsRegulering, Dansk Handel og Service, Dansk Industri, Den Danske  

 Skatteborgerforening, Finansrådet, Foreningen af Registrerede Revisorer,  

 Foreningen af Statsautoriserede Revisorer, Foreningen af Danske Revisorer,  

 Frederiksberg Kommune, HTS-Handel, Transport, Service, Håndværksrådet,  

 IT-Brancheforeningen, Kommunernes Landsforening, Københavns Kommune,  

 Landsorganisationen  

 i Danmark, Ledernes Hovedorganisation, Skattechefforeningen,  

 Skatterevisorforeningen.
 Desuden har lovforslaget været sendt til høring i  

 Biblioteksstyrelsen, Billedkunstnernes Forbund, Dansk Gallerisammenslutning,  

 Dansk Kunstnerråd, Danske Billedkunstneres Fagforening,  

 Det Kongelige Akademi for de Skønne Kunster, Det Kongelige Bibliotek,  

 Det Kongelige Danske Musikkonservatorium, Det Kongelige Teater, Foreningen af  

 Danske kunstmuseer,  

 ISOBRO -  

 Indsamlingsorganisationernes Brancheorganisation,  

 Kulturarvsstyrelsen,  

 Kunststyrelsen, Nationalmuseet, Statens Arkiver, Statens Museum for Kunst og  

 Statsbiblioteket.
 Desuden har lovforslaget været sendt til høring i  

 Finansministeriet, Indenrigs- og Sundhedsministeriet, Justitsministeriet,  

 Kulturministeriet , Miljøministeriet, Ministeriet for Videnskab, Teknologi og  

 Udvikling, Statsministeriet, Told- og Skattestyrelsen og Økonomi- og  

 Erhvervsministeriet.
Oversigt over modtagne høringssvar Organisation/  

 myndighed Bemærkninger i  

 høringssvar Kommentarer til  

 bemærkninger Billedkunstner-nes  

 Forbund Afskrivning på  

 kunstkøb Har ikke bemærkninger til de fremsatte ændringer.
 Forbundet foreslår at også større beboelsesejendomme får  

 mulighed for at afskrive kunstkøb, f.eks. ejendomme med mere end 6  

 beboelseslejligheder.
 Forslaget er ikke udvidet til at omfatte beboelsesejendomme.
Fradrag for gaver  

 til kulturinstitutioner Ingen bemærkninger.
Arbejderbevæ-gelsens  

 Erhvervsråd Fradrag for gaver  

 til kulturinstitutioner AErådet finder det ikke hensigtsmæssigt at søge at  

 forbedre kunstens vilkår gennem indførelse af nye skattefradrag.
 Lovforslaget er et led i gennemførelsen af det  

 supplerende regeringsgrundlag.
 Da der ikke er nogen beløbsmæssig grænse eller en grænse  

 for, hvor stor en del af den skattepligtiges indkomst, der kan anvendes på  

 gaver til kulturinstitutioner, kan forslaget medføre et betydeligt provenutab  

 for det offentlige.
 Lovforslaget er udtaget til lovovervågning, så  

 anvendelsen af ordningen vil blive fulgt tæt.
 AErådet finder, at provenutabet derfor kan blive  

 væsentligt større end de skønnede 35 mio. kr. årligt afhængig af ordningens  

 udbredelse.
 Lovforslaget er udtaget til lovovervågning, så  

 anvendelsen af ordningen vil blive fulgt tæt.
 Hertil kommer, at indførelsen af nye skattefradrag  

 bidrager til at komplicere skattereglerne modsat den forenkling, der i øvrigt  

 er et erklæret mål.
 Der vil blive behov for øget skattekontrol, ligesom der  

 vil fremkomme en række vanskelige grænsetilfælde herunder spørgsmålet om,  

 hvorvidt den donerede genstand kan kvalificeres som et kunstværk samt  

 spørgsmålet om værdiansættelsen af genstanden.
Lovforslaget medfører ikke behov for øget skattekontrol.  

 Tværtimod etableres der en indberetningsordning for kulturinstitutioner, der  

 gør det mere overskueligt for både giver og skattemyndigheder.
Afgørelsen af  

 om der er tale om et kunstværk sker i tvivlstilfælde med bistand fra  

 Akademirådet og for kultur- og naturhistoriske genstande gennem  

 Kulturarvsstyrelsen.  

 Genstandene værdiansættes af en skønsmand.
Disse regler gør det lettere at  

 foretage de nævnte afgrænsninger.
Det fremgår af forslaget, at for personligt ejede  

 virksomheder vil der fortsat være behov for at sondre mellem sponsorudgifter  

 og gaver, da fradraget for gaver alene skal være et ligningsmæssigt fradrag  

 og ikke et driftsomkostningsfradrag.
Skatteværdien for sponsorbidrag vil  

 således normalt være større end skatteværdien for gaver.
Der opnås således  

 ikke nogen forenkling for disse virksomheder.
 Virksomhederne bruger i forvejen disse sondringer, når  

 bl.a. kontingent til arbejdsgiverforeninger og gaver efter ligningslovens  

 § 8 A fradrages.
Afskrivning på  

 kunst Efter AErådets opfattelse viser den begrænsede  

 anvendelse af den nuværende ordning, at det ikke er en uhensigtsmæssig måde  

 at støtte kunstnerne på og at man ikke bør gå videre ad denne vej for at  

 forbedre  

 kunstnernes vilkår.
 De gældende regler var et led i gennemførelsen af  

 regeringsgrundlaget.
 Forslaget om at lempe kriterierne for afskrivning på  

 kunstkøb vil efter AErådets vurdering skabe øget risiko for en sammenblanding  

 mellem privat- og erhvervssfæren, selvom virksomheder beliggende i én- og  

 tofamiliehuse ikke er omfattet af forslaget.
 Den mest åbenbare mulighed for misbrug undgås ved, at  

 virksomheder, der er beliggende i en- og tofamilieshuse ikke er omfattet af  

 ordningen.
 Hertil kommer de betænkeligheder, der knytter sig til  

 den gældende ordning, herunder spørgsmålet om, hvorvidt den kunstneriske  

 udsmykning er kunst eller ej, samt kravet om at kunstneren, der har skabt  

 værket, ikke er nærtstående til den skattepligtige, der køber kunstværket.
 Der er ikke i forbindelse med udarbejdelsen af en  

 redegørelse om erfaringerne med ordningen til Folketingets Skatteudvalg  

 konstateret misbrug af den nuværende ordning.
Mere principielt finder AErådet, at afskrivningsretten  

 normalt er knyttet til et formuegode, hvis værdi gradvist forringes som  

 f.eks. en maskine.
En sådan værdiforringelse behøver ikke at indtræffe for et  

 kunstværk.
 Hvis f.eks. et kunstværk sælges til en højere pris end  

 det er afskrevet til vil de genvundne afskrivninger blive beskattet.
 Samlet set vurderer AErådet, at begge dele af  

 lovforslaget er en uhensigtsmæssig måde at støtte kunsten og kunstnerne på.  

 Det bidrager til at komplicere skattereglerne, det øger kontrolbehovet, samt  

 medfører  

 et ikke ubetydeligt provenutab for det offentlige.  

 AErådet  

 kan  

 derfor ikke støtte lovforslaget.
Center for  

 Kvalitet i ErhvervsRegulering Centeret foreslår ændrede formuleringer af afsnittede om  

 de erhvervsøkonomiske konsekvenser og administrative konsekvenser for  

 erhvervslivet.
 De foreslåede ændringer er indarbejdet i bemærkningerne.
Center for Kvalitet i Erhvervs-Reguleringen har  

 vurderet, at de administrative konsekvenser for erhvervslivet ikke havde et  

 sådant omfang, at forslaget skulle testes i et virksomhedspanel.
Centeret  

 foreslår ændrede formuleringer af afsnittede om de erhvervsøkonomiske  

 konsekvenser og administrative konsekvenser for erhvervslivet.
Dansk Gallerisammenslutning Afskrivning på  

 kunstkøb Sammenslutningen glæder sig over, at loven nu  

 formuleres, så den store gruppe virksomheder, der i den nuværende lov er  

 afskåret  

 fra afskrivningsretten på kunst, nu bliver omfattet af loven.
 Det foreslås yderligere, at retten til afskrivninger  

 udvides til at omfatte førstegangssalg fra både kunstner og fra galleriet  

 således, at galleriet fra kunstneren kan købe værket fra kunstneren til lager  

 og gensælge det (første gang) med afskrivningsret.
Formålet med den oprindelige ændring af afskrivningsloven  

 i 2002 var, at forbedre vilkårene for kunstnere.
Ved udformningen af loven  

 blev der lagt vægt på, at den stigende efterspørgsel efter kunst skulle komme  

 de aktive kunstnere til gode.
Regeringen har lagt vægt på, at kunstnerne skal gives  

 gode vilkår for at udøve deres kunst.
Dette skal ikke ske gennem større  

 tilskud, men derimod ved at stimulere efterspørgslen efter kunst.
Hensynet  

 til de aktive kunstnere er endvidere i bemærkningerne udtrykt ved, at værket  

 skal være købt direkte af kunstneren.
Ligeledes ifølge bemærkningerne kan  

 dette dog omfatte, at der kan afskrives på kunst købt gennem gallerier og  

 gennem andre formidler af billedkunst, der har kunstværket i kommission fra  

 kunstneren.
En ændring af reglerne så de omfatter værker, der er solgt til et  

 galleri vil være i strid med disse intentioner og er derfor ikke medtaget i  

 lovforslaget.
Fradrag for gaver  

 til kulturinstitutioner Sammenslutningen glæder sig over lovforslaget, som  

 utvivlsomt vil øge interessen for kulturinstitutionerne.
Desuden glæder det  

 sammenslutningen, at lovforslaget omfatter privatpersoner.
Sammenslutningen gør opmærksom på, at en kunstgenstand  

 kan vurderes på 3 forskellige måder: Forsikringsvurdering, som angiver  

 genanskaffelsesværdien, handelsværdien og bovurderingen, der angiver hvad man  

 forvente ved tvangssalg nu.
Der er over 100 pct. forskel på de tre  

 forskellige  

 metoder.
Det er i lovteksten præciseret, at hovedreglen er  

 vurdering efter handelsprisen.
Hvis gavegiver selv producerer eller  

 forhandler kunstværket eller den kulturhistoriske eller naturhistoriske  

 genstand  

 produktionsprisen eller indkøbsprisen.
 Det foreslås det i lovteksten angives hvilken  

 prisfastsættelse, man ønsker, og at der i loven fastlægges hvilken procedure  

 for udpegning af skønsmænd for forskellige specialområder f.eks. i samråd  

 mellem Kulturministeriet og de respektive organisationer som  

 Billedkunstnernes  

 Forbund, Dansk Gallerisammenslutning og Dansk Auktionslederforening.
Det er kulturministeriet, der forestår udpegningen af  

 skønsmænd.
Udpegningen af skønsmænd vil tage højde for de forskellige  

 genstande, der er omfattet af fradragsordningen.
Der skønnes ikke at være  

 behov  

 for at fastsætte særlige procedurer for udpegning.
 Sammenslutningen finder også, at det skal fremgå om  

 prisfastsættelsen er et forhandlingsspørgsmål mellem giveren og modtageren.
Efter lovforslaget anvendes skønsmandens  

 prisfastsættelse.
Prisfastsættelsen er ikke et forhandlingsspørgsmål mellem  

 giver og modtager.
Dansk Industri Dansk Industri har ikke tekniske bemærkninger til selve  

 lovforslaget.
Dansk Industri er positiv overfor planerne om at udvide området  

 for samspillet mellem erhvervslivet og kulturlivet.
 Dansk Industri gør opmærksom på en konkret retssag om  

 momsfradrag for udgifterne til fodboldbilletter, der hæmmer samspil mellem  

 kultur, sport og erhvervsliv.
Den nævnte problemstilling berøres ikke af lovforslaget.  

 Skatteministeriet har nedsat en projektgruppe, der ses på samspillet mellem  

 skatte- og momsreglerne på udvalgte områder.
Den nævnte problemstilling  

 indgår i dette arbejde.
Dansk Industri er orienteret herom.
Det Kongelige  

 Bibliotek Fradrag for gaver  

 til kulturinstitutioner Det Kongelige Bibliotek, Nationalmuseet, Statens  

 Arkiver, Statens Museum for Kunst og Statsbiblioteket finder det meget  

 positivt,  

 at regeringen ønsker at støtte erhvervslivets kulturengagement og forbedre  

 kunstens og kulturens vilkår.
Institutionerne finder det uheldigt, at virksomheder kun  

 kan få fradrag for værdien af gaver i form af kunstværker og kultur- og  

 naturhistoriske genstande.
De ønsker alle gaver omfattet af ordningen.
En fradragsordning for naturaliegaver gør  

 skattelovgivningen mere kompliceret.
Fradragsordningen er derfor begrænset  

 til de naturaliegaver som det er væsentligt for kulturinstitutionen, at man  

 kan modtage.
Det drejer sig om kunstværker og kultur- og naturhistoriske  

 genstande.
 Institutionerne finder heller ikke, at denne begrænsning  

 er i overensstemmelse med det supplerende regeringsgrundlag.
Den foretagne afgrænsning er i overensstemmelse med det  

 supplerende regeringsgrundlag.
Lovforslaget går i øvrigt videre end  

 regeringsgrundlaget,  

 idet også private får fradrag for værdien af kunstværker og kultur- og  

 naturhistoriske  

 genstande.
 Der savnes en beskrivelse af, hvad der forstås ved  

 kunstværker.
 Institutionerne finder , at private også skal have  

 fradragsret for kontante gaver.
Det er ikke fundet muligt, at indsætte en entydig  

 definition af et kunstværk i bemærkningerne til lovforslaget.
Det skyldes, at  

 kunsten er mere dynamisk og hele tiden udvikler sig.
Ved en definition vil  

 man kunne afskære visse typer kunst for fradragsordningen.
Dette ønskes ikke.  

 I stedet foreslås, at Akademiet for de Skønne Kunster kan udtale sig om der  

 er tale om et kunstværk.
Derved tages højde for kunstens dynamik.
Det bemærkes, at der ikke kan være tale om at give  

 skattefradrag for genstande, hvor der i forvejen består en pligt til at  

 aflevere  

 f.eks. i forhold til arkivloven, pligtafleveringsloven og museumsloven.
Der  

 kan derfor være en risiko for, at en gavegiver løber ind i sag om  

 understukket  

 danefæ i stedet for at opnå fradrag.
 Der er ikke fradrag for gaver som der er pligt til at  

 aflevere.
Institutionerne tilslutter sig forslaget om at udpege  

 særlige skønsmænd som vurderer markedsværdien.
De finder dog, at det skal  

 være muligt ikke at bruge skønsmand, hvis markedsværdien må anses for kendt.  

 De finder desuden, at vurderingerne for gaver til museer bør foretages af  

 folk udenfor museumsverdenen.
 For at sikre et sikkert grundlag for skattefradraget er  

 det vigtigt, at der i alle tilfælde anvendes en skønsmand.
 Institutionerne ønsker en særregel for værdiansættelse,  

 hvis gaven består af f.eks. samlede arkiver fra kunstnere eller politikere.  

 Det vil være uheldigt, hvis de kun får fradrag for blæk og papir.
 Der findes ikke, at være behov for at indsætte en  

 yderligere regel for vurdering af de nævnte arkivalier.
 Der gøres opmærksom på, at lovforslaget påfører  

 institutionerne omkostninger til skønsmænd som de ikke har i dag.
 Ved at anvende skønsmanden sikres også, at ordningen  

 anvendes til de genstande, som det er af væsentlig betydning for  

 kulturinstitutionen, at man modtager.
 Institutionerne finder at kulturel virksomhed må forstås  

 bredt, således at det er muligt at modtage gave til musik- eller  

 dansearrangement  

 i forbindelse med en udstillingsåbning.
Begrænsningen til kun anvendelse til kulturel aktivitet  

 betyder kun, at der ikke kan gives gaver til kommercielle aktiviteter,  

 således at gaven kan have en konkurrenceforvridende virkning.
De nævnte  

 aktiviteter i forbindelse med åbning af en udstilling vil være kulturelle  

 aktiviteter.
 Iflg. bemærkningerne forpligtes kulturinstitutioner til  

 at afholde afledte driftsudgifter indenfor nuværende driftsramme ved  

 anlægsgaver.  

 Institutionerne går ud fra, at der i særlige situationer kan optages  

 drøftelser med Kulturministeriet om finansiering af driftsudgifter.
Formuleringen er ændret, så det fremgår, at såfremt  

 gaven vedrører bidrag til et anlægsprojekt, skal institutionen  inden  

 gaven  

 accepteres - have en godkendelse fra sin offentlige hovedtilskudsyder af,  

 at gaven kan accepteres.
En sådan godkendelse indebærer  

 enten, at eventuelle afledte driftsudgifter afholdes inden for institutionens  

 økonomiske rammer, eller at hovedtilskudsyder accepterer at afholde  

 eventuelle afledte driftsudgifter inden for institutionens rammer.  


  

 Evt.   drøftelser med hovedtilskudsyderen skal således altid ske før gaven  

 accepteres.
Det Kongelige   Teater Fradrag for gaver  

 til kulturinstitutioner Det Kongelige Teater hilser det overordnede formål med  

 lovforslaget velkommen.
Teatret fortolker lovforslaget således, at den del af et  

 sponsorat, der hverken modsvares af reklame eller hospitalityydelser fremover  

 vil kunne vil kunne fradrages fuldt ud i virksomhedens skattepligtige  

 indkomst.
Der henvises i den forbindelse til Østre Landsrets dom af 10.  

 september 2003.
Det er en forudsætning for fradraget for gaver til  

 kulturinstitutioner, at der ikke er forbunden nogen form for modydelse med  

 gaven.
Det er uklart i høringssvaret om de ydelser som Teatret tænker på er  

 forbunden med en modydelse. Østre Landsrets dom vedrører ikke skattereglerne,  

 men reglerne om momsfradrag for udgifterne til fodboldbilletter.
Der henvises  

 til kommentarerne til høringssvaret fra Dansk Industri.
Det Kongelige Teater ønsker, at lovforslaget udvides til  

 at omfatte såkaldte hospitalityydelser.
Hospitalityydelser er kendetegnet  

 ved, at reklameværdien er mere diskret, idet der ikke er den store  

 eksponering, men derimod snarere pleje af bestemte kundegrupper.
Ydelserne  

 består af kundebilletter til visse teaterforestilinger.
Sådanne ydelser anses  

 normalt for repræsentationsudgifter med fradragsret alene på 25 pct.
Teatret  

 er derfor ikke enig i bemærkningerne i afsnit 2.2, hvoraf det fremgår, at der  

 efter lovforslaget ikke længere vil være sondringer i skattelovgivningen, der  

 fremover vil begrænse virksomhedernes involvering i kulturlivet.
Lovforslaget er ikke udvidet til at omfatte ydelser, der  

 omfattet af nogen form for modydelse.
Hvis nogle former for modydelser blev  

 omfattet af ordning ville der skulle sondres mellem ydelser, der er forbunden  

 med modydelser.
Det vil gøre skattereglerne mere komplicerede.
 De alm. bemærkninger er nuanceret på baggrund af  

 bemærkningerne.
Foreningen af  

 Registrerede Revisorer Fradrag for gaver  

 til kulturinstitutioner Foreningen mener ikke, at denne form for støtte skal gennemføres  

 gennem skattelovgivningen.
Hvis kulturinstitutioner, museer m.fl. skal  

 støttes, bør det f.eks. ske via tilskud.
Forslaget om fradrag for gaver til kulturinstitutioner  

 er led i gennemførelsen af det supplerende regeringsgrundlag.
Regeringen  

 deler  

 derfor ikke foreningens opfattelse.
Foreningen finder det bør præciseres, hvordan man  

 afgrænser skattepligtige personer, der driver selvstændig erhvervsvirksomhed.  

 Det er vigtigt, at man i skattelovgivningen anvender samme begreber.  

 Foreningen  

 henviser til at man generelt bruger begrebet erhvervsmæssig  

 virksomhed.
Det  

 bør nævnes om en hobbyvirksomhed, der er indtægtsgivende, har fradrag for  

 gaver efter den foreslåede bestemmelse i ligningslovens § 8 S,  

 stk. 1.
 Formuleringen i lovforslaget er ændret, så begrebet  

 erhvervsmæssig virksomhed anvendes i stedet for selvstændig  

 erhvervs virksomhed.
 Den foreslåede bestemmelse i ligningslovens § 8 S,  

 stk. 1, omfatter også hobbyvirksomhed.
Foreningen bemærker, at fradrags-værdien for personer på  

 33,3 pct. efter foreningens opfattelse vil medføre, at ordningen kun vil  

 finde begrænset anvendelse.
Hvis ordningen fastholdes finder foreningen, at  

 der bør gives fradrag for gaven som en driftsomkostning.
Den foreslåede fradragsordning bygger på de samme  

 fradragsprincipper (ligningsmæssig fradrag), der gælder for fradrag for gaver  

 for både erhvervsvirksomheder og private efter ligningslovens § 8 A.
Der  

 er ikke fundet anledning til at ændre ved disse principper.
Foreningen af  

 Statsautoriserede Revisorer Foreningen ønsker ordningen udvidet til andre  

 naturaliegaver end kunstværker og kultur- og naturhistoriske genstande.
 Der henvises til kommentaren til Det Kongelige  

 Bibliotek.
 Det foreslås, at også nyoprettede kulturinstitutioner  

 får mulighed for at modtage gaver med fradragsmæssig virkning.
 Forslaget er indarbejdet i lovforslaget.
Efter § 8 S, stk. 3, litra a og b, er det en  

 betingelse for givers fradragsret, dels at gaven til kulturinstitutionen ikke  

 er forbunden med nogen form for modydelse til eller klausulering fra  

 gavegiver,  

 dels at gaven gives til kulturinstitutionens kulturelle virksomhed.
Det må  

 derfor anses for en betingelse for fradragsret, at giver har betinget  

 gavetilsagnet af, at gaven anvendes til den modtagende institutions  

 kulturelle virksomhed.
 Foreningen finder, at det i bemærkningerne bør  

 præciseres dels, at en sådan betingelse ikke er en klausul, som betyder at  

 fradragsretten  

 bortfalder efter litra a, dels at gavegiver ikke behøver yderligere  

 dokumentation  

 for, at gaven er givet til kulturinstitutionens kulturelle virksomhed, når  

 det i gavetilsagnet er angivet som betingelse, at gaven kun kan anvendes til  

 den kulturelle virksomhed.
 Hvis det i gavebrevet er præciseret, at gaven alene skal  

 kunne anvendes til kulturinstitutionens kulturelle aktivitet er det  

 tilstrækkelig dokumentation for, at gaven kan fradrages.
Foreningen af  

 Danske Kunstmuseer Foreningen er generelt tilfreds med de tiltag, der vil  

 gøre det nemmere for f.eks. kunstmuseerne at tiltrække gaver fra især  

 erhvervslivet.  

 Det forelagte materiale har mulighed for at gøre livet lettere for alle typer  

 af museer.
HTS-Handel,  

 Transport, Service HTS støtter det overordnede formål med lovforslaget.
I forbindelse med etablering af fradragsordning stilles  

 som krav, at institutionen i det tidligere indkomstår har modtaget et  

 offentligt  

 driftstilskud.
HTS finder det vigtigt, at virksomheden sikres en nem adgang  

 til oplysninger om tidligere års driftstilskud, således at virksomheden  

 hurtigere kan verificere, om der vil være fradrag for en eventuel pengegave  

 til en kulturinstitution.
 Hovedkriteriet om driftstilskud i det foregående år er  

 valgt for at sikre, at virksomhederne kan få klar besked om en gave er  

 fradragsberettiget før gaven gives.
 Endvidere finder HTS, at det skal sikres, at de midler,  

 der tilgår kulturinstitutionen med offentlig støtte, ikke benyttes til  

 konkurrenceforvridende  

 formål.
 Betingelsen om, at gaven kun skal kunne anvendes i  

 kulturinstitutionens kulturelle aktiviteter er indsat for at sikre, at gaven  

 ikke kan benyttes til konkurrenceforvridende formål.
ISOBRO -  

 Indsamlingsorganisationernes Brancheorganisation Fradrag for gaver  

 til kulturinstitutioner ISOBRO er overrasket og skuffet over, at regeringen har  

 valgt et så snævert sigte for erhvervslivets engagement.
Der henvises til  

 drøftelserne den 6. og 7. september 2004 med socialministeren på det  

 socialpolitiske  

 årsmøde.
Et centralt tema var samarbejdet mellem erhvervslivet og det  

 frivillige  

 sociale arbejde.
 Lovforslaget er et led i gennemførelse af det  

 supplerende regeringsgrundlag.
Det fremgår således af det supplerende regeringsgrundlag  

 fra august 2003, at regeringen vil fremlægge forslag om, at virksomheders  

 gaver til kulturinstitutioner bliver fradragsberettigede.
Forslaget er i  

 forhold  

 til regeringsgrundlaget alene udvidet til også at omfatte private personers  

 gaver i form af kunstværker samt kultur- og naturhistoriske genstande.
 ISOBRO foreslår, at lovforslaget udvides så alle  

 foreninger omfattet af ligningslovens § 8 A omfattes af ordningen.
 ISOBRO ønsker dog ikke at modsætte sig, at institutioner  

 uden for organisationer godkendt efter § 8 A omfattes af ordningen.
Desuden er reglerne for fradrag efter ligningslovens  

 § 8 A i sidste folketingssamling blevet forbedrede.
Det er på nuværende  

 tidspunkt ikke regeringens politik at forbedre disse regler yderligere.
 Efter ISOBROs opfattelse vil det være et meget uliberalt  

 forslag, hvis regeringen ikke vil give erhvervslivet mulighed for selv at  

 beslutte, om de vil give deres gave med fradrag til en kulturinstitution  

 eller en social eller sygdomsbekæmpende institution eller en almennyttig  

 organisation  

 godkendt efter ligningslovens § 8 A.
Nationalmuseet Se Det Kongelige Bibliotek.
Skatterevisorforeningen Fradrag for gaver  

 til kulturinstitutioner Foreningen finder forslaget vil være med til at gøre  

 skattelovgivningen mere uoverskuelig.
 Til trods herfor ønsker foreningen konstruktivt at  

 kommentere forslaget.
Behandlingen bygger på de generelle regler i  

 virksomhedsskatteloven.
Tilsvarende gælder efter de gældende regler gaver  

 omfattet af ligningslovens § 8 A.
 Foreningen bemærker, at det kan give anledning til  

 sager, f.eks. i de tilfælde, hvor en forhandler af kunst, der anvender  

 reglerne i virksomhedsskatteloven, vælger at give et kunstværk til en  

 kulturinstitution.  

 Det forventes ofte at forhandleren vil fradrage gaven i  

 virksomhedsregnskabet.  

 Det vil give anledning til skattesager.
Det bemærkes, at der ikke fremgår af bemærkningerne til  

 lovforslaget, hvorledes loven er tænkt kontrolleret f.eks. at gaven er  

 anvendt til kulturelle aktiviteter.
Foreningen finder det ofte vil være  

 umuligt  

 at afgøre dette.
 Foreningen finder det uhensigtsmæssigt, at et fradrag  

 skal være afhængig af hvorledes modtageren anvender ydelsen.
For de fleste institutioner vil der i forvejen  

 regnskabsmæssigt være en opdeling mellem de kommercielle og ikke-kommercielle  

 aktiviteter som følge af de krav, der i forvejen gælder for, hvad de  

 offentlige driftstilskud kan anvendes til.
Derfor vil der næppe være særlige  

 problemer forbundet med kontrollen.
 Skatterevisorforeningen finder, at lovforslaget vil være  

 med til at skævvride driftsomkostningsbegrebet.
Der er ikke tale om en skævvridning.
Principperne bag  

 ordningen svarer til de regler, der allerede i dag gælder for gaver fra  

 virksomheder efter ligningslovens § 8 A.
Statens Arkiver Se Det Kongelige Bibliotek.
Statens Museum  

 for Kunst Se Det Kongelige Bibliotek.
Statsbiblioteket Se Det Kongelige Bibliotek.
Københavns  

 Kommune Afskrivning på  

 kunstkøb Afskrivningsloven ønskes affattes så det sikres, at  

 beboelsesejendomme eller de dele af en erhvervsmæssigt benyttet ejendom, der  

 anvendes til beboelse, ikke er omfattet af ordningen.
 Lovforslaget er ændret, så dette sikres.
Fradrag for gaver  

 til kulturinstitutioner Der er modstrid mellem formuleringen af bestemmelserne i  

 § 2, nr. 1, og § 8 S, stk. 6.
 Bestemmelserne er omformuleret.
 Der ønskes indsat eksempler om beskatning ved afhændelse  

 af et kunstværk.
 Der er ikke indsat sådanne eksempler i lovteksten, da  

 beskatning sker efter de gældende regler og lovforslaget vedrører fradrag for  

 gaver.
 Kommunen finder ikke, at den skatteansættende myndighed  

 har tilstrækkelig kompetence til at vurdere, hvad der kan anses for  

 tvivlstilfælde med hensyn til kvalifikation af kunstværker.
Den valgte fremgangsmåde følger den model, der er valgt  

 for afskrivninger på kunstkøb.
Hvis ligningsmyndigheden er i tvivl spørges  

 Det Kgl.
Akademi for de Skønne Kunster.
 Det foreslås, at der i en bekendtgørelse fastsættes  

 regler om, at skønsmanden sender kopi af værdiansættelse til  

 skattemyndigheder.
Forslaget er ikke medtaget.
Det forudsættes , at  

 kulturinstitutionerne indberetter værdiansættelsen.
Det nævnes, at forslaget om inddragelse af kunstværker  

 m.v. kan giver anledning til konflikt med bindende ligningssvar, da  

 værdiansættelse  

 ikke er omfattet af bindende ligningssvar.
Fradraget er derimod omfattet af  

 bindende ligningssvar.
Det er rigtigt, at værdiansættelse af gaver ikke er  

 omfattet af de gældende regler om bindende ligningssvar.
Imidlertid vil der i  

 forbindelse med en kommende ændring af reglerne blive mulighed for også at få  

 et bindende svar på dette område.
Det forventes, at der vil blive fremsat  

 lovforslag herom i slutningen af november måned i år.
 Der bør udarbejdes retningslinier for, hvorledes der kan  

 kontrolleres.
 Der henvises til kommentar til Told- og Skattestyrelsen.
 Kommunen har desuden visse enkelte redaktionelle  

 bemærkninger.
Told- og Skattestyrelsen Afskrivning på  

 kunstkøb Afskrivningsloven ønskes affattes, så det sikres, at  

 beboelsesejendomme eller de dele af en erhvervsmæssigt benyttet ejendom, der  

 anvendes til beboelse, ikke er omfattet af ordningen.
 Lovforslaget er ændret, så dette sikres.
Styrelsen finder, at reglerne om afskrivning på udgifter  

 til kunstkøb let kan misbruges ved, at der afskrives på kunstværker, der  

 hænges op i private bygninger og lokaler.
Denne mulighed for misbrug forøges  

 ved indførelse af en bestemmelse som foreslået i § 44 B, stk. 1, 1.  

 pkt.
 Den redegørelse om erfaringerne med de nuværende regler  

 om afskrivning på kunstkøb som blev afgivet til Folketingets Skatteudvalg i  

 sidste samling viste ingen eksempler på, at de hidtidige regler er blevet  

 misbrugt.
Fradrag for gaver  

 til kulturinstitutioner Styrelsen finder, at fradraget i stedet burde basere sig  

 på anskaffelsesværdien i stedet for handelsværdien.
 Handelsværdien er fastholdt som hovedregel i  

 lovforslaget.
 For at undgå misbrug foreslås det, at der ikke kan  

 foretages fradrag, hvis giver og kunstner er interesseforbundne.
 Lovforslaget er ikke ændret i overensstemmelse hermed,  

 da forslaget vil forhindre at en efterlevende ægtefælle af en kunstner ved  

 donation af ægtefællens værker omfattes af ordningen.
Det anbefales, at man det første år indberetningsordningen  

 har virkning ikke fortrykker beløbet på printselvangivelsen, men at der  

 udskrives en tekst på forsiden af selvangivelsen.
På baggrund af erfaringerne  

 det første år kan det derefter overvejes at fortrykke beløbet på  

 selvangivelsen.
13. Sammenfatning af økonomiske og administrative  

 konsekvenser Samlet vurdering af lovforslagets konsekvenser.
Positive  

 konsekvenser Negative  

 konsekvenser Økonomiske konsekvenser for stat, amter og kommuner Forslaget om fradragsret for gaver til  

 kulturinstitutioner  

  

 skønnes at medføre et årligt provenutab på 35 mio.  

 kr., hvoraf de ca. 9 mio. kr. vedrører de kommunale skatter.
 Finansårsvirkningen i 2005 skønnes til ca. 30 mio. kr.
 Forslaget om at udvide adgangen til afskrivning på  

 kunstkøb  

  

 skønnes at kunne holdes inden for rammerne af provenuskønnet  

 vedrørende den nuværende ordning.
Administrative konsekvenser for stat, amter og kommuner Etablering af indberetningsordning for gaver til kulturinstitutioner  

 skønnes at medføre engangsudgifter på maksimalt 4 mio. kr. for ToldSkat.
Der  

 vil ikke være nævneværdige administrative driftsomkostninger forbundet med  

 ordningen.
Økonomiske konsekvenser for erhvervslivet Forslaget skønnes at have positive økonomiske  

 konsekvenser for virksomheder, der ønsker at markedsføre sig i forhold til  

 kundegrupper med interesse for kunst og kultur.
Administrative konsekvenser for erhvervslivet Virksomheder  især selskaber - der ønsker deres navn forbundet  

 med kulturlivet, vil med forslaget opnå administrative lettelser, idet de  

 fremover ikke skal dokumentere, at bidrag ydet til en kulturinstitution står  

 mål med den reklameværdi, virksomheden har opnået.
Den usikkerhed, der måtte  

 være om, hvorvidt et bidrag til en kulturinstitution vil være  

 fradragsberettiget (som reklame) fjernes dermed helt.
Administrative konsekvenser for borgerne Forslaget vil gøre det lettere for borgere, at donere  

 kunstværker samt kultur- og naturhistoriske genstande til  

 kulturinstitutioner.
Miljømæssige konsekvenser Lovforslaget har ingen miljømæssige konsekvenser.
 Lovforslaget har ingen miljømæssige konsekvenser.
Forholdet til EU-retten Efter EF-traktatens artikel 87, stk. 3, litra d, er  

 det muligt for medlemslandene til at yde støtte til fremme af kulturen og  

 bevarelse af kulturarven, når den ikke ændrer samhandels- og  

 konkurrencevilkårene  

 i Fællesskabet i et omfang, der strider mod den fælles interesse.
Sådanne  

 ordninger skal notificeres overfor kommissionen.
Fradrag for gaver til  

 kulturinstitutioner skønnes derfor normalt ikke at være i strid med  

 EU-reglerne.  

 Loven skal derfor notificeres  

 overfor EU-kommissionen efter EF-traktatens artikel 87, stk.  

    

 3, litra d.
Bemærkninger til de enkelte bestemmelser Til § 1 Til nr. 1 Efter forslaget lempes kriterierne for afskrivninger på  

 kunstnerisk udsmykning af bygninger, således at virksomheder fremover også  

 kan  

 foretage afskrivninger på kunstnerisk udsmykning, når virksomheden er  

 beliggende i en ejendom, hvor der både er beliggende virksomhed og boliger,  

 bortset fra en- og tofamiliehuse.
Afskrivningsretten gælder dog ikke for den  

 del af bygningen, der anvendes til beboelse.
 Derudover foreslås reglerne ikke ændret.
Til nr. 2 Efter forslaget lempes kriterierne for afskrivninger på  

 kunstkøb, således at virksomheder fremover også kan foretages afskrivninger  

 på  

 kunstkøb, når virksomheden er beliggende i en ejendom, hvor der både er  

 beliggende virksomhed og boliger, bortset fra en- og tofamiliehuse.  

 Afskrivningsretten gælder dog ikke for den del af en ejendom, der anvendes  

 til  

 beboelse.
 Derudover foreslås reglerne ikke ændret.
Til § 2 Til nr. 1 Den foreslåede ændring er en følge af den nye fradragsordning  

 for gaver til kulturinstitutioner.
Med ændringen sikres, at skatteydere, der  

 har fået fradrag efter den nye fradragsordning, ikke også kan få fradrag  

 efter  

 bestemmelsen i ligningslovens § 8 A.
Til nr. 2 Forslaget er redaktionelt.
Forslaget er en følge af, at  

 Danmarks Forskningsråd er ændret til Danmarks  

 Forskningspolitiske Råd.
Til nr. 3 Efter forslaget indføres der en ny fradragsordning for  

 gaver til kulturinstitutioner.
Alle kulturinstitutioner, der modtager statsligt eller  

 kommunalt driftstilskud har efter forslaget mulighed for at blive omfattet af  

 fradragsordningen.
Ordningen omfatter således kulturinstitutioner i bred  

 forstand.
Omfattet af forslaget er således bl.a. museer, spillesteder,  

 teatre,  

 biografer, oplevelsescentre, zoologiske haver, akvarier, orkestre,  

 udstillingssteder og kulturhuse/medborgerhuse.
Det er alene en betingelse, at  

 kulturinstitutionen modtager tilskud fra stat eller kommune.
Der er lidt over 40 statslige kulturinstitutioner, som alle  

 figurerer på finansloven.
Blandt dem er de store nationale  

 kulturinstitutioner  

 såsom Nationalmuseet, Det Kgl.
Bibliotek, Statens Museum for Kunst, Det Kgl.  

 Teater og Rigsarkivet samt en række større og mindre kulturinstitutioner  

 indenfor  

 de forskellige kultur- og kunstområder.
Der er ca. 700 kulturinstitutioner, som via finanslov og  

 tipsmidlerne modtager tilskud fra Kulturministeriet.
Driftstilskud udgør den  

 langt overvejende andel af tilskuddene.
I 2003 modtog disse institutioner ca.  

 130 mio. kr. i gaver/fondsbidrag m.v.
Betegnelsen kommuner omfatter både primærkommer og  

 amtskommuner.
Der foreligger ikke oplysninger om, hvor mange  

 kulturinstitutioner, der modtager driftstilskud fra primærkommuner og/eller  

 amtskommuner.
For de fleste af disse kulturinstitutioner vil der være  

 tale om institutioner, der hvert år modtager et driftstilskud.
Der kan dog  

 også  

 være institutioner, der får driftstilskud i nogle år, og ikke får  

 driftstilskud  

 i andre år.
For at sikre at den skatteyder, der donerer gaver, har klarhed om  

 den skattemæssige behandling på det tidspunkt gaven gives, foreslås det  

 derfor,  

 at det er en forudsætning, at kulturinstitutionen i det foregående kalenderår  

 har fået driftstilskud fra stat eller kommune.
 Hvis den modtagende institution er nyetableret kan denne  

 dog på tilsvarende vilkår modtage gaver, såfremt der foreligger et skriftligt  

 tilsagn om driftstilskud fra stat eller kommune.
Idrætsorganisationer og institutioner med idrætsaktiviteter  

 er ikke omfattet af bestemmelsen.
Hvis en institution både har kulturelle  

 aktiviteter og idrætsaktiviteter er det afgørende for fradraget, at de  

 kulturelle aktiviteter er dominerende.
At en bordtennisklub f.eks. træner i  

 kælderen til et medborgerhus forhindrer ikke, at der kan opnås fradrag for  

 gaver til medborgerhuset.
Ved driftstilskud forstås enhver form for ydelse, herunder  

 en underskudsgaranti, hvormed staten eller kommunen støtter den pågældende  

 kulturinstitutions drift.
Der er også fradrag for en gave til en  

 kulturinstitution,  

 der har fået en underskudsgaranti til driften i det foregående år, selvom  

 underskudsgarantien  

 ikke er udnyttet.
Beslutningen om at bevilge underskudsgarantien anses som et  

 udtryk  

 for, at staten eller kommunen har ønsket at støtte driften af  

 kulturinstitutionen.
Kulturinstitutioner, der modtager andre former for støtte  

 fra staten eller kommunerne er ikke omfattet af den foreslåede  

 fradragsordning.  

 Det gælder bl.a. for kulturinstitutioner, der modtager støtte fra kommunen  

 eller staten til gennemførelse af et konkret projekt.
Heller ikke  

 institutioner, der modtager andre former for offentlige tilskud, som f.eks.  

 miljøtilskud vil være berettiget til at modtage fradragsberettigede gaver.
Stk. 1 Det foreslås, at  

 skattepligtige personer, der driver erhvervsmæssig virksomhed, og selskaber,  

 som er skattepligtige efter selskabsskattelovens § 1 eller § 2, og  

 fonde, der er skattepligtige efter fondsbeskatningslovens § 1, kan  

 fradrage gaver som den skattepligtige har ydet til kulturinstitutioner.  

 Bestemmelsen  

 omfatter kun gaver i form af pengebeløb.
For at den erhvervsdrivende på forhånd kan vide om gaven er  

 fradragsberettiget er indsat som en betingelse, at kulturinstitutionen i det  

 foregående kalenderår har modtaget driftstilskud.
Kulturinstitutioner, der  

 modtager  

 sådanne driftstilskud opfordres til at oplyse herom i informationsmateriale,  

 hjemmesider m.v.
Stk. 2 Det foreslås, at  

 alle skatteydere kan fradrage gaver i form af kunstværker samt kultur- og  

 naturhistoriske genstande.
Begrebet kultur- og naturhistoriske genstande skal  

 ses i sammenhæng med beskrivelsen af de kultur- og naturhistoriske museers  

 virksomhed i museumsloven.
Efter museumslovens § 4 er de kultur- og  

 naturhistoriske museers virksomhed, at belyse forandring, variation og  

 kontinuitet i menneskers livsvilkår fra de ældste tider til nu.
Vejledende kan det siges, at en kulturhistorisk genstand er  

 en menneskeskabt genstand, der indeholder eller tillægges en fortælling og  

 betydning om menneskelig aktivitet og tænkning.
En naturhistorisk genstand er  

 en naturskabt genstand, der indeholder en fortælling om naturen, dens  

 struktur,  

 processer eller funktioner.
Udgangspunktet for kunstværket samt de kultur- og  

 naturhistoriske genstande er, at værket/genstanden skal fradrages til gavens  

 handelsværdi på tidspunktet for overdragelsen.
Det kan imidlertid ofte være  

 vanskeligt at fastsætte handelsværdien af løsøre.
Det vil påhvile den  

 modtagende kulturinstitution at dokumentere værdien af gaven.
Det kan ske ved  

 inddragelse af en sagkyndig skønsmand, som også anvendes af auktionshuse.  

 Kulturministeriet  

 bestemmer, hvilke skønsmænd institutionerne skal anvende.
Udgiften i  

 forbindelse med værdiansættelsen skal afholdes af kulturinstitutionen.
Hvis gavegiveren selv fremstiller  

 eller forhandler  

 kunstværket eller den kultur- og naturhistoriske genstand kan dog alene  

 fradrages de omkostninger, der har været afholdt for at frembringe eller  

 erhverve værket/genstanden.
Et galleri, der giver et kunstværk til et museum,  

 vil således ikke kunne fradrage salgsprisen for kunstværket.
Galleriet vil  

 alene kunne fradrage kunstværkets indkøbspris.
 I tilfælde af tvivl om, hvorvidt genstanden kan  

 kvalificeres som et kunstværk indhenter den skatteansættende myndighed en  

 vurdering af genstanden fra Akademiraadet.
 I tilfælde af tvivl om, hvorvidt genstanden kan  

 kvalificeres som kultur- og naturhistorisk genstand, indhenter den  

 skatteansættende myndighed en vurdering af genstanden gennem  

 Kulturarvsstyrelsen.
Testamentariske gaver og gaver fra et dødsbo i form af et  

 kunstværk eller en kultur- og naturhistorisk genstand til en  

 kulturinstitution  

 er også omfattet af bestemmelsen.
Det betyder, at der skal gives fradrag for  

 værdi  

 af gaver i form af et kunstværk eller en kultur- eller naturhistorisk  

 genstand  

 ved opgørelsen af boets skattepligtige indkomst, såfremt boet er  

 skattepligtigt.
Fradraget for gaven har i disse tilfælde en skattemæssig  

 værdi  

 på 50 pct.
Bestemmelsen har dog i praksis alene betydning for dødsboer over  

 1,7  

 mio. kr.
 Fradragsordningen omfatter ikke andre naturaliegaver end  

 kunstværker samt kultur- og naturhistoriske genstande.
Stk. 3 For både fradrag efter stk. 1 og stk. 2 gælder at a)  

 	  

 gaven til  

 kulturinstitutionen ikke er forbundet med nogen form for modydelse til eller  

 klausulering fra gavegiver, b)  

 	  

 gaven skal gives  

 til kulturinstitutionens kulturelle virksomhed, c)  

 	  

 kulturinstitutionen  

 ønsker at modtage gaven, d)  

 	  

 kulturinstitutionen  

 har indberettet værdien af gaven efter skattekontrollovens § 7 K.
Gaver uden modydelse Ved ordet gave forstås alle former for ydelser mellem den  

 skattepligtige og kulturinstitutionen, der ikke indebærer en modydelse fra  

 institutionen.
Begrebet gaver er ikke defineret i lovgivningen, men efter  

 dansk  

 rets almindelige regler, herunder retspraksis, foreligger der en gave, når en  

 juridisk person giver eller lover at tilføre en anden part en vederlagsfri  

 fordel på giverens bekostning.
Dispositionen skal således fremtræde som et  

 udslag af gavmildhed.
En skattepligtig virksomhed vil således ikke med  

 indførelsen af ordningen kunne fradrage udgifter for medlemskab af en  

 støtteforening til f.eks. et museum, hvis medlemskabet medfører, at  

 virksomheden  

 får en modydelse f.eks. fri entré, rabatter m.v. for virksomhedens  

 forretningsforbindelser.
Sådanne udgifter vil fortsat skulle behandles efter  

 de  

 almindelige fradragsregler jf.. afsnit 2.3 i de almindelige bemærkninger.
For  

  

 aktie- og anpartsselskaber  

  

 medfører den  

 foreslåede ordning, at der ikke længere er behov for skattemæssigt at sondre  

 mellem gaver og reklamerelaterede sponsorydelser, da skatteværdien af fradrag  

 for sponsorydelser og gaver bliver den samme.
Det kan medføre en mindre  

 lettelse af selskabernes administrative belastning.
For aktieselskaber og finansielle virksomheder indeholder  

 aktieselskabsloven og lov om finansielle virksomheder dog nogle  

 begrænsninger,  

 der kan medføre, at disse virksomheder fortsat har behov for at foretage en  

 regnskabsmæssig opdeling.
Aktieselskabsloven indeholder således en særlig  

 bestemmelse  

 om gaver.
Denne bestemmelse omfatter gaver og støtte, som ikke alene eller  

 for  

 en væsentlig del bæres af reklameformål.
Bestyrelsen kan give gaver til  

 almennyttige formål, hvis gaven efter selskabets økonomiske stilling er af  

 ringe økonomisk betydning.
Større gaver kan kun ydes med tilslutning af  

 generalforsamlingen.
I lov om finansiel virksomhed findes en tilsvarende  

 bestemmelse.
Anpartsselskabsloven indeholder ikke en sådan begrænsning.
Det har været overvejet, om der kan være mulighed for  

 omgåelse af momsreglerne ved gennemførelse af en fradragsordning for gaver  

 til  

 kulturinstitutioner.
Overvejelserne hænger sammen med, at sponsorbidrag  

 normalt  

 modsvares af en momspligtig ydelse som f.eks. annoncering eller billetter til  

 arrangementer.
Derimod modsvares gaver ikke af en modydelse og er derfor ikke  

 momspligtige.
 På det kulturelle område gælder følgende momsregler: Efter  

 momslovens § 13, stk. 1, nr. 6, er kulturelle aktiviteter, herunder  

 biblioteker, museer, zoologiske haver og lign., fritaget for moms.  

 Fritagelsen  

 omfatter også levering af varer og ydelser med nær tilknytning hertil.  

 Bestemmelsen tilsigter at fritage store dele af det kulturelle område fra  

 momspligt.
Fritaget for moms er desuden efter momslovens § 13,  

 stk. 1, nr. 7, vederlag opnået for forfatter- og komponistvirksomhed  

 samt  

 anden kunstnerisk virksomhed.
Fritagelsen gælder ikke for salg af  

 kunstgenstande.  

 Hvis musikere engageres til en koncert, vil musikerne være momsfritaget for  

 deres honorar, mens arrangøren af koncerten skal betale moms af  

 entréindtægterne.
Afgørende for, om der er mulighed for en omgåelse af  

 momsreglerne, er, om der mellem giver og kulturinstitution kan være et  

 interessefællesskab.
Det vurderes, at dette normalt ikke er tilfældet.
Hvis  

 en  

 virksomhed har tegnet en sponsoraftale, er virksomheden interesseret i en  

 modydelse, typisk en reklame for virksomheden.
Denne modydelse kan  

 virksomheden  

 ikke modtage uden, at sponsorbidraget er omfattet af momspligten.  

 Skatteministeriet vurderer på denne baggrund, at der næppe i relation til  

 fradragsordningen vil være mulighed for omgåelse af momsreglerne.
Det er efter forslaget ikke mulig at give en klausuleret  

 gave til en kulturinstitution.
Det betyder, at hvis et maleri doneres af en  

 gavegiver i levende live, hvor gavegiver betinger sig brugsretten til  

 maleriet  

 i en efterfølgende periode eller til sin død, vil gavegiveren ikke være  

 omfattet af fradragsordningen.
Gaver til kulturinstitutionens kulturelle aktivitet Fradraget er betinget af, at gaven anvendes i  

 kulturinstitutionens kulturelle virksomhed.
Derved undgås bl.a., at en  

 fradragsberettiget gave kan medføre konkurrenceforvridning f.eks. mellem en  

 restauration på et museum og en privatejet restauration.
Gaver, der gives til  

 kulturinstitutionens mere kommercielle aktiviteter som cafédrift og boghandel  

 er således ikke omfattet af den foreslåede fradragsordning.
 Der kan gives gaver til både driften og til anlæg af nye  

 aktiviteter som f.eks. en tilbygning til et museum.
Kulturinstitutionen ønsker at modtage gaven Efter forslaget kan alle skattepligtige få fradrag for  

 gaver i form af kunstværker samt kultur- og naturhistoriske genstande til  

 kulturinstitutioner.
Nogle  

 kulturinstitutioner får dog allerede i dag tilbudt flere genstande, som de  

 ikke  

 ønsker at modtage.
Det er derfor en betingelse for fradraget, at den  

 pågældende  

 kulturinstitution ønsker at modtage genstanden.
Betingelsen  

 omfatter dog ikke kun gaver i form af kunstværker samt kultur- og  

 naturhistoriske genstande.
Den finder også anvendelse på pengegaver.
En  

 pengegave til et anlægsarbejde kan være forbundet med så store afledte  

 driftsudgifter, at kulturinstitutionen vælger at afvise pengegaven til  

 anlægsarbejdet.
Indberetning af gaven Fradrag for gaver til kulturinstitutioner er et nyt  

 fradrag.
Det foreslås derfor, at det er en betingelse for fradraget, at der  

 sker indberetning.
Tilsvarende gælder for indberetninger for faglige  

 organisationer.
Derved understøttes Skatteministeriets arbejde med  

 gennemførelse  

 af et selvangivelsesløst samfund.
 Der henvises i øvrigt til bemærkningerne til § 3.
 Stk.4 og 6.
Den foreslåede bestemmelse i stk. 4 indeholder ligesom  

 bestemmelse i ligningslovens § 8 A en minimumsstørrelse for gaver på 500  

 kr. og et bundfradrag på 500 kr. ved beregningen af fradraget.
Derved lettes  

 administrationen af ordningen.
Der kan imidlertid opstå den situation, at en skatteyder  

 efter den nye bestemmelse får et mindre fradrag end efter den gældende  

 bestemmelse i ligningslovens § 8 A.
Det vil være tilfældet hvis f.eks.  

 en  

 virksomhed giver 600 kr. til en kulturinstitution som f.eks.
Statens Museum  

 for  

 Kunst og 600 kr. til en humanitær organisation f.eks.
Røde Kors.
I det  

 tilfælde  

 vil fradraget efter ligningslovens § 8 A være på 100 kr. og fradraget  

 efter  

 § 8 S vil være 100 kr. mod et fradrag i dag på 700 kr. efter  

 ligningslovens § 8 A.
For at undgå denne situation er indsat en  

 bestemmelse, der giver skatteyderen mulighed for at vælge at blive beskattet  

 efter ligningslovens § 8 A i stedet for den foreslåede bestemmelse.
Lovforslaget indeholder ikke nogen grænse for, hvor stor en  

 del af den skattepligtiges indkomst, der kan anvendes på gaver til  

 kulturinstitutioner.
For selskaber og finansielle virksomheder indeholder  

 aktieselskabsloven og lov om finansielle virksomheder dog nogle begrænsninger  

 for anvendelsen af selskabets midler.
Aktieselskabsloven indeholder en særlig bestemmelse om  

 gaver.
Denne bestemmelse omfatter gaver og støtte, som ikke alene eller for  

 en  

 væsentlig del bæres af reklameformål.
Bestyrelsen kan give gaver til  

 almennyttige  

 formål, som efter selskabets økonomiske stilling er af ringe økonomisk  

 betydning.
Større gaver kan kun ydes med tilslutning af generalforsamlingen.  

 I  

 lov om finansiel virksomhed findes en tilsvarende bestemmelse.  

 Anpartsselskabsloven  

 indeholder ikke en tilsvarende begrænsning.
 Stk. 5.
Det foreslås, at fradragsretten ikke kan udnyttes af  

 skattepligtige, der på gavetidspunktet er nærtstående til medlemmer af  

 ledelse  

 eller bestyrelse på kulturinstitutionen eller af selskaber, der er  

 kontrolleret, jf. ligningslovens § 2, stk. 2, af samme personer  

 eller  

 af nærtstående til disse.
Som nærtstående anses ægtefælle, forældre og  

 bedsteforældre samt børn og børnebørn og disses ægtefæller eller dødsboer  

 efter  

 disse personer.
Stedbarns- og adoptivforhold sidestilles med naturligt  

 slægtskabsforhold.
Definitionen af nærtstående svarer til den definition, der  

 findes andre steder i skattelovgivningen.
En tilsvarende bestemmelse gælder  

 således også for virksomheders afskrivning i forbindelse med kunstkøb.
Til § 3 Til nr. 1 og 2 Fradrag for gaver til kulturinstitutioner er et nyt  

 fradrag.
Det er derfor overvejet nærmere, hvorledes fradraget mest  

 hensigtsmæssigt  

 kan indpasses i selvangivelsessystemet mv.
 Det foreslås, at der etableres en selvangivelsesordning og  

 en ordning, hvor gavebeløbet fortrykkes på printselvangivelse, servicebrev  

 mv.
En etablering af en indberetningsordning er i god  

 overensstemmelse med Skatteministeriets arbejde med gennemførelse af et  

 selvangivelsesløst samfund.
Dette arbejde kræver som et minimum, at der ikke  

 indføres  

 nye fradrag, uden at det er forbundet med en indberetningsordning.
 Det vil være den gavemodtagende kulturinstitution, der skal  

 indberette, hvem der i årets løb har givet en gave omfattet af ordningen til  

 foreningen.
Det foreslås, at der etableres en indberetningsordning  

 samtidig med, at fradragsretten gøres betinget af, at der er sket  

 indberetning  

 af beløbet.
Kulturinstitutionen skal indberette oplysningerne senest den 20.  

 januar i det efterfølgende kalenderår.
Skattemyndighederne er herefter i  

 besiddelse af de beløb, som den enkelte skatteyder kan få fradrag for, og  

 dette  

 beløb vil kunne fortrykkes på printselvangivelsen og servicebrevet til  

 virksomhederne.  

 Skatteyderne behøver således ikke foretage sig videre.
Dette vil betyde en  

 lettelse for skatteyder, ligesom det, hvis ikke vedkommende har andet at  

 selvangive, betyder, at personen sammen med printselvangivelsen vil kunne få  

 en  

 årsopgørelse.
For virksomheder betyder indberetningsordningen, at gavebeløbet  

 vil fremgå af servicebrevet.
 Hvis gaven ikke indberettes er der mulighed for at  

 fremtvinge indberetningen ved pålæg af daglige bøder på samme måde som for  

 andre indberetninger, der er omfattet af skattekontrollovens § 9.  

 Derudover  

 er der ikke skønnet behov for at lade indberetningsordningen omfatte af  

 straffebestemmelsen i skattekontrollovens § 14. Der er heller ikke  

 fundet  

 behov for at oprette et særligt register hos skattemyndighederne over de  

 institutioner,  

 der er indberetningspligtige.
Til § 4 Til stk. 1 Det foreslås, at loven skal træde i kraft dagen efter  

 bekendtgørelse i Lovtidende.
Det foreslås dog, at skatteministeren bemyndiges  

 til at sætte fradrag for gaver til kulturinstitutioner i kraft.
Det skyldes,  

 at  

 fradraget skal notificeres overfor Europa-Kommissionen, jf. pkt. 10 i de  

 almindelige  

 bemærkninger.
Til stk. 2 Det foreslås, at loven har virkning for gaver, der gives  

 den 1. januar 2005 eller senere.
Til stk. 3 Det foreslås, at udvidelsen af afskrivningsretten for  

 udgifter afholdt til kunstnerisk udsmykning skal have virkning for  

 udsmykning,  

 der erhverves i indkomståret 2005 eller senere.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 976 af 21. september 2004  

 foretages følgende ændringer:
§ 44 A.  

  

 Udgifter afholdt til kunstnerisk  

 udsmykning af bygninger, der udelukkende benyttes erhvervsmæssigt, bortset  

 fra bygninger, der anvendes til beboelse, jf. § 14, stk. 2, nr. 4,  

 kan fra og med anskaffelsesåret afskrives med indtil 5 pct. årligt af  

 anskaffelsessummen for den kunstneriske udsmykning.
Det er en betingelse for  

 afskrivningsretten, at den kunstneriske udsmykning indføjes i bygningen eller  

 dens nære omgivelser.
Afskrivningsretten kan ikke udnyttes af skattepligtige,  

 der på købstidspunktet er nærtstående til kunstneren, eller af selskaber,  

 som kunstneren selv eller kunstnerens nærtstående  

 udøver en bestemmende indflydelse over, jf. ligningslovens § 2,  

 stk. 2.  

 Som nærtstående anses ægtefælle, forældre og bedsteforældre samt børn  

 og børnebørn og disses ægtefæller eller dødsboer efter disse personer.  

 Stedbarns- og adoptivforhold sidestilles med naturligt slægtskabsforhold.
1.  


  

 § 44 A, stk.1, 1. pkt.,  

  

 affattes således: »Udgifter afholdt til kunstnerisk udsmykning af  

 erhvervsmæssigt benyttede bygninger, bortset fra en- eller tofamiliehuse og  

 bortset fra den del af en bygning, der anvendes til beboelse, jf. § 14,  

 stk. 2, nr. 4, kan fra og med anskaffelsesåret afskrives med indtil 5  

 pct. årligt af anskaffelsessummen for den kunstneriske udsmykning.« Stk. 2.  

  

 Udgifter til kunstnerisk udsmykning, der kan  

 afskrives efter andre bestemmelser i denne lov, kan ikke afskrives efter  

 stk. 1.
Stk. 3.  

  

 Afskrivning efter stk. 1 kan alene ske  

 for førstegangskøb af original billedkunst.
I tilfælde af tvivl om, hvorvidt  

 den kunstneriske udsmykning kan kvalificeres som kunst, indhenter  

 skattemyndighederne  

 en vurdering af den kunstneriske udsmykning fra Akademiraadet.
 Stk. 4.  

  

 Udgifterne til kunsternisk udsmykning afskrives  

 særskilt for den enkelte kunstneriske udsmykning.
 Stk. 5.  

  

 Såfremt den kunstneriske udsmykning fjernes  

 fra den bygning, den er indføjet i eller knytter sig til efter stk. 1,  

 2. pkt., sidestilles dette med salg efter stk. 9.
Stk. 6.  

  

 Afskrivninger kan ikke foretages i det  

 indkomstår, hvor den kunstneriske udsmykning sælges, nedrives eller  

 bortskaffes på anden vis.
Ophører bygningen, den kunstneriske udsmykning er  

 indføjet i eller knytter sig til efter stk. 1, 2. pkt., med udelukkende  

 at være anvendt erhvervsmæssigt, bortfalder afskrivningsretten, fra og med  

 det indkomstår, hvor den rent erhvervsmæssige benyttelse ophører.
 Stk. 7.  

  

 Hvis der sker en skade på den kunstneriske  

 udsmykning, der ikke kan udbedres ved normal vedligeholde, reguleres  

 afskrivningen af den kunstneriske udsmykning efter reglerne i § 23.
 Stk. 8.  

  

 Såfremt den skattepligtige ved en skade på  

 den kunstneriske udsmykning har modtaget en erstatnings- eller forsikringssum  

 og foretager genopførelse af den kunstneriske udsmykning anvendes reglerne i  

 § 24, stk. 1-5.
 Stk. 9.  

  

 Fortjeneste eller tab ved salg af den  

 kunstneriske udsmykning medregnes i den skattepligtige indkomst for salgsåret  

 efter reglerne i § 21, stk. 2, 1. og 2. pkt., og stk. 3 og 5.  

 Nedrivning af bygningen, hvor den kunstneriske udsmykning indgår, og ophør  

 med udelukkende erhvervsmæssig anvendelse af bygningen samt andre former for  

 ophør af den kunstneriske udsmykning sidestilles med salg efter 1. pkt.
 Stk. 10.  

  

 Ved køb af en kunstnerisk udsmykning, der  

 kan afskrives efter stk. 1, kan køber afskrive på anskaffelsessummen for  

 den kunstneriske udsmykning efter denne bestemmelse, såfremt den kunstneriske  

 udsmykning købes sammen med den bygning, den kunstneriske udsmykning er  

 indføjet i eller knytter sig til efter stk. 1, 2. pkt.
§ 44 B.  

  

 Udgifter afholdt til kunstnerisk  

 udsmykning, der ophænges eller opstilles i udelukkende erhvervsmæssigt  

 benyttede bygninger, bortset fra bygninger, jf. § 14, stk. 2, nr.  

 4, der anvendes til beboelse, kan afskrives efter reglerne i kapitel 2. Dog  

 finder reglerne om delvis erhvervsmæssigt benyttede driftsmidler og skibe i  

 §§ 11-13 ikke anvendelse.
Udgifterne skal endvidere afskrives på en  

 særskilt saldo.
Afskrivningsretten kan ikke udnyttes af skattepligtige, der  

 er nærtstående til kunstneren, eller af selskaber, som kunstneren selv eller  

 kunstnerens nærtstående udøver en bestemmende indflydelse over, jf.  

 ligningslovens § 2, stk. 2.  

 Som  

 nærtstående anses ægtefælle, forældre og bedsteforældre samt børn og  

 børnebørn og disses ægtefæller eller dødsboer efter disse personer.  

 Stedsbarns- og adoptivforhold sidestilles med naturligt slægtskabsforhold.
2.  


  

 § 44 B, stk.1, 1. pkt.,  

  

 affattes således: »Udgifter afholdt til kunstnerisk udsmykning, der ophænges  

 eller opstilles i erhvervsmæssigt benyttede bygninger, bortset fra en- eller  

 tofamiliehuse og bortset fra den del af en bygning, der anvendes til  

 beboelse, jf. § 14, stk. 2, nr. 4, kan afskrives efter reglerne i  

 kapitel  

 2.« Stk. 2.  

  

 Udgifter til kunstnerisk udsmykning, der kan  

 afskrives efter andre bestemmelser i denne lov, kan ikke afskrives efter  

 stk. 1.
Stk. 3.  

  

 Afskrivning efter stk. 1 kan alene ske  

 for førstegangskøb af original billedkunst.
I tilfælde af tvivl om, hvorvidt  

 den kunstneriske udsmykning kan kvalificeres som kunst, indhenter  

 skattemyndighederne  

 en vurdering af den kunstneriske udsmykning fra Akademiraadet.
 Stk. 4.  

  

 Ophører bygningen, hvori den kunstneriske  

 udsmykning er ophængt eller opstillet, med at være anvendt erhvervsmæssigt,  

 anses den kunstneriske udsmykning for at være solgt.
§ 2 I lov om påligningen af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved lov nr. 490 af 9. juni 2004, foretages følgende ændringer:
§ 8 A.  

  

 Ved opgørelsen af den skattepligtige  

 indkomst kan fradrages gaver, som det godtgøres, at giveren har ydet til  

 foreninger, stiftelser, institutioner m.v., hvis midler anvendes i  

 almenvelgørende  

 eller på anden måde almennyttigt øjemed til fordel for en større kreds af  

 personer.
Det er en forudsætning for fradrag, at gaven til den enkelte  

 forening,  

 stiftelse, institution m.v. i det pågældende indkomstår har andraget mindst  

 500 kr.
Fradrag kan endvidere kun indrømmes for det beløb, hvormed de gaver,  

 som herefter kommer i betragtning, tilsammen overstiger 500 kr. årligt, og  

 det kan ikke udgøre mere end et grundbeløb på 3.900 kr., som reguleres efter  

 personskattelovens § 20.
1.  

  

 I  

  

 § 8 A  

  

 indsættes som  

  

 stk. 3 Stk. 2.  

  

 Den i stk. 1 omhandlede fradragsret er  

 betinget af, at skatteministeren for det kalenderår, hvori gaven ydes, har  

 godkendt den pågældende forening m.v. som berettiget til at modtage gaver med  

 den virkning, at gavebeløbet kan fradrages ved opgørelsen af den  

 skattepligtige indkomst efter reglerne i stk. 1. Godkendelse kan første  

 gang meddeles med virkning for gaver ydet i kalenderåret 1960. Andragende om  

 godkendelse for 1961 og følgende kalenderår skal fremsættes inden den 1.  

 oktober i det kalenderår, for hvilket godkendelsen første gang skal have  

 virkning.
»  

 Stk. 3.  

  

 Gaver, der er fradraget efter § 8 S,  

 kan ikke fradrages efter stk. 1 og 2.« § 8 H.  

  

 Ved opgørelsen af den skattepligtige indkomst kan selskaber, som er  

 skattepligtige efter selskabsskattelovens § 1, stk. 1, nr.  

 1‑2  

 a, 2 c‑2 e, og 3 a‑6, samt § 2, stk. 1, litra a,  

 fradrage gaver, som det godtgøres at selskabet har ydet til almenvelgørende  

 eller på anden måde almennyttige foreninger, stiftelser, institutioner m.v.,  

 der anvender deres midler, herunder de modtagne ydelser, til forskning.  

 Foreningerne, stiftelserne og institutionerne skal være hjemmehørende her i  

 landet.
 2.  

  

 I  

  

 § 8 H, stk. 2, 1. pkt.,  

  

 ændres »Danmarks Forskningsråd til: Danmarks Forskningspolitiske  

 Råd«.
Stk. 2.  

  

 Fradrag efter stk. 1 er betinget af, at  

 Danmarks Forskningsråd for det kalenderår, hvori gaven ydes, har godkendt den  

 pågældende forening, stiftelse, institution m.v. som berettiget til at  

 modtage gaver med den virkning, at gavebeløbet kan fradrages ved opgørelsen  

 af den skattepligtige indkomst.
Rådets afgørelser kan ikke indbringes for  

 anden administrativ myndighed.
 3.  

  

 Efter § 8 R indsættes:
»  

 § 8 S.  

  

 Ved opgørelsen af den skattepligtige  

 indkomst kan skattepligtige personer og dødsboer, der driver erhvervsmæssig  

 virksomhed, selskaber, som er skattepligtige efter selskabsskattelovens  

 § 1 eller § 2, og fonde, der er skattepligtige efter  

 fondsbeskatningslovens § 1fradrage gaver i form af pengebeløb, som den  

 skattepligtige har ydet til kulturinstitutioner, der i det foregående  

 kalenderår har modtaget direkte driftstilskud fra stat eller kommune.
Hvis  

 den modtagende institution er nyetableret kan denne på tilsvarende vilkår  

 modtage gaver, såfremt der foreligger et skriftligt tilsagn om driftstilskud  

 fra stat eller kommune.
Stk. 2.  

  

 Ved opgørelsen af den skattepligtige indkomst  

 kan skattepligtige personer, dødsboer, selskaber og fonde fradrage  

 handelsværdien  

 af gaver i form af kunstværker samt kultur- og naturhistoriske genstande, som  

 giveren har ydet til kulturinstitutioner, der i det foregående kalenderår har  

 modtaget direkte driftstilskud fra stat eller kommune.
Gavens handelsværdi  

 fastsættes af en af Kulturministeriet udpeget skønsmand.
Skønsmandens honorar  

 betales af den kulturinstitution, der modtager gaven.
Hvis gavegiveren selv  

 frembringer eller forhandler kunstværker eller kultur- og naturhistoriske  

 genstande  

 kan dog alene fradrages de omkostninger, der har været afholdt for at  

 frembringe  

 eller erhverve genstanden.
I tilfælde af tvivl om, hvorvidt genstanden kan  

 kvalificeres som et kunstværk indhenter den skatteansættende myndighed en  

 vurdering af genstanden fra Akademiraadet.
I tilfælde af tvivl om, hvorvidt  

 genstanden kan kvalificeres som kultur- og naturhistorisk genstand indhenter  

 den skatteansættende myndighed en vurdering af genstanden gennem  

 Kulturarvsstyrelsen.
Hvis den modtagende institution er nyetableret kan denne  

 på tilsvarende vilkår modtage gaver, såfremt der foreligger et skriftligt  

 tilsagn om driftstilskud fra stat eller kommune.
Stk. 3.  

  

 Det er en  

 betingelse for fradrag efter stk. 1 og 2, at a)  

 	  

 gaven til  

 kulturinstitutionen ikke er forbunden med nogen form for modydelse til eller  

 klausulering fra gavegiver, b)  

 	  

 gaven gives ttil  

 kulturinstitutionens kulturelle virksomhed, c)  

 	  

 kulturinstitutionen  

 ønsker at modtage gaven, og at d)  

 	  

 kulturinstitutionen  

 indberetter værdien af gaven efter skattekontrollovens § 7 K.
Stk. 4.  

  

 Det er en betingelse for fradrag efter  

 stk. 1 og 2, at gaven til den enkelte kulturinstitution i det pågældende  

 indkomstår har en værdi på mindst 500 kr.
Der indrømmes dog kun fradrag for  

 det beløb, hvorved de samlede gaver efter stk. 1 og 2 overstiger 500 kr.  

 årligt.
Stk. 5.  

  

 Fradragsretten kan ikke udnyttes af  

 skattepligtige, der på tidspunktet for ydelsen af gaven er nærtstående til  

 medlemmer af ledelsen eller bestyrelsen af kulturinstitutionen eller af  

 selskaber,  

 som de samme personer eller nærtstående til disse udøver en bestemmende  

 indflydelse over, jf. ligningslovens § 2, stk. 2. Som nærtstående  

 anses ægtefælle, forældre og bedsteforældre samt børn og børnebørn og disses  

 ægtefæller eller dødsboer efter disse personer.
Stedbarns- og adoptivforhold  

 sidestilles med naturligt slægtskabsforhold.
Stk. 6.  

  

 Skattepligtige kan i stedet for fradrag  

 efter denne bestemmelse vælge at fradrage en gave efter bestemmelserne i  

 § 8 A.« § 3 I skattekontrolloven, jf. lovbekendtgørelse nr. 869  

 af 12. august 2004, foretages følgende ændringer:
 1.  

  

 Efter § 7 J indsættes:
 »§ 7 K.  

  

 Kulturinstitutioner, der modtager  

 gaver, der opfylder betingelserne efter ligningslovens § 8 S for  

 fradragsret  

 for gavegiver, skal efter skatteministerens nærmere bestemmelse oplyse de  

 statslige told- og skattemyndigheder om gavens værdi og gavegiverens CPR-nr.,  

 CVR-nr. eller SE-nr.«.
 § 9 A.  

  

 Indberetning til skattemyndighederne  

 efter § 7, § 7 A, § 7 B, § 7 C, § 7 D, § 7 F,  

 § 7 G, § 7 J, § 8 A, § 8 B, § 8 E, § 8 F,  

 § 8 H, § 8 P, § 8 Q, § 8 T, § 8 U, § 8 V,  

 § 9 B, § 10, § 10 A eller § 10 B skal foretages senest  

 den 20. januar eller, hvis denne dag er en lørdag eller søndag, senest den  

 følgende mandag.
 2.  

  

 I  

  

 § 9  

 A, stk. 1,  

  

 indsættes efter »§ 7 J«: »§ 7 K«.
 Stk. 2.  

  

 Indbetalinger til pensionsordninger, som er  

 omfattet af pensionsbeskatningslovens § 18, stk. 1, 4. pkt., skal  

 uanset stk. 1 dog først indberettes senest den 1. august eller, hvis  

 denne dag er en lørdag eller søndag, senest den følgende mandag.
