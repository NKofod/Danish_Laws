Indledning Efter skattestyrelsesloven skal statsskattedirektoratet påse, at ligningen  

 foregår ensartet over hele landet.
Som led heri forsyner  

 statsskattedirektoratet ligningsmyndighederne med anvisninger, udarbejder en  

 ligningsvejledning, indkalder til instruktionsmøder og udarbejder en plan for  

 ligningen m.v.
I amtsskattekredsene varetages tilsynet af amtsskatteinspektoraterne, som  

 desuden varetager sådanne andre opgaver, der pålægges dem af  

 statsskattedirektoratet.
Amtsskatteinspektoraterne udarbejder årligt en  

 tilsyns- og revisionsplan.
 Ligningsarbejdet i kommunerne foregår efter den af ligningskommissionen  

 godkendte ligningsplan.
 Ligningsplanen, som ligningsrådet har vedtaget for indkomståret 1985,  

 lægger vægt på:
at borgerne har kendskab til og forstår skattereglerne og deres funktion at borgernes mellemværende med skattemyndighederne forenkles at ligning og kontrol er effektiv at der er retssikkerhed for borgerne.
 Det skal i videst muligt omfang tilstræbes, at den samlede  

 skatteforvaltning, trods opdelingen i en kommunal og statslig del, fungerer  

 som en helhed.
Statsskattedirektoratets opgaver - Statsskattedirektoratet forestår driften af de centrale, landsdækkende  

 edb-registre, hvis oplysninger under hensyn til gældende registerforskrifter  

 stilles til rådighed for amtsskatteinspektoraterne og de lokale  

 ligningsmyndigheder.
I tilknytning til registrene er etableret landsdækkende  

 lignings- og kontrolsystemer.
 Udover nogle obligatoriske kriterier indeholder systemerne et antal  

 valgfri kriterier, som de enkelte kommunale ligningsmyndigheder selv kan  

 fastsætte.
- Statens ligningssystem for erhvervsdrivende (SLS-E-systemet) udvikles  

 til et hovedredskab for statsskattedirektoratets revisionsplanlægning og  

 søges ved ligningen for indkomståret 1985 (skatteåret 1986/87) udbygget til  

 at omfatte hovedparten af de erhvervsdrivende.
Adgangen for de  

 erhvervsdrivende til at indberette regnskabsoplysninger via edb-medium  

 udvides derfor.
 SLS-E-systemet vil blive suppleret med hjælpesystemer til brug i selve  

 revisionsfasen, herunder til støtte for krydsrevisioner, beregning af  

 privatforbrug m.v.
 - I lighed med tidligere år udsender direktoratet statistiske oplysninger  

 om forløbet af ligningen og klagebehandlingen.
 - Statsskattedirektoratet udsender anvisninger om ligningen for 1985 i  

 januar 1986. Anvisningerne, der er godkendt af ligningsrådet, er bindende for  

 de lignende myndigheder, herunder skatterådene.
 - Den årlige ligningsvejledning udsendes i marts 1986 og finder anvendelse  

 ved ligningen for indkomståret 1985. Den giver udtryk for  

 statsskattedirektoratets opfattelse af gældende praksis og skal i  

 almindelighed følges af hensyn til kravet i skattestyrelseslovens § 14 om, at  

 ligningen skal være ensartet over hele landet.
- Statsskattedirektoratet fortsætter udsendelsen af periodiske  

 revisionsmeddelelser til amtsskatteinspektoraterne, skatterådene og de  

 kommunale ligningsmyndigheder.
Revisionsmeddelelserne, der kun har vejledende  

 karakter, har til formål at videregive den ved ligningen og tilsynet opnåede  

 viden om virksomheder, brancheforhold etc.
 - Statsskattedirektoratets instruktionsvirksomhed om ny lovgivning og  

 praksis fortsætter og kan forventes udbygget og styrket.
- Forenklingen af selvangivelsen fortsætter.
Selvangivelsen S 13 for  

 indkomståret 1985 gør det muligt at undlade at selvangive yderligere et antal  

 poster: indkomst som medarbejdende ægtefælle samt fratrædelsesgodtgørelse og  

 jubilæumsgratiale.
 - Udsendelsen af årsopgørelsen for indkomståret 1985 vil blive rykket  

 yderligere frem.
 - Den maksimale kontrol og fejlrettelse i personligningssystemerne vil  

 blive justeret efter erfaringerne fra 1984-ligningen.
 Allerede i 1986 vil den aftalte skattereform kræve ændringer i  

 skattemyndighedernes arbejdstilrettelæggelse tillige med omskoling,  

 videreuddannelse og instruktion af personalet.
Atmsskatteinspektoraternes opgaver - Amtsskatteinspektoratet er ansvarlig for, at den samlede ligningsog  

 revisionsindsats i amtsskattekredsen er ensartet og behørig.
Større  

 revisionssager koordineres og gennemføres eventuelt af inspektoratet.
Iøvrigt  

 vejleder inspektoratet ligningsmyndighederne med udgangspunkt bl.a. i de  

 indsendte kommunale ligningsplaner og ligningskommissionernes vurderinger af  

 disse.
Inspektoratet kan bestemme, at enkelte skatteyderes eller grupper af  

 skatteyderes selvangivelser skal underkastes en nøjere undersøgelse, ligesom  

 det foranlediger mangelfulde ansættelser berigtiget.
- Amtsskatteinspektoratet skal formidle den instruktion, det modtager fra  

 statssakttedirektoratet, og videregive egne erfaringer på såvel lignings- som  

 revisionsområdet.
Formidlingen sker ved instruktionsmøder og ved udsendelse  

 af »ASI-information«.
 - Amtsskatteinspektoraterne er ansvarlige for de lokale  

 ligningsmyndigheders indberetning om fortolkningsproblemer og andre  

 erfaringer fra ligningen.
- Amtsskatteinspektoraterne analyserer i samarbejde med  

 statssakttedirektoratet de opnåede ligningsresultater og vurderer  

 ligningsindsatsen i amtsskattekredsene.
Statsskattedirektoratet vil fastsætte  

 nærmere retningslinier for dette samarbejde.
 De kommunale ligningsmyndigheders opgaver.
- Inden ligningsarbejdet påbegyndes, udarbejder skatteadministrationen en  

 ligningsplan under hensyntagen til ligningsrådets og statsskattedirektoratets  

 retningslinier.
Planen forelægges til godkendelse i ligningskommissionen og  

 meddeles derpå amtsskatteinspektoratet.
 - Ligningsplanen udarbejdes således, at der tilrettelægges en løbende  

 arbejdsgang under hensyn til den fremrykkede årsopgørelse med henblik på, at  

 ansættelse for indkomståret 1985 kan være foretaget senest den 31. marts  

 1987, jfr. bestemmelsen i forretningsordenerne for ligningskommissionerne §  

 5, stk. 2. Planen bør udover det i forretningsordenerne foreskrevne indeholde  

 oplysning om følgende:
 Ved fastsættelsen af udsøgningskriterier udover de obligatoriske bør der  

 især henses til skatteadministrationens ressourcer og til en passende  

 fordeling mellem erhvervsgrupper.
 - Den kommunale skatteforvaltning indberetter oplysningerne til de  

 centrale statslige edb-systemer, herunder ligningsændringer til  

 SLS-E-systemet.
 - Ved ligningsperiodens afslutning afgiver skatteadministrationen en  

 redegørelse til ligningskommissionen om ligningens forløb.  

 Ligningsmyndighederne bør videregive erfaringer af værdi for den overordnede  

 planlægning til amtsskatteinspektoratet.
 - Med hensyn til tilrettelæggelsen af ligningen og om ændring af allerede  

 foretagne skatteansættelser m.m. kan der i øvrigt henvises til SD-cirkulære  

 1984-26 om ligningskommissionernes adgang til at foretage skatteansættelser  

 efter udløbet af ligningsfristen og SD-cirkulære 1985-3 om forhøjelse af  

 privatforbrugposter, der fastsættes skønsmæssigt.
 Statsskattedirektoratets kontrol- og revisionsvirksomhed.
 - Statsskattedirektoratets kontrol- og revisionsindsats er de senere år  

 stadig forskudt over imod behandling af sager med store skatteunddragelser og  

 sager omkring indviklede og uigennemsigtige transaktioner, hvor  

 skatteunddragelser og ansættelsesdifferencer må anses for at være størst.  

 Denne udvikling vil blive fortsat.
- Statsskattedirektoratet udarbejder kontrolmateriale og indsamler  

 kontroloplysninger såvel om specilele kontrolområder som konkrete  

 transaktioner.
Oplysningerne stilles til rådighed for  

 amtsskatteinspektoraterne og kommunerne.
Dette arbejde søges udbygget.
- Statsskattedirektoratet forestår koordineringen af kontrol- og  

 revisionssager med relation til udlandet.
Udvekslingen af oplysninger med  

 udenlandske skattemyndigheder fortsættes og udbygges.
- Statsskattedirektoratet vil i samarbejde med amtsskatteinspektoraterne  

 gennemføre en række undersøgelser og kontrolforanstaltninger vedrørende  

 handel med værdipapirer i 1985, herunder stikprøvekontrol.
Kontrollen vil  

 omfatte aktier, investeringsbeviser, udenlandske værdipapirer samt specielle  

 problemer i forbindelse med den foreslåede kursavancebeskatning af  

 fordringer.
 - Statsskattedirektoratets kontrolindsats vil blive udbygget i  

 overensstemmelse med intentionerne i den aftalte skattereform.
 Samarbejde med toldvæsenet.
- Statsskattedirektoratet og direktoratet for toldvæsenet har i fællesskab  

 etableret en fælles central kontrolplanlægning, en udbygning af  

 restancesamarbejdet og en ensartet ansvarsbedømmelse i straffesager.
Det  

 udvidede samarbejde vil endvidere medføre en udvikling af samarbejdet på  

 edb-området, bl.a. således at kontroloplysninger fra toldvæsenet indgår i  

 SLS-E-systemet, ligesom dette stilles til rådighed for toldvæsenet.
 - I efteråret 1985 afsluttedes den forsøgsordning, der har været igangsat  

 på lokalt plan om fælles kontrolplanlægning og udveksling af oplysninger.  

 Erfaringer fra forsøgsordningen vil danne grundlag for retningslinier for det  

 fremtidige lokale samarbejde på landsplan.
