 I tilslutning til udenrigsministeriets bekendtgørelser nr. 117 af 7.  

 december 1973 og nr. 49 af 21. april 1982, Lovtidende C, meddeles det, at  

 følgende lande med virkning fra de anførte datoer har ratificeret eller  

 tiltrådt den i Haag den 18. marts 1970 vedtagne konvention om bevisoptagelse  

 i udlandet i sager om civile eller kommercielle spørgsmål:
 Der er endvidere afgivet erklæringer som følger:
Barbados Erklæring, jfr. artikel 35 ad artikel 2:
 The Registrar of the Supreme Court of Barbados er udpeget som central  

 myndighed.
Finland Erklæring, jfr. artikel 35 ad artikel 2:
 Det finske justitsministerium er med virkning fra den 1. juni 1982 udpeget  

 som central myndighed.
Italien Erklæring, jfr. artikel 35 ad artikel 2:
 Det italienske udenrigsministerium er udpeget som central myndighed.
 ad artikel 8:
 Retsmedlemmer fra den anmodende myndighed i en anden kontraherende stat  

 kan være til stede ved udførelsen af retsanmodningen efter forudgående  

 tilladelse af appelretten i det pågældende jurisdiktionsområde.
 ad artikel 18:
En diplomatisk eller konsulær repræsentant, eller en  

 »commissioner«, der optager bevis efter artiklerne 15, 16 eller 17,  

 kan henvende sig til appelretten i det pågældende jurisdiktionsområde for at  

 opnå passende bistand til at optage beviset ved tvang.
Tilladelse til  

 bevisoptagelse efter artiklerne 16 og 17 indhentes ligeledes hos appelretten.
 ad artikel 23:
 Retsanmodninger med det formål at opnå »Pre-trial discovery of  

 documents« kan ikke udføres i Italien.
Udenrigsministeriet, den 15. juni 1983 F.M.
