 Vedr.: Samarbejdsaftalen om bestyrelse af hovedlandevejen.
 Meddelelse 008.01. Retningslinjeer for byggelinjedispensationer.
Hermed fremsendes meddelelse 008.01. Retningslinjer for  

 byggelinjedispensationer.
Meddelelsen erstatter meddelelse 008.01. af 25.  

 juni 1979, som hermed aflyses.
 Meddelelsen er godkendt af Aftaleudvalget, som er nedsat i henhold til  

 samarbejdsaftalen om hovedlandeveje.
 Yderligere eksemplarer af meddelelsen kan fås ved henvendelse til:
Vejdirektoratet Vejregelsekretariatet Postbox 1569 1020 København K Nærværende skrivelse med bilag er tilsendt amtskommunens/kommunens  

 tekniske forvaltning.
Med venlig hilsen Johannes Sloth Meddelelse Nr. 008.01 Retningslinjer for byggelinjedispensationer 0. GYLDIGHEDSOMRÅDE Nærværende »Retningslinjer for byggelinjedispensationer« bør  

 lægges til grund for behandlingen af alle dispensationer for placering af  

 bygværker (ny-, om- eller tilbygninger, belægninger, olietanke, læmure,  

 baldakiner eller lignende) inden for byggelinjer ved hovedlandeveje.
På byggelinjepålagte arealer må heller ikke indrettes sportspladser,  

 kirkegårde, tankanlæg, grusgrave eller andre anlæg af blivende art.
Andre  

 anlæg af blivende art kan f.eks. være: Parkeringspladser, herunder  

 parkeringsareal i indkørsel til garage/carport, vejanlæg, kældernedkørsler,  

 rampeanlæg, støjvolde og anden støjafskærmning, hegnsmure, faststøbte  

 og/eller belyste skilte, større flagstænger (reklamer), belysningsanlæg,  

 septictanke og nedgravede beholdere.
Det er ikke enhver forandring på en ejendom, der kræver dispensation fra  

 byggelinjebestemmelserne.
Enhver rimelig modernisering eller ombygning vil  

 kunne ske, uden at det er fornødent at søge om dispensation fra  

 bestemmelserne.
Som eksempel kan nævnes: Indvendige ombygninger og  

 forandringer, herunder ændringer i rumstørrelse, flytning af vægge,  

 modernisering af køkken, af bad, af WC, installation og udskiftning af varme-  

 og ventilationsanlæg, opsætning af pejse- og brændeovn.
Såfremt uudnyttet  

 tagetage inddrages uden ændringer i tagkonstruktionen, vil dette også kunne  

 ske uden dispensation.
 Udskiftning af vinduer og døre, efterisoleringsarbejder, opsætning af  

 sædvanlig fjernsynsantenne opsætning af skorsten, udskiftning af tag og  

 lignende vil ligeledes kunne finde sted uden vejbestyrelsens godkendelse.
Det kan være vejledende, men ikke afgørende, om der til det pågældende  

 arbejde udkræves byggetilladelse.
Også småbygninger på grunden, der udføres  

 uden byggetilladelse, vil kræve vejbestyrelsens godkendelse.
Det samme er  

 tilfældet med havemure, større indgangspartier og lignende.
1. BYGGELINJER Byggelinjer langs eksisterende hovedlandeveje kan være pålagt i henhold  

 til Lov om Offentlige Veje, Vejbestyrelsesloven, Byggelinjeloven af 1928.
Efter samtlige disse love kan byggelinjer pålægges for at sikre muligheden  

 for udvidelse til en større bredde.
Efter Lov om Offentlige Veje og  

 Vejbestyrelsesloven kan byggelinjer tillige være pålagt af hensyn til  

 færdslens tarv.
2. SAGSBEHANDLING - GENERELT Som indledning til sagsbehandlingen bør det vurderes, om der er andre  

 muligheder for placering af det ønskede bygværk (anlæg) end den af andrageren  

 påtænkte.
Der kan herved også blive tale om at påpege en for vejen mindre  

 generende placering, hvorved der opnås det bedste resultat for såvel ansøger  

 som vejbestyrelse.
Sagsbehandlingen afhænger i øvrigt af - byggeriets omfang - planlægningssituationen for hovedlandevejen - bygværkets beliggenhed i forhold til vejen.
2.1 Byggeriets omfang Der skelnes mellem mindre dyre og dyre bygværker.
Grænsen er 50.000 kr. i  

 prisniveau januar 1988, svarende til byggeomkostningsindeks for et  

 enfamiliehus på 530 (gnst. 1987). Grænsen reguleres med  

 byggeomkostningsindekset for et enfamiliehus.
2.2 Hovedlandevejens planlægningssituation Følgende muligheder tages i betragtning:
A.
Hovedlandevejens trac e forudsættes fastholdt.
D.
Den aktuelle hovedlandevejsstrækning påregnes nedklassificeret, da den  

 ventes afløst af nyanlæg inden for 10 år.
 Eksempelvis anlæg af motorvej, omfartsvej eller lignende, hvor der er  

 vedtaget anlægslov eller projektet er optaget i Vejdirektoratets  

 investeringsprogram, eller forlægningen er så sikker, at der kan ses bort fra  

 muligheden for en udvidelse af den eksisterende vej.
C.
Hovedlandevejen kan af andre grunde påregnes nedklassificeret inden for  

 få år.
 I tilfældene B og C bør eventuel dispensation kun gives efter forudgående  

 forhandling med den fremtidige vejbestyrelse.
2.3 Bygværkets beliggenhed i forhold til vejen Bygværkets placering vurderes i hvert enkelt tilfælde i forhold til en  

 eventuel randbebyggelses facadelinje og hovedlandevejens mulige  

 udvidelseslinje.
 Følgende tilfælde tages i betragtning:
 - Foran facadelinje - byggeri beliggende mellem en eksisterende  

 randbebyggelses facadelinje og hovedlandevejen.
 - Bagved facadelinjen samt strækninger uden randbebyggelse.
 Endvidere vurderes i begge tilfælde følgende to situationer.
 - Foran vejens mulige udvidelseslinje.
 - Bagved vejens mulige udvidelseslinje.
Vejens mulige udvidelseslinje kan ikke fastlægges eksakt.
Et bygværk kan  

 kun anses for at være beliggende bagved udvidelseslinjen, hvis man under  

 hensyn til vejens nuværende og mulige fremtidige betydning anser det for  

 usandsynligt, at udvidelser vil kunne berøre bygværket.
Virkningen af  

 eventuelle vejreguleringer (kurveudretninger) og ændrede tilslutningsforhold  

 med dertil hørende oversigtsforhold tages så vidt muligt i betragtning.
3. DELEGATION Hvor intet andet er nævnt nedenfor, og afgørelsen er i overensstemmelse  

 med nærværende retningslinjer, meddeles dispensation eller afslag på  

 dispensation af Vejdirektoratets samarbejdspartnere.
Der henvises herved til  

 pkt. 4 i cirkulære af 6. december 1985 om Lov om Offentlige Veje og til  

 Vejdirektoratets cirkulæreskrivelse nr. 71 af 18. marts 1988 og anvendelse af  

 Forvaltningslovens regler om partshøring og begrundelse m.v.
4. SAGSBEHANDLING- KONKRET RETNINGSLINJER VED DISPENSATIONSANSØGNINGER 4.1 Mindre dyre bygværker 4.1.1 Foran facadelinje Hvis bygværket ønskes placeret således at det overskrider en eksisterende  

 randbebyggelses facadelinje og vejens mulige udvidelseslinje, bør der i  

 planlægningssituation A principielt ikke gives dispensation.
 4.1.2 Bagved facadelinje samt strækninger uden randbebyggelse.
Hvis bygværket ønskes placeret bagved en eksisterende bebyggelses  

 facadelinje eller i øvrigt på åben strækning, kan der normalt gives  

 dispensation.
Hvis der imidlertid er tale om planlægningssituation A, og  

 placeringen er inden for vejens mulige udvidelseslinje, bør der normalt kun  

 gives dispensation med fjernelsesdeklaration, se pkt. 5.
 Dispensation bør dog ikke gives, hvis dette strider mod færdslens tarv.  

 Herved sigtes navnlig til sikkerhedsmæssige forhold (distraherende for  

 vejtrafikken) og spørgsmål om fremkommelighed (f.eks. snesamlinger ved  

 støjvolde og lignende).
 4.2 Dyre bygværker.
4.2.1 Foran vejens mulige udvidelseslinje Hvis bygværket ønskes placeret således, at det overskrider vejens mulige  

 udvidelseslinje, bør der principielt ikke gives dispensation.
 Såfremt bygværket er i forbindelse med en eksisterende bebyggelse, og  

 placeringen er uden for bebyggelsens facadelinje, men foran vejens mulige  

 udvidelseslinje, bør dispensation principielt heller ikke gives.
 I særlige tilfælde kan der dog eventuelt gives dispensation med  

 fjernelsesdeklaration eller ikke-fordyrelsesdeklaration, se pkt. 5. I  

 planlægningssituation A og C forelægges indstilling om meddelelse af  

 dispensationer i givet fald for Vejdirektoratet.
4.2.2 Bagved vejens mulige udvidelseslinje Hvis et dyrt bygværk ønskes placeret bagved vejens mulige udvidelseslinje,  

 bør der normalt gives dispensation.
 Dispensationen bør dog ikke gives, hvis dette strider mod færdslens tarv,  

 jfr. pkt. 4.1.2.
 Såfremt bygværket har forbindelse med eksisterende bygninger, som  

 eventuelt må forventes nedrevet ved en vejudvidelse, gives kun dispensation  

 med ikke-fordyrelsesdeklaration, se pkt. 5. I planlægningssituation A  

 forelægges indstilling om meddelelse af dispensation i givet fald for  

 Vejdirektoratet.
4.3 Særlige betingelser Uanset foranstående bestemmelser om dispensation til dyre bygværker gælder  

 følgende særlige bestemmelser:
1. Dispensation til underjordiske beholdere samt  

 skærmtage på tankanlæg kan gives af samarbejdspartnere uanset beholdernes og  

 skærmtagenes placering i forhold til vejens udvidelseslinje.
I disse tilfælde  

 stilles krav om tinglysning af sædvanlig fjernelsesdeklaration med  

 Vejdirektoratet som påtaleberettiget.
Det forudsættes, at der ikke er tale om  

 sager, der behandles efter § 104 i Lov om Offentlige Veje.
 2. Dispensation til ledningsanlæg i byggelinjeareal  

 kan gives af samarbejdspartnerne i overensstemmelse med de herom udsendte  

 meddelelser, for tiden meddelelse 001.08 af xxx (under udarbejdelse).
5. DEKLARATIONER 5.1 Tinglysning Deklarationer tinglyses på vedkommende ejendom, jfr.
Lov om Offentlige  

 Veje, § 112.
5.2 Ikke-fordyrelsesdeklaration Deklaration om, at bygværket ikke kan medføre nogen forøgelse af  

 udgifterne for vejanlægget, såfremt en udvidelse eller vejregulering skal  

 finde sted.
5.3 Fjernelsesdeklaration og Lov om Offentlige Veje Anvendes for så vidt angår byggelinjer pålagt i henhold til  

 Vejbestyrelsesloven af 1957 eller senere lovgivning.
 Deklaration om, at bygværket inden for en af vejbestyrelsen fastsat frist  

 skal fjernes uden udgift for vejbestyrelsen, når hensynet til færdslens tarv  

 efter vejbestyrelsens skøn gør dette ønskeligt.
5.4 Fjernelsesdeklaration Anvendes for så vidt angår byggelinjer pålagt i henhold til 1928-loven.
 Deklaration om, at bygværket inden for en af vejbestyrelsen fastsat frist  

 skal fjernes uden udgift for vejbestyrelsen, såfremt en udvidelse eller  

 vejregulering skal finde sted.
