(Til samtlige ministerier og styrelser) Til samtlige ministerier og styrelser.
 Cirkulære om indkaldelse af forslag til anvendelse af centrale puljer.
1. Indledning Ved aftalefornyelsen 1989 blev puljesystemet omlagt.
 Der blev således afsat en pulje til hvert ministerområde til individuelle  

 lønforbedringer (Finansministeriets cirkulære af 22. maj 1989 om  

 ministeriepuljer).
 Derudover blev der afsat centrale puljer bl.a. til løsning af tværgående  

 lønmæssige problemer i overenskomstperioden samt til stillingsmæssige eller  

 personlige omklassificeringer af chefer.
 Midlernes anvendelse forhandles mellem Finansministeriet og nedennævnte  

 centralorganisationer.
 Til brug for disse forhandlinger anmodes de enkelte ministerier og  

 styrelser om at indsende forslag til Finansministeriet efter de  

 retningslinier, som fremgår af dette cirkulære.
2. Anvendelsesområde Cirkulæret gælder for samtlige ministerier og styrelser og omfatter  

 følgende centralorganisationer:
Statsansattes Kartel (STK), henholdsvis Tjenestemandssektionen og  

 Overenskomstsektionen, Statstjenestemændenes Centralorganisation II (COII), Tjenestemænds og Overenskomstansattes Kartel (TOK), henholdsvis Lærernes  

 Centralorganisation og Overenskomstansattes Centralorganisation, Akademikernes Centralorganisation (AC), henholdsvis tjenestemands- og  

 overenskomstansatte.
For så vidt angår Statsansattes Kartels forhandlingsområde gælder  

 cirkulæret dog ikke på de såkaldte delegationsområder (DSB, P&T,  

 Toldvæsenet, Kriminalforsorgen, Politiet, Forsvarsministeriet, og  

 Folkekirken) Puljerne dækker iøvrigt samtlige ansatte, der er omfattet af de nævnte  

 centralorganisationers aftalekompetence, se bilag I side 8.
3. Midlernes omfang En del af midlerne er på forhånd efter aftale anvendt til generelle  

 aftale- og overenskomstmæssige forbedringer (pension, barsel, m.m.) og til  

 decentrale forhandlinger i ministerier/styrelser.
 Vedrørende Statsansattes Kartel, Tjenestemandssektionen og  

 Statstjenestemændenes Centralorganisation II er en betydelig del af midlerne  

 på disse områder delegeret til de større ministerier og styrelser, jf.  

 meddelelse herfra af 7. juli 1989. Der er specielt på overenskomstområderne i  

 STK og TOK yderst begrænsede midler til rådighed.
 Til de resterende midler kommer pr. 1. april 1990 eventuelt et yderligere  

 beløb, som følge af den særlige regulering i forhold til det private  

 arbejdsmarked, samt et beløb fra fravalg af ATP forhøjelsen.
4. Puljens formål Den centrale pulje er til løsning af tværgående og/ eller generelle  

 problemer, som er opstået for en gruppe af medarbejdere dels inden for det  

 enkelte ministeriums/ styrelses rammer, dels på tværs af de enkelte  

 ministeriers fagområder.
 Puljens formål er ikke på forhånd fastlagt, men midlerne kan f.eks.  

 anvendes således:
 - Hvor lønudviklingen for en gruppe er kommet ud af trit med det private  

 arbejdsmarked.
 - Hvor stillingsindholdet for en gruppe har ændret sig.
 - Hvor der er opstået uhensigtsmæssige skævheder imellem forskellige  

 grupper i den offentlige sektor.
 Derudover kan der ske individuelle stillingsmæssige eller personlige  

 omklassificeringer på lønramme 35-niveau eller derover.
5. Lønforbedringens karakter Lønforbedringerne vil alt efter formålet blive aftalt som enten  

 tidsbegrænsede eller vedvarende omklassificeringer/ ændringer i lønforløbet  

 for den enkelte/for gruppen.
 6. Indkaldelse af forslag (procedure).
 Forslag fra ministerier og styrelser til lønforbedringer skal indsendes,  

 samlet for hvert ministerområde og i prioriteret rækkefølge, til  

 Finansministeriet  senest den 1. januar 1990. Forslagene skal dække  

 hele overenskomst- og aftaleperioden fra 1.april 1989 - 1.april 1991.
 Forud for indsendelse af forslag til Finansministeriet bør der optages  

 lokal forhandling med den/ de berørte organisation(er) / forbund/ foreninger,  

 eller den tillidsrepræsentant som måtte blive bemyndiget dertil.
 Når Finansministeriet har modtaget forslagene, vil de forslag, som  

 Finansministeriet ønsker at fremme, blive oversendt til  

 centralorganisationerne.
På samme måde sender centralorganisationerne deres forslag til  

 Finansministeriet.
I det omfang, forslagene adskiller sig fra  

 Finansministeriets forslag, kan ministerierne høres.
 Finansministeriet vil herefter foretage en samlet prioritering af  

 ministeriernes forslag, baseret på en vurdering af de tværgående behov og  

 konsekvenser.
 Mellem Finansministeriet og centralorganisationerne er der enighed om, at  

 forhandlinger om omklassificeringer m.v. der skal have virkning fra 1.april  

 1989, søges gennemført umiddelbart efter modtagelsen af forslagene.
Tvivlsspørgsmål vedrørende omklassificeringsforslag m.v. kan rettes til nedennævnte vedr.
StK : fuldmægtig Carsten Holm, 3.kt.
vedr.
CO II : fuldmægtig Oluf Emborg, 3.kt.
vedr.
TOK : fuldmægtig Bodil Henriksen, 2.kt.
vedr.
AC : fuldmægtig Torben Møller, 1. kt.
6.2. Skema Vedlagte skema (tillige optrykt som bilag II) bedes anvendt.
Der udfyldes  

 et skema for hvert enkelt forslag.
 Af hensyn til Finansministeriets muligheder for at vurdere forslaget og  

 dets tværgående konsekvenser, bedes en fyldestgørende forklaring anført.  

 Herunder hvorvidt den foreslåede omklassificering, skønnes at have en  

 afsmittende effekt på andre områder.
Finansministeriet, Administrations- og Personaledepartementet, Den 10. november 1989 P.M.V.
 E.B.
Finn Hoffmann / Niels Paludan BILAG I OVERSIGT OVER FORHANDLINGSFÆLLESSKABER I STATEN Statsansattes Kartel, Tjenestemandssektionen (tidligere  

 Statstjenestemændenes Centralorganisation I) Danmarks Kirketjenerforening Dansk Fængselsforbund Dansk Jernbaneforbund Dansk Postforbund Dansk Tele Forbund Dansk Toldtjenestemands Forbund Farvandsvæsenets Funktionær Forening Foreningen af funktionærer i Fiskerikontrollen Foreningen af tjenestemænd u/Undervisningsministeriet Foreningen af tjenestemænd v/Den kgl.
Veterinær- og Landbohøjskole Foreningen af tjenestemænd v/Slotte og ministeriealbygninger Foreningen af tjenestemænd v/Statens Samlinger Forsvarets Civil-Etat Funktionærforeningen for Den Kgl.
Mønt Fællesorganisationen DSB Hærens Konstabel- og Korporalforening Landsbygraverforeningen for Danmark Luftfartsvæsenets Personaleforbund Ministerialbetjentforeningen Rigshospitalets Tjenestemandsforening Socialpædagogernes Landsforbund Statshavnene & Kystvæsenets Fællesforening Tjenestemandsforeningen for Søværnets Mekanikerkorps Tjenestemandsforeningen i Statsanstalten for Livsforsikring Tjenestemandsforeningen ved Statens Seruminstitut m.fl.
