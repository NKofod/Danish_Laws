 I medfør af § 89, stk. 7, § 219, § 241 a og § 260, stk. 4, i lov om  

 forsikringsvirksomhed, jf. lovbekendtgørelse nr. 963 af 29. november 1994 som  

 ændret ved lov nr. 369 af 14. juni 1995, fastsættes:
 § 1.  Denne bekendtgørelses regler finder anvendelse  

 på livsforsikringsvirksomhed, der udøves af livsforsikringsselskaber og  

 tværgående pensionskasser med vedtægtsmæssigt hjemsted her i landet samt af  

 filialer af udenlandske selskaber, som har fået koncession af Finanstilsynet.
§ 2.  Det tekniske grundlag m.v. for  

 livsforsikringsvirksomhed skal anmeldes til Finanstilsynet senest samtidig  

 med, at grundlaget m.v. tages i anvendelse.
Det samme gælder enhver  

 efterfølgende ændring i de nævnte forhold.
Anmeldelsen skal indeholde  

 angivelse af § 3.  Anmeldelser efter § 2 skal have en så klar og  

 præcis form, at de uden videre kan danne basis for en kyndig aktuars  

 kontrolberegninger, og de skal i deres helhed være egnede til at give et  

 fyldestgørende billede af selskabets aktiviteter.
 Stk. 2.  Anmeldelserne skal indeholde en redegørelse for  

 de økonomiske, juridiske og aktuarmæssige konsekvenser og en matematisk  

 beskrivelse og gennemgang af de anmeldte forhold, jf. dog stk. 3.  

 Anmeldelser, der indsendes i overensstemmelse hermed, skal tydeligt benævnes  

 »Anmeldelse i henhold til § 3, stk. 1 og 2«.
Stk. 3.  Anmeldelser af satser, parametre og lignende,  

 hvor selskabet højst forpligter sig til anvendelse af de anmeldte størrelser  

 i et år, indsendes uden den i stk. 2 nævnte redegørelse.
Anmeldelser, der  

 indsendes i overensstemmelse hermed, skal tydeligt benævnes »Anmeldelse  

 i henhold til § 3, stk. 3«.
Der skal efterfølgende redegøres for de  

 anmeldte størrelser i særskilte bilag til den ansvarshavende aktuars  

 beretning til Finanstilsynet for det år, størrelserne er taget i anvendelse,  

 jf. § 89, stk. 6, i lov om forsikringsvirksomhed.
Såfremt de anmeldte  

 størrelser har haft særlige økonomiske eller juridiske konsekvenser, skal  

 selskabet redegøre herfor samtidig med indsendelse af aktuarens beretning.
 § 4.  Anmeldelser efter § 2 er offentligt  

 tilgængelige, når de er registreret i Finanstilsynet, jf. dog stk. 2 og 3.
Stk. 2.  De til en anmeldelse hørende  

 forsikringstekniske beregninger og metoder, der må betragtes som en egentlig  

 nyskabelse i forhold til tilgængelig viden på området, og som  

 livsforsikringsselskabet selv behandler fortroligt, kan af selskabet anføres  

 i særskilte bilag.
På selskabets anmodning kan Finanstilsynet bestemme, at  

 disse bilag ikke er offentligt tilgængelige.
Stk. 3.  Den del af den i § 3, stk. 2, nævnte  

 redegørelse, som ikke kan anses for nødvendig til forståelse af de  

 væsentligste elementer i forsikringen eller til at muliggøre  

 kontrolberegninger, men som har karakter af kan anføres i et særskilt bilag, der ikke er offentligt tilgængeligt.  

 Bilaget skal tydeligt benævnes »Redegørelse i henhold til § 4, stk.  

 3.«.
 Stk. 4.  De offentligt tilgængelige anmeldelser kan på  

 forlangende gennemses i Finanstilsynet, og kopier kan bestilles mod et gebyr.
 § 5.  Selskaberne skal til Finanstilsynet indsende  

 meddelelse om, hvilke personer, der er bemyndiget til at underskrive de i  

 denne bekendtgørelse omhandlede anmeldelser, jf. § 97 i lov om  

 forsikringsvirksomhed.
Stk. 2.  Anmeldelser skal indsendes i et underskrevet  

 eksemplar og to kopier.
De i § 4, stk. 2 og 3, omtalte bilag skal dog kun  

 indsendes i et eksemplar og en kopi.
 § 6.  Anmeldelser efter § 2 skal være vedlagt en  

 særskilt udtalelse fra selskabets ansvarshavende aktuar vedrørende de  

 anmeldte forhold, jf. aktuarens pligt efter § 89, stk. 4, i lov om  

 forsikringsvirksomhed til at påse, at selskabet overholder sit tekniske  

 grundlag, og til at gennemgå det aktuarmæssige indhold i selskabets  

 aktiviteter og materiale i øvrigt.
Stk. 2.  Den i stk. 1 nævnte udtalelse er ikke  

 offentligt tilgængelig.
Udtalelsen skal indsendes i et eksemplar og skal  

 tydeligt benævnes »Aktuarudtalelse«.
 § 7.  Overtrædelse af § 2, § 3, § 5 og § 6 kan  

 straffes med bøde.
 § 8.  Bekendtgørelsen træder i kraft den 1. december  

 1995.
 Stk. 2.  Samtidig ophæves bekendtgørelse nr. 535 af 27.  

 juni 1993 om anmeldelse af livsforsikringsselskabers og tværgående  

 pensionskassers tekniske grundlag m.v.
