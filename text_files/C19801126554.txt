 Vedlagt fremsendes et eksemplar af en ændret vejledning om  

 underholdsbidrag (JU 98), idet man skal anmode overøvrigheden om at udlevere  

 vejledningen i samme omfang som hidtil, jfr. cirkulæreskrivelse af 22. august  

 1978.
 Opmærksomheden henledes på, at der er indsat en bemærkning om muligheden  

 for aftrapning af bidrag til ægtefælle.
 Vejledningen kan som hidtil rekvireres fra direktoratet for statens indkøb  

 under angivelse af det anførte JU-nr.
 P.M.V.
 E.B.
K.A.
Knudsen Til overøvrigheden Bilag Vejledning om underholdsbidrag Fastsættelse af ægtefælle- og børnebidrag Er det ved separation eller skilsmisse bestemt, at den ene ægtefælle skal  

 betale bidrag til den anden, eller er samlivet ophævet, må den  

 bidragsberettigede snarest ansøge om at få bidrag fastsat til sit eget  

 underhold.
Børnebidrag fastsættes også kun efter ansøgning.
Bidragspligten ophører i  

 almindelighed ved barnets fyldte 18. år.
Efter ansøgning kan der dog  

 eventuelt fastsættes bidrag til barnets undervisning eller uddannelse indtil  

 det fyldte 24. år.
 Særligt bidrag kan fastsættes til dåb, konfirmation, beklædning (når  

 barnet ikke konfirmeres), sygdom, begravelse eller i anden særlig anledning.  

 Ansøgning herom må være indsendt senest 3 måneder efter udgiftens afholdelse,  

 medmindre der godtgøres at foreligge rimelig grund for overskridelse af  

 fristen.
Ændring og bortfald af underholdsbidrag En afgørelse om størrelsen af underholdsbidrag til ægtefælle eller barn  

 gælder normalt indtil videre.
Det betyder, at bidragets størrelse vil kunne  

 ændres, hvis der sker ændringer i parternes personlige eller økonomiske  

 forhold, f.eks. på grund af længerevarende sygdom, varig stigning eller fald  

 i indtægt eller - ved ægtefællebidrag - den bidragsberettigedes økonomiske  

 interessefællesskab (typisk fælles husholdning og bolig) med en anden person.
 Ændring af bidrag vil normalt kun have virkning for fremtiden.
Ændring af et bidrags størrelse forudsætter en ansøgning herom fra en af  

 parterne.
Det offentlige tager ikke selv initiativ til at rejse en sag herom.
 Bidrag til ægtefælle bortfalder straks, når den bidragsberettigede indgår  

 nyt ægteskab.
 I sager om bidrag til en ægtefælle, hvor bidragspligten ikke i  

 skilsmissedommen eller -bevillingen er tidsbegrænset, følges der i  

 almindelighed den praksis på begæring af den bidragspligtige at lade bidraget  

 aftrappe og senere bortfalde, når der er betalt bidrag i en periode, der  

 overstiger samlivets varighed.
 Er et børnebidrag fastsat til normalbidraget, kan det kun forventes nedsat  

 eller ophævet, hvis barnet selv har indtægter af en vis størrelse.
 Inddrivelse af underholdsbidrag.
Betales et bidrag ikke til tiden, kan den bidragsberettigede få det  

 offentliges bistand til inddrivelse af bidraget.
Henvendelse herom skal ske  

 til kommunens socialforvaltning.
Forskudsvis udbetaling af børnebidrag Bidrag (normalbidrag) til børn under 18 år kan normalt fås udbetalt  

 forskudsvis af det offentlige.
Henvendelse herom skal ske til kommunens  

 socialforvaltning i Københavns kommune til Sikringsafdelingen, afsnittet for  

 familieydelser, Bernstorffsgade 17, 1592 København V.
Hvem træffer afgørelser og yder vejledning Er der ikke i forbindelse med separation eller skilsmisse taget stilling  

 til bidragets størrelse, skal ansøgning om fastsættelse af bidrag sendes til  

 statsamtet - i Københavns kommune til overpræsidiet - på det sted, hvor den,  

 der skal betale bidraget, bor eller opholder sig.
Det samme gælder ved senere  

 ansøgninger om ændring af bidraget.
Yderligere vejledning kan ligeledes fås  

 ved henvendelse til statsamtet eller overpræsidiet.
Klageadgang Statsamtets/overpræsidiets afgørelser om underholdsbidrag kan påklages til  

 familieretsdirektoratet.
Klageskrivelsen indsendes til  

 statsamtet/overpræsidiet, der videresender klagen og sagens akter til  

 familieretsdirektoratet.
I forbindelse med klagen vedlægges kopi af seneste  

 selvangivelse og lønsedler for mindst de sidste 3 måneder (for selvstændige  

 forretningsregnskab for de seneste 3 år) og evt. dokumenter som  

 statsamtet/overpræsidiet har tilbagesendt.
