Opfølgning til 2022-28. Anvendelsesområdet for offentlighedslovens § 30, nr. 2, og § 33, nr. 3, på organer mv. uden for den offentlige forvaltning Efter ombudsmandens udtalelse genoptog Komponent sagen.
Komponent gav i medfør af ekstraheringsbestemmelsen i offentlighedslovens § 28, stk. 1, fuld aktindsigt i dokumenterne 43, 49 og 50, idet Komponent efter en fornyet gennemgang vurderede, at de indeholdt en række oplysninger, der kunne karakteriseres som funktionsfakta.
Komponent gav endvidere aktindsigt i nogle af de oplysninger, som Komponent havde undtaget i den tidligere afgørelse efter offentlighedslovens § 30, nr. 1.
 Endelig foretog Komponent en ny vurdering af, om der i de relevante dokumenter var grundlag for at undtage oplysninger fra aktindsigt i medfør af offentlighedslovens § 30, nr. 2. Komponent gav fuld aktindsigt i disse dokumenter.
 Herefter foretog ombudsmanden sig ikke mere i sagen.
