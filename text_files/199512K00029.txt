Nr LSF 29 Forslag til Lov om ændring af lov om butikstid m.v.
Fremsat af erhvervsministeren (Mimi Jakobsen) den 10. oktober 1995 Vedtaget ved tredjebehandling den 26. oktober 1995 Lov nr. 841 af 08/11/1995 § 1 I lov nr. 371 af 14. juni 1995 om butikstid m.v. foretages følgende  

 ændringer:
 1. I § 1, stk. 2, indsættes som 3. pkt.:
»I de nævnte tidsrum finder § 2 ikke anvendelse.« 2. I § 3, stk. 8, indsættes efter »§ 1, stk. 1,»:  

 »og § 2«.
§ 2 Loven træder i kraft den 15. november 1995.
Oprindeligt fremsat forslag § 1 I lov nr. 371 af 14. juni 1995 om butikstid m.v. foretages følgende  

 ændringer:
 1. I § 1, stk. 2, indsættes som 3. pkt.:
 »I de nævnte tidsrum finder § 2 ikke anvendelse«.
 2. I § 3, stk. 8, indsættes efter »§ 1, stk. 1,»:  

 »og § 2«.
§ 2 Loven træder i kraft den 15. november 1995.
Bemærkninger til lovforslaget Almindelige bemærkninger 1. Lovforslagets indhold Lovforslaget har til formål at rette tekniske fejl i lov om butikstid.
Der  

 er således alene tale om justeringer af lov om butikstid i overensstemmelse  

 med intentionerne bag loven.
2. Høring Lovforslaget har ikke været i høring.
3. Administrative og økonomiske konsekvenser Forslaget skønnes ikke at ville få økonomiske eller administrative  

 konsekvenser for det offentlige.
4. Erhvervsøkonomiske konsekvenser Hvis fejlen ikke rettes, må butikkerne påske- og pinselørdag og den sidste  

 lørdag og søndag før juleaftensdag enten holde lukket eller sørge for  

 effektiv afskærmning af øl, vin og spiritus i tidsrummet fra kl. 17.00 til  

 kl. 20.00 for så vidt angår de nævnte lørdage, og i tidsrummet fra kl. 10.00  

 til kl. 20.00 for så vidt angår søndagen før juleaftensdag.
 Rettes fejlen ikke, vil det medføre, at butikkerne enten afskæres fra at  

 udnytte de muligheder som loven lægger op til, eller påføres udgifter til  

 etablering af afskærmning.
Tilsvarende gør sig gældende, hvis § 3, stk. 8, om dispensation fra  

 lukketiderne ved ganske særlige lejligheder, ikke ændres i overensstemmelse  

 med lovforslaget.
Der åbnes derfor mulighed for, at der ved disse ganske  

 særlige lejligheder tillige kan dispenseres fra bestemmelsen i § 2.
5. EU-retlige aspekter Lovforslaget indeholder ikke EU-retlige aspekter.
Specielle bemærkninger Til § 1 Ved lovforslaget gives der mulighed for, at butikkerne på påske- og  

 pinselørdag samt den sidste lørdag og søndag før juleaftensdag kan sælge,  

 udlevere eller udbringe øl, vin og spiritus i hele den åbningstid, der er  

 nævnt i den gældende lovs § 1, stk. 2.
 Der åbnes endvidere mulighed for, at give butikkerne dispensation også fra  

 bestemmelsen i § 2, således at de ved de ganske særlige lejligheder, der er  

 omtalt i lovens § 3, stk. 8, kan benytte en eventuel tilladelse uden at  

 skulle etablere særlig afskærmning af øl, vin og spiritus.
 Ved behandlingen af dispensationsansøgningerne skal Erhvervs- og  

 Selskabsstyrelsen - efter indstilling fra kommunalbestyrelsen - særskilt tage  

 stilling til, om der skal dispenseres fra henholdsvis lukketiderne og tiderne  

 for salg af øl, vin og spiritus.
Til § 2 Det foreslås, at loven træder i kraft den 15. november 1995, så butikkerne  

 i god tid inden jul kender retsstillingen.
