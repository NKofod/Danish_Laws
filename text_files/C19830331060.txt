Forord Fælde- og skovningsarbejde er omfattet af arbejdsministeriets  

 bekendtgørelse nr. 323 af 7. juli 1983 om arbejdets udførelse.
Anvisningen indeholder nærmere retningslinier for, hvorledes  

 bekendtgørelsens bestemmelser kan opfyldes.
Fælde- og skovningsarbejde skal  

 udføres i overensstemmelse med denne anvisning eller på anden måde, som er  

 lige så forsvarlig i sikkerheds- og sundhedsmæssig henseende.
 For brugen af motorkædesave, herunder anvendelsen af personlige  

 værnemidler, findes retningslinier i arbejdstilsynets anvisning,  

 AT-meddelelse nr. 2.07.2.
 Anvisningen er udarbejdet af direktoratet for arbejdstilsynet og har været  

 forelagt arbejdsmiljørådet.
 1. Indledning.
 1. Anvisningen omfatter fælde- og skovningsarbejde med  

 håndbårne motorkædesave eller andet håndværktøj.
1.2 I arbejdstilsynets anvisning, At-meddelelse nr. 2.07.1 om brugen af  

 motorkædesave, herunder anvendelsen af personlige værnemidler, er der fastsat  

 retningslinier for vedligeholdelse, arbejde med motorkædesave, oplæring og  

 instruktion, aldersgrænser samt personlige værnemidler.
Der findes desuden  

 bestemmelser om aldersgrænser og anvendelse af personlige værnemidler i  

 bekendtgørelse nr. 529 af 11. november 1983 om motorkædesave.
 2. Oplæring.
2.1 Topbeskæring og topkapning må kun udføres af de ansatte, der har  

 gennemgået Skovskolens kursus i topkapning eller tilsvarende oplæring.
Herfra  

 er undtaget topbeskæring og topkapning fra arbejdsplatform.
3. Fælde- og skovningsarbejde 3.1 Almene bestemmelser 3.1.1 Kun den eller de, som fælder træet, må opholde sig inden for træets  

 faldeområde.
 3.1.2 Hvor flere personer udfører fælde- og skovningsarbejde (fældening,  

 afkvistning, kapning og sammenlægning), skal afstanden mellem træer, der  

 arbejdes på samtidig, være større end træernes samlede længder målt mellem  

 stødene (figur 1).  Anmærkning:  Ved tynding i bevoksninger og ved  

 renafdrift (fældning af samtlige træer) bør arbejdet planlægges, så der ved  

 tildeling af arbejdsskifter er et arbejdsfrit skifte mellem de enkelte  

 arbejdere.
 3.1.3 I kuperet terræn skal arbejdet med træfældning tilrettelægges, så  

 man imødegår de farer, der kan opstå ved, at træet ruller eller glider efter  

 fældningen.
 3.2 Flugtveje.
 3.2.1 Flugtvej skal sikres inden fældning.
 3.2.2 Når træet falder, skal man gå skråt bagud til sikker afstand.
 3.3 Hjælpemidler til fældning i ænsket retning.
 3.3.1 Træer tykkere end ca. 12 cm i brysthøjde skal fældes med  

forhug , der sammen med en passende mængde holdetræ (fældekam)  

 skal sikre, at træet falder i den ønskede retning.
 3.3.2 Ved fældning i blæsevejr er der fare for, at vindstød kan påvirke  

 træet så meget, at det ikke vælter i den ønskede retning - (følger  

 forhugget). I blæsevejr skal der ved fældning med motorkædesav af træer  

 tykkere end ca. 25 cm i brysthøjde altid fældes med en såkaldt bagtå.  

Anmærkning:  Ved en bagtå forstås et passende udsnit af fældesnitet.  

 Udsnittet kan være et rodudløb - en tå - og skal lige så langt væk fra  

 forhugget som muligt.
 3.3.3 Hensigtsmæssige hjælpemidler (hammer, kiler, fældejern med  

 vendekrog) til at tvinge træet til fald i ønsket retning skal være til stede.
 3.3.4 Ved træfældning tæt ved huse, veje, el-ledninger og lignende bør  

 anvendes spil med så langt ståltov, at de personer, der betjener spillet, er  

 uden for træets rækkevidde ved fald.
3.3.5 Der må ikke arbejdes under hængere.  Anmærkning:  Hængere er  

 træer, der ved fældningen bliver hængende i nabotræer eller lignende 3.3.6 Hængere må ikke nedtages ved krydsfældning eller ved fældning af det  

 træ, hængeren er fanget i.  Anmærkning:  Krydsfældning er at fælde et  

 andet træ, så det falder på hængeren.
 3.3.7 Hensigtsmæssige hjælpemidler for nedtagning af hængere skal være  

 tilgængelige under fældningen og bruges efter behov.  Anmærkning:  

  Hensigtsmæssige hjælpemidler er bl.a. håndspil, sitkavogn til nedtrækning af  

 hængere og vendekrog.
 3.3.8 Arbejdsgiveren skal sørge for, at der ved nedtagning af hængere  

 anvendes en indarbejdet arbejdsmetode, der klart angiver, hvilke  

 nedtagningsmetoder der skal anvendes, og i hvilken rækkefølge disse skal  

 benyttes.  Anmærkning: Arbejdsmetoden og rækkefølgen kan eksempelvis  

 se sådan ud: 1: Anvendelse af fældejern med vendekrog. 2: Anvendelse af  

 vendekrog eller vendebånd med momentarm over 2 meter. 3: Anvendelse af  

 vægtstang til at flytte hængeren bagud. 4: Anvendelse af håndspil. 5: Lykkes  

 det ikke at få hængeren ned ved en af de 4 ovennævnte metoder, skal hængerens  

 faldområde afmærkes med farvede plastbånd, reb eller lignende.
 3.4 Enegang.
 3.4.1 Enearbejde må ikke ske ved friskæring af vindfælder, ved  

 topbeskæring og topkapning af stående træer og ved nedtagning af hængere.  

 Enearbejde kan dog tillades ved nedtagning af hængere af ufarlig størrelse,  

 det vil sige træer, som kan nedtages med en almindelig vendekrog.
 3.4.2 Skovningsarbejde bør tilrettelæges så den enkelte skovarbejder har  

 kontakt med en anden person mindst 4 gange jævnt fordelt over en almindelig  

 arbejdsdag.
 4. Forbinding.
 4.1 Ved fælde- og skovningsarbejde, hvor der er langt til veje eller spor,  

 hvorfra transport til hospital eller læge kan foregå hurtigt, skal  

 skovarbejdere altid have en trykforbinding på sig.
