Fremsat den 28. april 1999 af kulturministeren (Elsebeth  

 Gerner Nielsen) Forslag til Lov om ændring af lov om radio- og  

 fjernsynsvirksomhed (Undtagelse af forsøgsvirksomhed fra »must  

 carry«-forpligtelsen og mulighed for oprettelse af større fælles  

 nævn) § 1 I lov om radio- og fjernsynsvirksomhed, jf. lovbekendtgørelse nr.  

 208 af 6. april 1999, foretages følgende ændringer:
 1. I § 4 indsættes som stk. 4:
»Digital tv-forsøgsvirksomhed er ikke omfattet af  

 forpligtelsen i stk. 1.« 2. I § 56, stk. 2, ændres »200.000« tre  

 steder til »300.000«.
 3. I § 59, stk. 6, ændres »200.000« til  

 »300.000«.
§ 2 Loven træder i kraft den 1. juli 1999.
Bemærkninger til lovforslaget Almindelige bemærkninger Lov om radio- og fjernsynsvirksomhed, jf.  

 lovbekendtgørelse nr. 208 af 6. april 1999, er senest blevet  

 ændret ved § 1 i lov nr. 1011 af 23. december 1998 (Folketingstidende  

 1998-99, Forhandlingerne sp. 1076, 2190, 2414; Tillæg A sp. 1938;  

 Tillæg B sp. 99; Tillæg C sp. 143).
 Regeringen indgik den 15. december 1998 og den 3. marts  

 1999 tillægsaftaler til aftale af 10. maj 1996 om mediepolitikken  

 1997-2000 med Det Konservative Folkeparti, Venstre, Socialistisk Folkeparti,  

 Centrum-Demokraterne, Fremskridtspartiet og Dansk Folkeparti.
Lovforslaget har til formål at gennemføre de  

 nødvendige ændringer af radio- og fjernsynsloven som  

 følge af disse tillægsaftaler.
Lovforslaget vedrører  

 undtagelse af digital tv-forsøgsvirksomhed fra de almindelige »must  

 carry«-forpligtelser og mulighed for kommunalbestyrelserne til at  

 nedsætte større fælles nævn på lokal radio- og  

 tv-området.
 I henhold til § 4, stk. 1, i den gældende radio- og  

 fjernsynslov er ejere af fællesantenneanlæg forpligtede til at  

 fordele alle DR s og TV 2 s programmer med undtagelse af anden  

 programvirksomhed udsendt i medfør af lovens § 7, stk. 3, i deres  

 fællesantenneanlæg (den såkaldte »must  

 carry«-forpligtelse).
Det foreslås i lovforslaget, at digital  

 tv-forsøgsvirksomhed ikke skal være omfattet af denne  

 forpligtelse.
Forslaget har til formål at sikre, at ejerne ikke  

 pålægges udgifter i forbindelse med DR s og TV 2 s digitale  

 tv-forsøgsvirksomhed.
I henhold til § 56, stk. 2, i den gældende lov kan  

 kommunalbestyrelser i nabokommuner med tilsammen indtil 200.000 indbyggere  

 nedsætte et fælles nævn.
Desuden kan Udvalget vedr.
Lokal  

 Radio og TV, hvis forholdene taler derfor, i henhold til samme bestemmelse  

 godkende, at kommunalbestyrelserne i nabokommuner med til sammen flere end  

 200.000 indbyggere nedsætter et fælles nævn.
Det foreslås i lovforslaget, at kommunalbestyrelser  

 i nabokommuner med tilsammen indtil 300.000 indbyggere får mulighed for  

 at nedsætte fælles nævn.
Den gældende  

 dispensationsmulighed for oprettelse af større fælles nævn  

 opretholdes.
Forslaget tilsigter at skabe et større seergrundlag, som  

 antages at give mulighed for øgede reklameindtægter og dermed et  

 bedre økonomisk grundlag for navnlig de kommercielle  

 lokal-tv-stationer.
Udvalget vedr.
Lokal Radio og TV s kompetence i  

 sådanne sager justeres tilsvarende.
 Lovforslaget har ikke økonomiske eller  

 administrative konsekvenser for staten eller kommunerne.
 For så vidt angår de  

 erhvervsøkonomiske konsekvenser forventes lovforslaget at give navnlig  

 de kommercielle lokal tv-stationer et bedre økonomisk grundlag.
 Lovforslaget forventes ikke at få  

 miljømæssige konsekvenser.
 Lovforslaget indeholder ingen EU-retlige aspekter.
Høring over lovforslaget Udkastet til dette lovforslag har været udsendt til  

 høring hos relevante institutioner, organisationer og ministerier samt  

 hos Kommunernes Landsforening, Amtsrådsforeningen, Københavns og  

 Frederiksberg Kommuner.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet De kommercielle lokal-tv-stationer forventes at få et  

 bedre økonomisk grundlag Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget har ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1.
Det fremgår af pkt. 1 i tillægsaftale nr. 1 af  

 15. december 1998 til medieaftalen af 10. maj 1996, at DR og TV 2 kan  

 påbegynde digital programvirksomhed.
I første omgang skal der  

 foretages feltforsøg med digital tv (Digital Video Broadcasting, DVB).  

 Forsøgene vil være rettet mod offentligheden, og  

 forsøgsperioden er fastsat til ½ år med mulighed for  

 forlængelse.
Kulturministeriet har udarbejdet et forsøgsprogram  

 med rammer og betingelser for forsøget.
Forsøgsvirksomheden har  

 blandt andet til formål at afklare en række tekniske  

 spørgsmål til brug for den videre planlægning af  

 sendernettet, jf. rapporten fra arbejdsgruppen vedrørende digital  

 radio og tv (»Skouby-arbejdsgruppen«) 1998.
 I henhold til den gældende lov vil DR s og TV 2 s  

 digitale tv-forsøgsvirksomhed være omfattet af »must  

 carry«-forpligtelsen.
For at kunne fordele digitale programmer i  

 fællesantenneanlæggene vil mange fællesantenneanlæg  

 skulle ombygges.
En sådan ombygning vil være forbundet med  

 forholdsvis store omkostninger, som det ikke vil være rimeligt at  

 pålægge anlægsejerne, så længe der er tale om  

 forsøgsvirksomhed.
Når DR s og TV 2 s digitale  

 tv-forsøgsvirksomhed er tilendebragt, vil der blive taget stilling  

 til, på hvilke vilkår de to stationer kan fortsætte den  

 digitale udsendelsesvirksomhed.
Endvidere vil der i den forbindelse  

 også skulle tages stilling til, i hvilket omfang DR s og TV 2 s  

 fremtidige digitale udsendelser skal fordeles i  

 fællesantenneanlæggene, jf. pkt. 12 i medieaftalen af 10. maj  

 1996.
 Til nr. 2.
Det fremgår af pkt. 5 i tillægsaftale nr. 2 af  

 3. marts 1999 til medieaftalen af 10. maj 1996, at der skal skabes mulighed  

 for at etablere fælles nævn, som omfatter kommuner med tilsammen  

 300.000 indbyggere i stedet for den nuværende grænse på  

 200.000 indbyggere.
Grænsen for, hvornår Udvalget vedr.
Lokal  

  Radio og TV  kan godkende større fælles nævn,  

 ændres tilsvarende.
 Til nr. 3.
 Forslaget er en konsekvensrettelse som følge af  

 ændringen af § 56, stk. 2.
Til § 2 Loven træder i kraft den 1. juli  

 1999.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om radio- og fjernsynsvirksomhed, jf. lovbekendtgørelse nr.  

 208 af 6. april 1999, foretages følgende ændringer:
 § 4. Det påhviler ejere af  

 fællesantenneanlæg at sikre, at der i anlægget sker en  

 fordeling af de lyd- og billedprogrammer, der spredes ved hjælp af  

 radioanlæg af Danmarks Radio og TV 2, herunder de regionale programmer,  

 der er bestemt til modtagning i det pågældende område.  

 Dette gælder dog ikke programmer, som spredes i medfør af  

 § 7, stk. 3, eller § 18, stk. 4.
 1. I § 4 indsættes som stk. 4:
»Digital tv-forsøgsvirksomhed er ikke omfattet af  

 forpligtelsen i stk. 1.« Stk. 2. Hvis anlægget indeholder mere end 8 kanaler,  

 skal der tillige stilles én kanal til rådighed for lokale  

 fjernsynsprogrammer, der spredes i det pågældende område i  

 henhold til tilladelse efter kapitel 6.
 Stk. 3. Såfremt fordelingen af programmer i  

 anlægget sker i programpakker, skal samtlige pakker indeholde de  

 programmer, der er omfattet af stk. 1 og 2.
 2. I § 56, stk. 2, ændres »200.000« tre  

 steder til »300.000«.
 § 56. Kommunalbestyrelsen nedsætter, hvis der er behov  

 derfor, et lokalt radio- og fjernsynsnævn, jf. dog stk. 3. Hvis  

 forholdene taler derfor, kan der nedsættes eet nævn for  

 radiovirksomhed og eet nævn for fjernsynsvirksomhed.
Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.  

 Udvalget vedr.
Lokal Radio og TV kan, hvis forholdene taler derfor, godkende,  

 at kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles  

 nævn omfattende nabokommuner med tilsammen flere end 200.000 indbyggere  

 været nedsat i den foregående funktionsperiode, kan  

 nedsættelsen af et nyt nævn omfattende de samme kommuner dog ske  

 uden udvalgets godkendelse.
 § 59. Udvalget kan afkræve lokale nævn og  

 tilladelseshavere enhver oplysning, som er af betydning for udvalgets sager.  

 Udvalget kan fastsætte en frist for afgivelsen af oplysninger.
 3. I § 59, stk. 6, ændres »200.000« til  

 »300.000«.
Stk. 2 . Udvalget træffer afgørelse i klagesager om  

 lokale nævns 1)	afslag på ansøgning om tilladelse til lokal  

 programvirksomhed, jf. § 49, stk. 3, og 2)	inddragelse af tilladelse til lokal programvirksomhed, jf.  

 § 55, stk. 4.
Stk. 3. Udvalget træffer afgørelse i sager om  

 tilladelseshaveres selvstændige udøvelse af programvirksomheden,  

 jf. § 50, hvis sagen 1)	omfatter flere lokale områder eller 2)	vedrører radio- eller fjernsynsforetagender, som  

 udøver programvirksomhed på et andet grundlag end en tilladelse  

 til lokal radio- eller fjernsynsvirksomhed.
 Stk. 4. Udvalget træffer afgørelse i sager om  

 programmer, der udsendes samtidig af flere tilladelseshavere eller udsendes i  

 medfør af et fast samarbejdsforhold med andre radio- og  

 fjernsynsforetagender om programvirksomheden, jf. § 50, stk. 4 og  

 5.
 Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. § 60 b.
 Stk. 6. Udvalget træffer afgørelse i sager om  

 nedsættelse af fælles nævn omfattende kommuner med  

 tilsammen flere end 200.000 indbyggere, jf. § 56, stk. 2.
 Stk. 7. Udvalget træffer efter forhandling med  

 Telestyrelsen afgørelse i sager om fordelingen af sendestationer  

 på lokale områder under hensyn til de frekvensmæssige  

 muligheder.
Stk. 8. Udvalget kan endvidere uanset § 57, stk. 2,  

 på eget initiativ tage en sag op til behandling.
Udvalget kan i den  

 forbindelse 1)	pålægge et lokalt nævn at tage en ikke tidligere  

 behandlet sag op til afgørelse, 2)	pålægge et lokalt nævn at tage en tidligere  

 behandlet sag op igen, og 3)	i særlige tilfælde selv træffe afgørelse i  

 sagen.
 Stk. 9. Udvalgets afgørelser efter stk. 2-8 kan  

 ikke indbringes for anden administrativ myndighed.
 Stk. 10. Udvalget rådgiver ministeren om lokal radio- og  

 fjernsynsvirksomhed.
Bilag 2 Tillægsaftale nr. 1 af 15. december 1998  

 til aftale af 10. maj 1996 om mediepolitikken 1997-2000 Der er enighed mellem aftaleparterne om følgende:
Den tredje, landsdækkende tv-kanal 1.	Det fremgår af pkt. 12 i medieaftalen, at den tredje,  

 landsdækkende tv-kanal udnyttes til digitalt tv.
DR og TV 2 får  

 hver 2 digitale tv-kanaler, så de både kan udsende et nyt program  

 og parallelsende det nuværende program i den ny teknik.
 Kapacitet, der er til overs i den tredje, landsdækkende  

 tv-kanal efter DR s og TV 2 s i alt 4 digitale programkanaler (d.v.s.  

 lyd- og billedprogrammer med tilhørende programrelaterede tjenester),  

 vil blive udbudt til kommercielle stationer.
Digitaliseringen påbegyndes nu i overensstemmelse med  

 anbefalingerne i Skouby-arbejdsgruppens rapport om DVB, herunder  

 gennemførelse af feltforsøg.
Telestyrelsen anmodes om at  

 søge yderligere digitale tv-sendemuligheder tilvejebragt.
 Principperne for administrationen af multipleks efter udløbet  

 af forsøgsperioden skal drøftes med aftaleparterne bl.a.  

 på baggrund af rapporterne fra Skouby-arbejdsgruppen og erfaringerne  

 fra forsøgsperioden.
DAB 2.	DR s DAB-forsøg forlænges indtil 31. marts 1999. Inden  

 denne dato drøfter aftaleparterne anvendelsen af de danske  

 DAB-frekvensressourcer, herunder anvendelsen af den kapacitet, som skal  

 udbydes til andre end DR (ophævelse af DR s monopol på  

 landsdækkende radiovirksomhed).
Tilskud til lokal radio- og tv-produktion 3.	Tilskudsordningen strammes op efter følgende  

 retningslinier:
Basistilskud: Der ydes et basalt tilskud til  

 afviklingsomkostningerne til alle ikke-kommercielle lokale radio- og  

 tv-stationer.
Det forudsættes, at stationerne har haft  

 regelmæssig udsendelsesvirksomhed i de seneste seks måneder.  

 Tilskuddet beregnes på grundlag af de gennemsnitlige tekniske  

 afviklingsomkostninger   formentlig 75-100 kr. pr. time for radio og  

 1.000-1.200 kr. for fjernsyn.
Der kan til hver station højest ydes  

 tilskud til 3 timer ugentlig for så vidt angår fjernsyn og 15  

 timer for så vidt angår radio.
 Programtilskud: Der kan herudover ydes tilskud til programmer,  

 som indeholder lokal information og debat, imødekommer  

 mindretalsgruppers og/eller mediesvage gruppers behov, eller som involverer  

 borgerne i produktionen (public access). Der kan desuden gives støtte  

 til programmer eller projekter, som fremmer den lokale stations  

 kompetenceopbygning eller giver programvirksomheden et  

 kvalitetsløft.
 Der kan ikke gives programstøtte til bingo-udsendelser og  

 lignende.
Programtilskud fordeles af Udvalget vedr.
Lokal Radio og TV efter  

 indstilling og prioritering fra de lokale nævn.
 Ved tildeling af programstøtte skal der tages hensyn til evt.  

 sponsortilskud.
Der fastsættes regler for, hvor stort tilskud der kan udbetales  

 i programtilskud til en enkelt station.
Den nærmere udformning af  

 loftet/lofterne fastsættes efter drøftelse med Udvalget vedr.  

 Lokal Radio og TV, organisationerne på området og de lokale  

 nævn.
Uddannelsesaktiviteter: En fast del af puljen reserveres til  

 brug for uddannelse af primært de frivillige medarbejdere på de  

 lokale stationer.
Denne del af puljen fordeles af udvalget uden indstilling  

 fra de lokale nævn.
Tilskud til uddannelsesaktiviteter på lokal  

 radio/tv-området er ikke begrænset til indehavere af en  

 programtilladelse, men kan også ydes til aktiviteter arrangeret af de  

 ikke-kommercielle stationers organisationer og af højskoler m.v. under  

 forudsætning af, at der er tale om »åbne« kurser.
Der kan ikke  

 ydes tilskud til mødevirksomhed og lignende.
Udvalget vedr.
Lokal Radio og TV fastsætter   efter  

 drøftelse med organisationerne på lokal radio/tv-området  

hvor stor del af puljen, der skal anvendes i programstøtte til  

 henholdsvis lokal radiovirksomhed og lokal tv-virksomhed.  

 Fastsættelsen sker under hensyntagen til, at der er flere udgifter  

 forbundet med tv-produktion end med radioproduktion.
For så vidt angår kontrollen med anvendelsen af  

 midlerne skal de gældende regler indskærpes over for de  

 lokale stationer og de lokale nævn.
De lokale nævn forpligtes til  

 at gennemføre stikprøvekontrol for så vidt angår de  

 udsendelser, der er ydet programstøtte til som led i den almindelige  

 tilsynsforpligtelse med de lokale stationer.
Såfremt det konstateres,  

 at de bevilgede midler ikke anvendes i overensstemmelse med  

 ansøgningen, meddeles dette til Udvalget vedr.
Lokal Radio og TV, som  

 tager stilling til, om der er grundlag for at kræve tilskuddet helt  

 eller delvist tilbagebetalt.
Det præciseres, at misbrug af  

 tilskudsmidler kan føre til midlertidig eller endelig inddragelse af  

 programtilladelsen, såfremt overtrædelsen af de fastsatte regler  

 er grov, eller overtrædelser er ofte gentagne.
 4.	Ændringerne af tilskudsordningen gennemføres så  

 vidt muligt pr. 1. juli 1999, således at tilskud for første  

 halvår 1999 fordeles efter de hidtil gældende regler.
Bilag 3 Tillægsaftale nr. 2 af 3. marts 1999  

 til aftale af 10. maj 1996 om mediepolitikken 1997-2000 Der er enighed mellem aftaleparterne om følgende:
 1.	DR får i en 5-årig periode   regnet fra indgåelsen  

 af denne tillægsaftale - rådighed over de ledige  

 frekvenser, der er sat af til lokal-tv, med henblik på udsendelse af  

 DR2.
Såfremt der inden for ½ år efter indgåelsen af denne  

 tillægsaftale er indsendt en ansøgning om tilladelse til  

 programvirksomhed fra en networking-station til en af de sendemuligheder, der  

 for tiden er ledige, stilles denne frekvens dog ikke til rådighed for  

 DR, med mindre ansøgningen ikke opfylder lovens betingelser for at  

 få en tilladelse og derfor ikke imødekommes.
Såfremt  

 programvirksomheden ikke er påbegyndt senest ½ år efter  

 udstedelsen af programtilladelsen, bortfalder tilladelsen automatisk, og  

 frekvensen stilles til rådighed for DR.
Græsrods-tv garanteres 3 timers daglig sendetid på disse  

 frekvenser.
Andre (kommercielle) ansøgere kan få tilladelse  

 efter de regler, der gælder for lokal-tv uden networking-tilladelse  

 på de tidspunkter, der ikke benyttes af DR2 (kl. 15-01) eller  

 græsrods-tv.
 Lokal-tv-frekvenser, som bliver ledige i løbet af den  

 ovennævnte 5-års periode, stilles til rådighed for DR  

 på samme vilkår som nævnt ovenfor.
 2.	Afgiften for lokale tv-stationer med tilladelse til networking  

 nedsættes i år 2000 fra 25 mio.kr. til 20 mio.kr.
 3.	Puljen til forsøg med lokal-tv og televirksomhed, jf. punkt  

 20 i medieaftalen af 10. maj 1996, nedlægges med udgangen af  

 indeværende år.
 4.	De 5 mio.kr., der er afsat af licensmidlerne til  

 teleforsøgspuljen i år 2000, medgår i stedet til  

 finansiering af lokal radio/tv-puljen på 50 mio.kr.
5.	Der skabes mulighed for at etablere fællesnævn, som  

 omfatter kommuner med tilsammen 300.000 indbyggere i stedet for den  

 nuværende grænse på 200.000 indbyggere.
Den gældende  

 dispensationsmulighed for etablering af større fællesnævn  

 opretholdes.
 6.	Der vil ikke blive indført licens for pc ere i 1999 eller i  

 år 2000.
 7.	De nødvendige lovændringer gennemføres i  

 foråret 1999.
