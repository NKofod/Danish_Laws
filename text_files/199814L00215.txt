Betænkning afgivet af Skatteudvalget den 9. december  

 1998 Betænkning over Forslag til lov om ændring af lov om  

 afgift af visse emballager samt visse poser af papir eller plast m.v.
(Afgift af emballager til smørbare  

 blandingsprodukter og afgiftsfritagelse for emballager til vegetabilske  

 produkter, som kan erstatte animalsk mælk) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra Dansk Industri og Margarine Industri  

 Foreningen.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Enhedslistens  

 medlemmer af udvalget) lovforslaget til vedtagelse uændret.
 Et mindretal (Venstres og Kristeligt Folkepartis medlemmer af  

 udvalget) vil ved 3. behandling stemme hverken for eller imod lovforslaget.  

 Mindretallet vil stemme hverken for eller imod de stillede  

 ændringsforslag.
 Et andet mindretal (Det Konservative Folkepartis medlemmer af  

 udvalget) vil ved 3. behandling stemme hverken for eller imod lovforslaget.  

 Mindretallet vil stemme for de stillede ændringsforslag.
Et tredje mindretal (Dansk Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
Hvis ændringsforslagene forkastes ved 2.  

 behandling, vil mindretallet ved 3. behandling stemme hverken for eller imod  

 lovforslaget.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Af	et mindretal (DF), tiltrådt af et mindretal (KF  

 og FP):
Til titlen 1) Undertitlen affattes således:
 »Afgiftsfritagelse for emballager til vegetabilske  

 produkter, som kan erstatte animalsk mælk, og emballager til margarine  

 og minarine m.v. og smør«.
Til § 1 2) Nr. 2 udgår, og i stedet indsættes som nye  

 numre:
 »01. I § 1, stk. 1, nr. 14, indsættes efter  

 »kærnemælk«: »og smør«.
02. § 1, stk. 1, nr. 15, ophæves.« Bemærkninger Til nr. 1 og 2 Emballage til margarine og minarine m.v. og smør  

 henholdsvis henhørende under position 1517 og 0405 som nævnt i  

 emballageafgiftslovens § 1 nr. 15) og 14) er omfattet af afgiften.
 For at undgå en konkurrenceforvridning i forhold til  

 smørbare blandingsprodukter, som efter emballageafgiftsloven ikke er  

 omfattet af afgiften, foreslås de smørbare blandingsprodukter i  

 lovforslaget omfattet af afgiftspligten.
 Ændringsforslagene indbærer, at  

 konkurrenceforvridningen i stedet undgås ved at fritage emballage til  

 margarine og minarine m.v. og smør for afgiftspligten.
