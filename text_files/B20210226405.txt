Bekendtgørelse om ændring af bekendtgørelse om adgang til og registrering m.v. af lægemiddel- og vaccinationsoplysninger § 1 I bekendtgørelse nr. 1615 af 18. december 2018 om adgang til og registrering m.v. af lægemiddel- og vaccinationsoplysninger foretages følgende ændring:
 1. Efter § 10 indsættes:
»§ 10 a.
Sygeplejersker og sundhedsplejersker ansat i kommunen skal indberette følgende som led i aktuel behandling af en borger:
 1) Givne vacciner.
 2) Rette egne fejlindberetninger om givne vacciner, herunder efter anmodning fra Statens Serum Institut og Sundhedsdatastyrelsen.
Stk. 2. Forpligtigelsen i stk. 1 gælder, uanset om der fås adgang til vaccinationsoplysninger online eller via integration i lokale journalsystemer, jf. kapitel 7.« § 2 Bekendtgørelsen træder i kraft den 3. december 2021.
