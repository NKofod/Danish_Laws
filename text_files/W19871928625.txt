En folkepensionist P fik udbetalt hjælp til dækning af merudgifter til  

 diabeteskost med 285 kr. pr. måned.
Ankestyrelsen fandt ikke grundlag for at  

 tilsidesætte det af social- og sundhedsforvaltningen udøvede skøn over  

 størrelsen af det personlige tillæg til dækning af merudgifter til  

 diabeteskost.
 REDEGØRELSE FOR SAGEN:
 En enlig folkepensionist P, der led af diabetes (sukkersyge) fik udbetalt  

 hjælp til dækning af merudgifter til diabeteskost med 285 kr. pr. måned.
 P fandt, at hans merudgifter til diabeteskost beløb sig til 397 kr. pr.  

 måned.
 AFGØRELSEN, DER KLAGES OVER:
Social- og sundhedsforvaltningen fastholdt sin afgørelse om at yde  

 personligt tillæg med 285 kr. pr. måned.
Der fandtes ikke grundlag for at  

 fravige gældende vejledende takster for ekstraforplejning.
 KLAGEN TIL ANKESTYRELSEN:
Sagen blev anket af P, der henviste til, at læger og personale på det  

 behandlende hospital fandt, at han blev snydt for ca. 112 kr. pr. måned.
P  

 henviste endvidere til et af Diabetikerforeningen udsendt oplysningsskema  

 vedrørende merudgifter ved diabeteskost.
 LOVGRUNDLAG:
 Lov om social pension, § 17, stk. 1.
 Sikringsstyrelsens vejledning af 5. september 1984 om social pension, pkt.  

 197. En beregning efter vejledningen om 9% af grundbeløbet ville have givet  

 et personligt tillæg på 278 kr. pr. måned.
 ANKESTYRELSENS AFGØRELSE:
 Ankestyrelsen har ikke fundet gurndlag for at tilsidesætte det af social-  

 og sundhedsforvaltningen udøvede skøn over størrelsen af det personlige  

 tillæg til dækning af P's merudgifter til diabeteskost.
 Ankestyrelsen tiltræder således social- og sundhedsforvaltningens  

 afgørelse.
