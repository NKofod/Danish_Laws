 Herved bekendtgøres lov om registreringsafgift af  

 motorkøretøjer m.v., jf. lovbekendtgørelse nr. 319 af 18. maj 1989, med de  

 ændringer, der følger af § 18 i lov nr. 825 af 19. december 1989, og lov nr.  

 61 af 7. februar 1990.
Afgiftspligtige køretøjer § 1.  Der svares afgift til statskassen af  

 motorkøretøjer, som skal registreres efter færdselsloven, og af påhængs- og  

 sættevogne til sådanne motorkøretøjer.
 Stk. 2.  Afgiften svares i forbindelse med et køretøjs  

 første registrering, medmindre andet følger af bestemmelserne i denne lov.
Afgiftsfritagelse § 2.  Fritaget for afgift er:
 Stk. 2.  Skatteministeren kan, i det omfang det er  

 nødvendigt eller hensigtsmæssigt for at opfylde traktatmæssige forpligtelser,  

 fastsætte regler om afgiftsfrihed for køretøjer, som tilhører:
 Stk. 3.  Et køretøj, som er fritaget for afgift efter  

 stk. 1-2, afgiftsberigtiges efter §§ 4-6, når betingelserne for  

 afgiftsfritagelsen ikke længere er opfyldt.
§ 3.  Efter regler, som skatteministeren fastsætter,  

 kan told- og skattevæsenet tillade, at afgiften af motorkøretøjer, der  

 tilhører udlændinge, og som disse skal benytte her i landet under et  

 tidsbegrænset ophold, men under omstændigheder, der medfører  

 registreringspligt for køretøjerne, betales med 1 pct. af afgiftsbeløbet pr.  

 påbegyndt måned fra og med den måned, hvori registrering skal ske, og til  

 udgangen af den måned, hvori opholdet afsluttes.
Overskrider opholdet det  

 tidsrum, der omfattes af tilladelsen, forfalder resten af afgiften.
 Stk. 2.  Skatteministeren kan fastsætte regler om  

 fritagelse for afgift af brugte personbiler og motorcykler, der medbringes  

 fra Færøerne ved flytning her til landet.
 Stk. 3.  Skatteministeren kan fastsætte særlige regler  

 om fritagelse for afgift af køretøjer, der genopbygges efter færdselsskade,  

 tæringsskade, slitage, m.m.
Stk. 4.  Efter regler, der fastsættes af  

 skatteministeren efter forhandling med justitsministeren, kan der indrømmes  

 fradrag i afgiften for særligt trafiksikkerhedsfremmende udstyr ved  

 afgiftsberegningen efter § 4 og § 5 a for personbiler og efter § 5, stk. 1,  

 for varebiler, såfremt der for køretøjet er anmeldt en pris efter § 9, stk.  

 1, som omfatter det nævnte udstyr.
Fradraget ydes med ensartede beløb for  

 alle personbiler henholdsvis alle varebiler og fastsættes for hver  

 udstyrsgenstand.
Fradraget for det enkelte køretøj kan maksimalt udgøre 2.700  

 kr. for personbiler og 1.000 kr. for varebiler.
For biler, der er forsynet  

 med blokeringsfri bremser, ydes der tillige et særligt fradrag på 7.500 kr.  

 for personbiler afgiftsberigtiget efter § 4, 4.000 for varebiler  

 afgiftsberigtiget efter § 5, stk. 1, og 2.500 kr. for personbiler  

 afgiftsberigtiget efter § 5 a. (* 2).
Stk. 5.  For nye køretøjer, der afgiftsberigtiges efter  

 § 6, stk. 1, ydes et fradrag i afgiften på 835 kr., såfremt køretøjet er  

 forsynet med blokeringsfri bremser.
Det er en betingelse for fradraget, at  

 der for køretøjet foreligger en anmeldt pris efter § 9, stk. 1, som omfatter  

 det nævnte udstyr.
Stk. 6.  For nye biler, der af justitsministeren er  

 godkendt som miljøvenlige, nedsættes afgiften med 11.000 kr. for personbiler  

 afgiftsberigtige efter § 4, med 5.800 kr. for varebiler afgiftsberigtiget  

 efter § 5, stk. 1, med 3.700 kr. for personbiler afgiftsberigtiget efter § 5  

 a og med 1.200 kr. for hyrevogne og sygetransportkøretøjer afgiftsberigtiget  

 efter § 6, stk. 1.2) Stk. 7.  Skatteministeren kan fritage for afgift, hvor  

 ganske særlige forhold taler derfor.
Afgiftssatser § 4.  Afgiften beregnes efter følgende satser:
I.
Motorcykler.
 Afgiftspligtig værdi: Afgift:
 Ikke over 12.500 kr. 0 kr. af de første 1.500 kr. og 120 pct. af resten.
 Over 12.500 kr. 13.200 kr. af 12.500 kr. og 180 pct. af resten.
II.
Andre køretøjer, jfr. dog §§ 5-7.
 Afgiftspligtig værdi: Afgift:
 Ikke over 19.750 kr. 105 pct. af værdien.
 Over 19.750 kr. 105 pct. af 19.750 kr. og 180 pct. af resten.
 § 5.  Afgiften udgør 95 pct. af den afgiftspligtige  

 værdi for følgende køretøjer, som utvivlsomt er konstrueret og indrettet til  

 godstransport:
Køretøjerne må ikke benyttes til befordring af personer uden for  

 førerrummet.
Det er dog tilladt uden for førerrummet at befordre personer,  

 som er ansat i ejerens (brugerens) virksomhed, til eller fra den  

 arbejdsplads, hvor de skal anvende det medbragte materiel.
Stk. 2.  For andre køretøjer med tilladt totalvægt over  

 2 tons, som utvivlsomt er konstrueret og indrettet til godstransport, udgør  

 afgiften 12.000 kr. for hvert køretøj med totalvægt ikke over 3 tons og 7.500  

 kr. for hvert køretøj med totalvægt over 3 tons, men ikke over 4 tons.
De i  

 dette stykke nævnte køretøjer må ikke benyttes til personbefordring i videre  

 omfang end de i stk. 1 omhandlede køretøjer.
 Stk. 3.  For biler mellem 2 og 4 tons tilladt totalvægt,  

 som er specielt indrettet til erhvervsmæssigt formål, f.eks. tandklinikker,  

 udstillingsvogne, salgsvogne, mobile kontorer, værkstedsvogne og lignende, og  

 anvendes hertil, finder bestemmelserne i stk. 1 og 2 tilsvarende anvendelse.
Stk. 4.  Et køretøj, som er berigtiget med afgift efter  

 stk. 1-3, afgiftsberigtiges efter § 4, når betingelserne for den foretagne  

 afgiftsberigtigelse ikke længere er opfyldt.
Afgiften nedsættes dog med 40  

 pct. for de i stk. 1 omhandlede køretøjer og for køretøjer, som er berigtiget  

 med halv afgift efter bestemmelser i tidligere lovgivning.
 § 5 a.  For køretøjer med tilladt totalvægt over 2  

 tons, som utvivlsomt er konstrueret og indrettet til ophold og beboelse,  

 udgør afgiften 60 pct. af den afgiftspligtige værdi.
Stk. 2.  Et køretøj, som er den berigtiget med afgift  

 efter stk. 1, afgiftsberigtiges efter § 4, når betingelserne for den  

 foretagne afgiftsberigtigelse ikke længere er opfyldt.
Afgiften nedsættes dog  

 med 60 pct. af køretøjets afgiftspligtige værdi.2) § 6.  For følgende køretøjer udgør afgiften 20 pct. af  

 den afgiftspligtige værdi:
Stk. 2.  Et køretøj, som er berigtiget med afgift efter  

 stk. 1, afgiftsberigtiges efter § 4, når betingelserne for den foretagne  

 afgiftsberigtigelse ikke længere er opfyldt.
Afgiften nedsættes dog med 20  

 pct. af køretøjets afgiftspligtige værdi.
 Stk. 3.  Den i stk. 2 omhandlede afgift bortfalder dog,  

 for så vidt angår hyrevogne, som omregistreres efter at have kørt mindst 3 år  

 og mindst 210.000 km eller mindst 2 år og mindst 250.000 km som hyrevogn.  

 Skatteministeren kan fastsætte særlige kontrolregler som betingelse for  

 afgiftsfritagelsen.
§ 7.  For køretøjer, der efter regler fastsat af  

 skatteministeren udelukkende benyttes til udlejning til valutaudlændinge,  

 svares afgift med 60 pct. af satserne i § 4 og § 5 a.2) Stk. 2.  Der skal ikke betales yderligere afgift, når et  

 køretøj, som er berigtiget med afgift efter stk. 1, i overensstemmelse med de  

 fastsatte regler overgår til anden anvendelse.
Overgår køretøjet i andre  

 tilfælde til anden anvendelse, skal det afgiftsberigtiges efter § 4 og § 5 a  

 på grundlag af den afgiftspligtige værdi, som blev anvendt ved køretøjets  

 afgiftsberigtigelse efter stk. 1. Afgiften nedsættes dog med den afgift, der  

 tidligere er betalt for køretøjet.2) Afgiftspligtig værdi § 8.  Den afgiftspligtige værdi for et nyt køretøj er  

 dets almindelige pris, indbefattet merværdiafgift, men uden afgift efter  

 denne lov, ved salg til bruger her i landet på registreringstidspunktet  

 eller, hvis told- og skattevæsenet inden køretøjets registrering udsteder  

 bevis for afgiftsberigtigelsen, på tidspunktet for bevisets udstedelse.
Stk. 2.  Til den afgiftspligtige værdi medregnes værdien  

 af alt udstyr, som leveres med køretøjet, eller hvortil køretøjet er  

 indrettet.
Der kan dog ses bort fra betalingen for radioapparater, der indgår  

 i handelen, dog højst for et beløb af 1.000 kr.
Uden for afgiftsberegningen  

 kan endvidere holdes ekstraudstyr, der leveres af forhandleren i forbindelse  

 med køretøjets salg til bruger og efter særskilt aftale mellem forhandleren  

 og brugeren, dog betinget af, at montering eller udførelse af arbejdet i  

 øvrigt på køretøjet ikke foretages af fabrikations- eller  

 importørvirksomheden.
Til den afgiftspligtige værdi medregnes heller ikke  

 betaling for sidevogne, som utvivlsomt er konstrueret og indrettet til  

 godstransport og ikke benyttes til persontransport.2) Stk. 3.  Udgiften til særligt invalideudstyr kan holdes  

 uden for den afgiftspligtige værdi efter regler, der fastsættes af  

 skatteministeren.
 Stk. 4.  Leverings- og finansieringsomkostninger kan  

 holdes uden for den afgiftspligtige værdi efter regler, der fastsættes af  

 skatteministeren.
§ 9.  Findes der for et nyt køretøj en pris ved salg  

 til bruger, som er fastsat på landsbasis, og som ikke må overskrides, kan  

 denne pris anmeldes for told- og skattevæsenet af den, der har fastsat  

 prisen.
Anmeldelsen skal indeholde oplysninger om, hvilket udstyr den  

 anmeldte pris omfatter.
Stk. 2.  Er der anmeldt pris for et køretøj efter stk.  

 1, anvendes denne pris som køretøjets afgiftspligtige værdi.2) Stk. 3.  Er der ikke over for told- og skattevæsenet  

 anmeldt pris for et nyt køretøj, fastsættes den afgiftspligtige værdi ved  

 vurdering af køretøjet, jf. dog stk. 4, og afgiften forhøjes med 500 kr. for  

 motorcykler og 1.000 kr. for biler.
Stk. 4.  Skatteministeren kan fastsætte regler,  

 hvorefter told- og skattevæsenet kan fastsætte den afgiftspligtige værdi af  

 et nyt køretøj på grundlag af oplysninger om køretøjets almindelige pris på  

 landsbasis (listepris) i de tilfælde, hvor der ikke over for told- og  

 skattevæsenet er anmeldt en pris.
Afgiften forhøjes som anført i stk. 3.
 § 10.  For brugte køretøjer fastsættes den  

 afgiftspligtige værdi ved vurdering, medmindre andet følger af bestemmelserne  

 i stk. 2 samt i §§ 11 og 12. Ved vurderingen ansættes køretøjets almindelige  

 pris, indbefattet merværdiafgift, men uden afgift efter denne lov, ved salg  

 til bruger her i landet i den stand, hvori det skal registreres.
Stk. 2.  Skatteministeren kan fastsætte regler,  

 hvorefter told- og skattevæsenet kan fastsætte den afgiftspligtige værdi af  

 et brugt køretøj på grundlag af oplysninger fra de i § 13 nævnte  

 vurderingsmænd om foretagne vurderinger af tilsvarende køretøjer.
Klage over  

 de af told- og skattevæsenet trufne afgørelser kan indbringes for  

 vurderingsmændene.
 Stk. 3.  Efter reglerne i stk. 1 og 2 berigtiges også  

 brugte køretøjer, som har været registreret midlertidigt på danske  

 grænsenummerplader.
§ 11.  For personkøretøjer og varevogne som nævnt i §  

 5, stk. 1, der indføres som brugte, er den afgiftspligtige værdi, når de  

 afgiftsberigtiges ved første registrering her i landet, køretøjets  

 oprindelige pris som nyt.
Har køretøjet været registreret og benyttet i  

 udlandet i mindst 6 måneder, er den afgiftspligtige værdi 90 pct. af den  

 nævnte pris.
 Stk. 2.  Kan told- og skattevæsenet ikke konstatere  

 køretøjets pris som nyt, fastsættes denne pris skønsmæssigt af de i § 13  

 nævnte vurderingsmænd.
 Stk. 3.  Efter regler, der fastsættes af  

 skatteministeren, kan køretøjer, der medbringes ved flytning her til landet,  

 afgiftsberigtiges efter § 10.
§ 12.  Når et personkøretøj, der er indført som brugt  

 og fritaget for afgift efter § 2, stk. 1, nr. 5, inden 3 år efter første  

 registrering skal afgiftsberigtiges efter § 2, stk. 3, er den afgiftspligtige  

 værdi køretøjets oprindelige pris som nyt.
Det samme gælder, når et  

 personkøretøj, der er indført som brugt og ved første registrering  

 afgiftsberigtiget efter § 6, stk. 1, inden 3 år herefter skal  

 afgiftsberigtiges efter § 6, stk. 2.
§ 13.  Vurdering af et køretøj til afgiftsberigtigelse  

 foretages af vurderingsmænd, der beskikkes af skatteministeren for et tidsrum  

 af 3 år.
Vurderingsforretningerne udføres inden for hvert vurderingsdistrikt  

 af 2 vurderingsmænd, hvoraf 1 er udpeget efter forhandling med  

 hovedorganisationerne af automobilejere.
Skatteministeren fastsætter antallet  

 af vurderingsdistrikter og reglerne for vurderingsmændenes virksomhed.
 Stk. 2.  Køber og sælger samt leverandører af køretøjer  

 eller dele til fremstilling heraf skal efter anmodning fra vurderingsmændene  

 give oplysninger til brug ved vurderingsmændenes fastsættelse af et køretøjs  

 afgiftspligtige værdi.
Registrerede virksomheder § 14.  Den, som erhvervsmæssigt afsætter  

 afgiftspligtige køretøjer, og den, som anvender sådanne køretøjer til  

 erhvervsmæssig udlejning, kan anmelde sin virksomhed til registrering hos  

 told~ og skattevæsenet.
Stk. 2.  Forinden registrering af virksomheden sker,  

 skal den pågældende stille sikkerhed for skyldige afgifter på mindst 200.000  

 kr.2) Stk. 3.  Til de registrerede virksomheder udstedes et  

 bevis for registreringen.
Registrering af køretøjer efter § 15, stk. 1, jf. §  

 22, stk. 2, kan dog først finde sted efter 2 måneder.2) § 15.  De registrerede virksomheder skal svare afgift  

 efter § 4, § 5, stk. 1-3 og § 5 a, af nye køretøjer, som de anmelder eller  

 foranlediger anmeldt til registrering efter færdselsloven, mod fremlæggelse  

 af en erklæring fra virksomheden om køretøjets afgiftsberigtigelse og bevis  

 for virksomhedens registrering, jfr. § 22, stk. 2.2) Stk. 2.  De registrerede virksomheder skal endvidere  

 svare afgiften af køretøjer, for hvilke de foranlediger, at told- og  

 skattevæsenet til brug ved registreringen efter færdselsloven udsteder bevis  

 for, at der af hensyn til afgiften efter denne lov intet er til hinder for  

 køretøjets registrering, jfr. § 22, stk. 1.
 Stk. 3.  For betaling af afgift hæfter den, der som  

 ejer, forpagter eller lignende driver virksomheden for egen regning.
Afregning af afgift fra registrerede virksomheder § 16.  Registrerede virksomheder skal efter udløbet af  

 hver afgiftsperiode på en måned og senest den 15. i den følgende måned til  

 told- og skattevæsenet angive afgiften af de køretøjer, hvoraf de skal svare  

 afgift.
De i § 15, stk. 1, omhandlede køretøjer medtages i angivelsen for den  

 måned, i hvilken anmeldelsen til registrering har fundet sted.
De i § 15,  

 stk. 2, omhandlede køretøjer medtages i angivelsen for den måned, i hvilken  

 beviset for afgiftsberigtigelsen er udstedt af told- og skattevæsenet.
Stk. 2.  Angivelsen, der skal være underskrevet af  

 virksomhedens ansvarlige ledelse, skal indeholde de til brug for kontrollen  

 nødvendige oplysninger, bl.a. om den afgiftspligtige værdi (for de i § 5,  

 stk. 2 og 3 og §5 a, omhandlede køretøjer: totalvægt) samt afgift og  

 registreringsnummer for hvert køretøj.2) Stk. 3.  Afgives en angivelse ikke rettidigt, kan told-  

 og skattevæsenet inddrage registreringen af virksomheden, indtil den  

 manglende angivelse er told- og skattevæsenet i hænde.
 § 17.  Afgiften for en måned skal være indbetalt til  

 told- og skattevæsenet senest den 20. i den følgende måned.
Stk. 2.  Efter regler fastsat af skatteministeren kan  

 told- og skattevæsenet mod sikkerhed yde indtil 3 måneders henstand med  

 betaling af skyldig afgift.
Ved fastsættelsen af det beløb, for hvilket  

 henstand kan ydes, tages hensyn til sikkerhedsstillelsen efter § 14, stk. 2.
 § 17 a.  Såfremt det konstateres, at en virksomhed har  

 afgivet urigtig angivelse til told- og skattevæsenet, således at virksomheden  

 har betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
§ 18.  Betales en virksomhed ikke skyldig afgift  

 rettidigt, eller foreligger der for told- og skattevæsenet oplysninger om  

 virksomhedens forhold, der gør det overvejende sandsyndigt, at afgiften ikke  

 vil blive betalt rettidigt, kan told- og skattevæsenet påbyde virksomheden at  

 afgive den § 16, stk.1, omhandlede angivelse for kortere perioder end en  

 måned.
Told- og skattevæsenet kan endvidere i sådanne tilfælde pålægge en  

 virksomhed en kortere betalingsfrist end de i § 17 nævnte og kræve, at der  

 stilles fuld sikkerhed for afgiftsskylden.2) Stk. 2.  Betales afgift ikke rettidigt, skal der betales  

 1,3 pct. i månedelig rente for hver påbegyndt måned fra forfaldsdagen af  

 regne.
Er der ydet henstand efter § 17, stk. 2, forfalder afgiften til  

 betaling ved udløbet af henstandsperioden.2) Stk. 3.  Told- og skattevæsenet kan inddrage  

 registreringen af virksomheden, indtil de forfaldne afgifter er betalt.  

 Registreringen kan endvidere inddrages, hvis virksomheden undlader at stille  

 fuld sikkerhed for afgiftsskylden, når told~ og skattevæsenet har fremsat  

 krav herom.2) Stk. 4.  Skatteministeren kan fastsætte bestemmelser om  

 gebyr for erindringsskrivelser vedrørende betaling af afgift m.v.
 Afregning af afgift fra ikke-registrerede virksomheder m.m.
 § 19.  I tilfælde, hvor det ikke efter § 15 påhviler  

 en registreret virksomhed at svare afgift af et køretøj, skal afgiften være  

 betalt til told- og skattevæsenet, forinden køretøjet anmeldes til  

 registrering eller anmeldelse af ejerskifte for køretøjet finder sted, jfr.  

 dog § 3, stk. 1.
 Stk. 2.  For betaling af afgift hæfter den, i hvis navn  

 køretøjet registreres.
 Stk. 3.  Såfremt et køretøj i strid med færdselslovens  

 bestemmelser ikke er registreret, påhviler afgiften den, der er pligtig at  

 lade det registrere.
 Stk. 4.  Skatteministeren kan fastsætte bestemmelser om  

 gebyr for erindringsskrivelser vedrørende betaling af afgift m.v.
 Regnskabsbestemmelser m.v.
 § 20.  Registrerede virksomheder skal efter regler  

 fastsat af told~ og skattevæsenet føre regnskab over indkøb og salg af  

 køretøjer, der er afgiftspligtige efter § 1.
§ 21.  Der skal udfærdiges skriftlig kontrakt ved  

 ethvert salg af nye køretøjer, der skal afgiftsberigtiges efter §§ 4-7.  

 Kontrakten skal omhandle køretøjet i den skikkelse, hvori det skal leveres  

 til køberen, og indeholde nærmere oplysninger til identifikation af  

 køretøjet, navn og adresse for sælger og køber, køretøjets fulde pris og  

 prisen uden afgift efter denne lov.
Kontrakten eller en genpart heraf skal  

 bero hos sælgeren i mindst 5 år og skal på begæring af told- og skattevæsenet  

 stilles til rådighed for kontrollen.
Tilsvarende skriftlig kontrakt skal  

 oprettes vedrørende køretøjer, der sælges efter at være ombygget eller  

 genopbygget på en måde, som medfører afgiftspligt efter denne lov.
 Stk. 2.  Der må ikke oprettes andre kontrakter end den i  

 stk. 1 nævnte vedrørende salg af de pågældende køretøjer, og der må ikke  

 vedrørende køretøjernes omsætning træffes aftaler, der ikke fremgår af denne  

 kontrakt.
Kontrolbestemmelser § 22.  Ved anmeldelse af et køretøj til registrering  

 samt ved anmeldelse af ejerskifte for et køretøj skal der for  

 registreringsmyndigheden fremlægges bevis for, at der af hensyn til afgiften  

 efter denne lov intet er til hinder for køretøjets registrering.
Stk. 2.  Nye køretøjer, der anmeldes eller foranlediges  

 anmeldt til registrering af virksomheder, som er registreret efter § 14, kan  

 dog registreres mod, at virksomheden for registreringsmyndigheden fremlægger  

 erklæring om, at køretøjet skal afgiftsberigtiges efter denne lovs § 4, § 5,  

 stk. 1-3 eller § 5 a, og på nærmere foreskreven måde godtgør, at virksomheden  

 er registreret.2) Stk. 3.  Skatteministeren kan efter forhandling med  

 justitsministeren tillade, at registrering af bestemte grupper af køretøjer,  

 der fritages for afgift efter denne lovs § 2, kan ske uden fremlæggelse af  

 det i stk. 1 omhandlede bevis.
 Stk. 4.  Told- og skattevæsenet fastsætter de nærmere  

 regler for afgiftsekspeditionen m.v.
 § 23.  Køretøjer, som er fritaget for afgift i henhold  

 til § 2, stk. 1, nr. 5, 6, 7, 8, 10, og 13, eller som er berigtiget med  

 afgift efter § 5, stk. 1-3, samt el-drevne varebiler skal forsynes med  

 særlige nummerplader.
 Stk. 2.  Skatteministeren kan bestemme, at de af § 2,  

 stk. 1, nr. 7, samt af § 6, stk. 1, omfattede køretøjer skal være mærket på  

 en nærmere angivet måde, således at de tydeligt fremtræder som køretøjer, der  

 er fritaget for afgift eller berigtiget med nedsat afgift.
 § 24.  Chassisnummeret på et køretøj må ikke ændres  

 eller fjernes uden anmeldelse for told- og skattevæsenet.
§ 25.  Told- og skattevæsenet kan forlange ethvert  

 køretøj fremstillet til eftersyn, for så vidt det skønnes nødvendigt af  

 afgiftsmæssige grunde.
Enhver køber og sælger af køretøjer skal efter  

 anmodning give told- og skattevæsenet de nødvendige oplysninger til brug ved  

 beregningen af afgiften.
 Stk. 2.  Told- og skattevæsenet er berettiget til at  

 foretage eftersyn hos registrerede virksomheder samt hos andre virksomheder,  

 der erhvervsmæssigt afsætter afgiftspligtige køretøjer, og til at efterse  

 køretøjer, forretningsbøger, øvrige regnskabsmateriale samt korrespondance  

 m.v. hos disse virksomheder.
 Stk. 3.  Virksomhedernes indehavere og de i  

 virksomhederne beskæftigede personer skal yde told- og skattevæsenet fornøden  

 vejledning og hjælp ved foretagelsen af de i stk. 1-2 omhandlede eftersyn.
 Stk. 4.  Den, der har overtaget sælgerens rettigheder  

 efter en kontrakt vedrørende salg af et nyt køretøj, skal efter anmodning  

 give told- og skattevæsenet enhver oplysning til brug for kontrollen med  

 beregningen af afgiften af køretøjet.
 Stk. 5.  Told- og skattevæsenet kan hos  

 forsikringsselskaber og automobilværksteder m.m. indhente enhver oplysning,  

 som er nødvendig for kontrollen med de i medfør af § 3, stk. 3, fastsatte  

 regler.
 § 26.  Politiet yder told- og skattevæsenet bistand  

 efter regler, der fastsættes efter forhandling mellem skatteministeren og  

 justitsministeren.
Straffebestemmelser § 27.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 28.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 27 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
Andre bestemmelser § 29.  Skatteministeren nedsætter et nævn bestående af  

 6 medlemmer.
Af medlemmerne skal 1 medlem være dommer og 1 medlem være  

 teknisk kyndig. 3 medlemmer, der skal være branchekyndige, udpeges efter  

 indstilling fra henholdsvis Danmarks Automobilforhandler Forening,  

 Håndværksrådet og Industrirådet.
Nævnets formand udpeges af  

 skatteministeren.2) Stk. 2.  Nævnet har den endelige administrative  

 afgørelse af:
 Stk. 3.  Nævnet skal endvidere på begæring afgive  

 erklæring til skatteministeriet i spørgsmål, som dette forelægger nævnet.
 Stk. 4.  Nævnets forretningsorden samt regler om  

 bekendtgørelse af afgørelser, der træffes af nævnet, fastsættes af  

 skatteministeren.
 § 30.  Er et køretøj, der efter foretagen reparation  

 eller ombygning ikke kan betragtes som identisk med et tidligere  

 afgiftsberigtiget køretøj, jfr. § 29, stk. 2, nr. 1, blevet registreret eller  

 omregistreret til ny ejer, uden at afgiften er berigtiget, kan krav om  

 betaling af det afgiftsbeløb, som skulle have været betalt ved første  

 registrering eller første registrering af ejerskifte efter reparationen eller  

 ombygningen, gøres gældende mod den, der har foretaget reparationen eller  

 ombygningen.
 Stk. 2.  Er et køretøj, der er indført som brugt, blevet  

 registreret, uden at afgiften er berigtiget, kan krav om betaling af  

 afgiftsbeløbet gøres gældende mod den, som med henblik på køretøjets  

 registrering har afsat køretøjet til den, i hvis navn det første gang er  

 registreret.
 Stk. 3.  Skatteministeren kan fastsætte bestemmelser om  

 gebyr for erindringsskrivelser vedrørende betaling af afgift m.v.
 § 31.  Skatteministeren kan fastsætte bestemmelser om  

 adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 29.
 Stk. 3.  Ministeren kan på eget initiativ tage en  

 afgørelse, der er truffet af told- og skattevæsenet, op til nærmere  

 undersøgelse og afgørelse.
§ 31 a.  Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften. (* 1) Ikrafttrædelses- og overgangsbestemmelser § 32.  Loven træder i kraft den 1. november 1971.  

 Lovens § 33, stk. 3, og § 34 træder dog i kraft den 1. juni 1971.
Stk. 2.  (Overgangsbestemmelse, udeladt) § 33.  Der skal ikke svares afgift efter denne lov af  

 køretøjer, som ved lovens ikrafttræden er afgiftsberigtiget efter  

 bestemmelserne i tidligere lovgivning.
 Stk. 2.  Har et køretøj været fritaget for afgift eller  

 været berigtiget med nedsat afgift efter bestemmelserne i tidligere  

 lovgivning, og er betingelserne for afgiftsfritagelsen eller  

 afgiftsnedsættelsen ikke længere opfyldt, skal der svares afgift efter denne  

 lov.
Stk. 3.  Motorkøretøjer, som er berigtiget med halv  

 afgift efter § 5, stk. 2, i lovbekendtgørelse nr. 151 af 30. april 1966 eller  

 § 2, stk. 4-5, i lov nr. 197 af 23. maj 1969, kan uden yderligere  

 afgiftsberigtigelse indrettes som personmotorkøretøjer.
Køretøjerne kan  

 fortsat anvende gul/sorte nummerplader.
§ 34.  (Ophævet) § 35.  Loven gælder ikke for Færøerne og Grønland.
Skatteministeriet, den 12. februar 1990 Anders Fogh Rasmussen / O.
Bådum (* 1) Lov nr. 825 af 19. december 1989 (indsættelse af § 31 a) trådte i  

 kraft den 1. januar 1990.
 (* 2) Lov nr. 61 af 7. februar 1990 (ændring af § 3, stk. 4 og 6, § 7,  

 stk. 1 og 2, § 8, stk. 2, § 9, stk. 2, § 14, stk. 2 og 3, § 15, stk. 1, § 16,  

 stk. 2, § 18, § 22, stk. 2 og § 29, stk. 1 og 2, og indsættelse af § 5 a og §  

 27, stk. 1, nr. 5.
