1. Love, bekendtgørelser, cirkulærer 2. Anvisninger 3. Statsskattedirektoratets cirkulærer 4. Særlige afgørelser 1. Love, bekendtgørelser, cirkulærer 1.1. Ligningsloven 1.1.1. Den skattemæssige behandling af arbejdstageres bidrag til  

 arbejdsmarkedsuddannelsesfonden Ved lov nr. 623 af 21. december 1983 er der indsat en ny § 7H, hvorefter  

 arbejdstagernes bidrag til arbejdsmarkedsuddannelsesfond (AUD-bidrag) ikke  

 skal medregnes ved opgørelsen af arbejdstagerens skattepligtige indkomst.  

 Dette betyder, at AUD-bidrag ikke indgår i trækgrundlaget for kildeskatten, i  

 lighed med ATP-bidrag.
AUD-bidrag og ATP-bidrag beregnes og opkræves stort  

 set efter de samme regler.
Der vil således hos arbejdsgiveren være mulighed  

 for at foretage en løbende samtidig beregning af de to bidrag.
 1.1.2. Den skattemæssige behandling ved udbetaling af  

 normaliseringsforhøjelser m.v.
Ved lov nr. 179 af 9. maj 1984 er ligningslovens § 14G ændret, idet  

 boligreguleringslovens § 55a er indføjet i § 14G-ordningen.
Herefter  

 behandles udgifter afholdt af frigivne beløb efter boligreguleringslovens §  

 55a skattemæssigt på samme måde som udgifter, der afholdes af midlerne fra  

 kontiene efter boligreguleringslovens § 18a og b.
Denne ændring har virkning  

 fra 10. maj 1984.
Bestemmelsen er endvidere ændret, således at udbetalinger fra konti efter  

 boligreguleringslovens § 22e og lejelovens § 63f nu er medtaget i stk. 5, 2.  

 pkt.
Beløb, der udbetales fra en af de bundne konti, og som ikke anvendes til  

 ejendommens vedligeholdelse og forbedring, beskattes. Ændringen ar virkning  

 for beløb, hvor betingelserne for udbetaling er opfyldt den 1. juli 1984  

 eller senere.
 Ligningslovens § 7D er ophævet ved samme lovændring.
1.1.3. Fradragstidspunktet for renteudgifter m.v. og tidspunktet for  

 beskatning af visse renteindtægter Ved lov nr. 203 af 16. maj 1984 er der gennemført visse begrænsninger i  

 hovedreglerne om, at renter skal udgiftsføres/indtægtsføres på det aftalte  

 forfaldstidspunkt.
Forudbetalte renter Ligningslovens § 5, stk. 2, fastslår, at forudbetalte renter, som vedrører  

 en længere periode end 6 måneder, og som forfalder mere end 6 måneder før  

 udløbet af perioden, skal fordeles over den periode, renten vedrører.
Den  

 ikke fradragsberettigede del af renteudgiften skal medregnes som et aktiv ved  

 formueopgørelsen.
 Bestemmelsen har virkning for låneaftaler, der indgås, forlænges eller  

 ændres efter 14. marts 1984.
Stiftelsesprovision Ligningslovens § 5, stk. 3, fastsætter, at stiftelsesprovision m.v. kun  

 kan fratrækkes i stiftelsesåret.
Overskydende beløb skal fordeles over den  

 resterende låneperiode.
 Bestemmelsen har virkning for låneaftaler, der stiftes, forlænges eller  

 ændres efter 14. marts 1984.
Periodisering Tvungen periodisering Ligningslovens § 5, stk. 4, pålægger en række selskabstyper at periodisere  

 renteudgifter og -indtægter.
 Tilsvarende gælder personer, der er hovedaktionærer eller  

 hovedanpartshavere i disse selskaber, og som har en mellemregning med disse.
 Bestemmelsen har virkning fra indkomståret 1985.
Frivillig periodisering Ligningslovens § 5, stk. 5, opretholder den ordning, hvorefter  

 ligningsrådet, jf.
SD-cirkulære 1981-23, kan give visse skatteydere  

 tilladelse til at overgå til periodiseringsprincippet.
På nuværende tidspunkt  

 er der ikke foretaget udvidelse af den kreds af skattepligtige, der er  

 berettiget til at overgå til periodiseringsprincippet.
Ikke-betalte renter Debitor Hovedreglen er fortsat, at renteudgifter kan fratrækkes på det aftalte  

 forfaldstidspunkt, uanset manglende betaling fra debitor.
 Efter bestemmelsen i ligningslovens § 5, stk. 7, kan renteudgifter dog  

 først fratrækkes i det indkomstår, hvor betaling sker, såfremt renteudgifter  

 vedrørende tidligere indkomstår endnu ikke er betalt ved indkomstårets  

 udgang.
 Indskrænkning i fradragsretten gælder kun for det eller de lån, hvorpå der  

 er restancer.
 Reglen gælder dog ikke, såfremt den skattepligtige godtgør, at han ved  

 indkomstårets udgang rent faktisk var i stand til at betale forfalden gæld  

 eller stille betryggende sikkerhed i sine aktiver.
 Bestemmelsen trådte i kraft 15. marts 1984.
Kreditor Personer, der er fuldt skattepligtige efter kildeskattelovens § 1, kan ved  

 opgørelsen af den skattepligtige indkomst nedskrive de i et indkomstår  

 forfaldne, ikke betalte renteindtægter til 0, selv om renteindtægten ikke kan  

 anses for uerholdelig.
Det er dog en betingelse, at det pågældende  

 rentetilgodehavende ikke er betalt inden for fristen for rettidig indgivelse  

 af selvangivelse for det pågældende indkomstår, og at den manglende betaling  

 er udtryk for skyldnerens misligholdelse.
 Når et tilgodehavende, der er nedskrevet, bliver betalt, medregnes  

 betalingen ved opgørelsen af den skattepligtige indkomst for det indkomstår,  

 hvori den finder sted.
Emigration Renteudgifter Efter ligningslovens § 5, stk. 6, skal forudbetalte renteudgifter  

 fradrages efter periodiseringsprincippet, hvis skatteyderen emigrerer inden  

 udløbet af den periode, renten vedrører.
Renteindtægter Tilsvarende sker der i henhold til § 5B en beskatning af uforfaldne  

 renteindtægter i forbindelse med fraflytning.
1.1.4. Den skattemæssige behandling af visse tilskud til fiskere Efter lov nr. 229 af 23. maj 1984 skal visse tilskud, der ydes til  

 fiskeriet m.v., ved indkomstopgørelsen kunne tages til indtægt over en  

 10-årig periode efter reglerne i ligningslovens § 27B.
Dette gælder en række  

 tilskud, der ydes efter lov nr. 154 af 11. april 1984 om midlertidige  

 statstilskud til visse strukturforbedringer m.v. inden for fiskeriet.  

 Endvidere gælder det for tilskud, der ydes efter Det europæiske økonomiske  

 Fællesskabs forordning nr. 31/1983 om gennemførelse af en midlertidig fælles  

 foranstaltning til omlægning af kystfiskeriet og akvakulturen.
Endelig gælder  

 det for tilskud, der ydes efter forordning nr. 2908/83 om en fælles  

 foranstaltning til omstrukturering, modernisering og udvikling af fiskeriet  

 og akvakulturen.
 Ophører tilskudsmodtagerens fulde skattepligt af anden grund end ved død,  

 skal de tilskudsbeløb, der er omfattet af ligningslovens § 27B, medregnes ved  

 opgørelsen af den skattepligtige indkomst for det indkomstår, hvori  

 indkomstskattepligten ophører.
1.1.5. Aktiesalg til holdingselskaber Ved lov vedtaget af folketinget den 13. december 1984 er ligningslovens §  

 16B ved nye bestemmelser i stk. 2-5 udvidet til at omfatte aktiesalg til  

 holdingselskaber, medmindre der foreligger et reelt generationsskifte.
 Ifølge stk. 2-5 skal afståelsessummen således under nærmere angivne  

 forudsætninger ikke behandles skattemæssigt efter  

 aktieavancebeskatningsloven, men hele afståelsessummen skal medregnes til den  

 skattepligtige almindelige indkomst.
Aktiekøber Det er en forudsætning for at medregne afståelsessummen for aktier i den  

 skattepligtige almindelige indkomst, at aktierne afstås til et selskab,  

 forening eller fond, der er eller i det pågældende indkomstår bliver  

 indehaver af mindst 25% (holdingselskabet) af aktiekapitalen i det selskab,  

 der har udstedt aktierne (datterselskabet).
 For selskaber medregnes afståelsessummen dog herudover i visse tilfælde  

 til den skattepligtige almindelige indkomst, hvis aktierne afståes til en  

 person eller dennes ægtefælle, som er eller i det pågældende indkomstår  

 bliver indehaver af mindst 25% af aktiekapitalen i det selskab, der har  

 udstedt aktierne.
Aktiesælger For personer medregnes afståelsessummen kun til den skattepligtige  

 almindelige indkomst, hvis vedkommende person eller dennes ægtefælle beholder  

 eller erhverver aktier i datterselskabet eller i holdingselskabet eller på  

 tidspunktet for overdragelsen kan udøve en væsentlig indflydelse i et af de  

 nævnte selskaber på grundlag af aktiebesiddelse m.v., aftale, vedtægt,  

 fondsfundats eller lignende.
For selskaber medregnes afståelsessummen kun til den skattepligtige  

 almindelig indkomst, hvis en person eller dennes ægtefælle ved afståelsen  

 havde en væsentlig indflydelse i det selskab, der afstår aktierne, og på  

 samme tidspunkt havde en væsentlig indflydelse i holdingselskabet.
Afstås  

 aktierne til en person, medregnes afståelsessummen kun til selskabets  

 skattepligtige almindelige indkomst, hvis personen eller dennes ægtefælle ved  

 afståelsen havde en væsentlig indflydelse i det selskab, der afstår aktierne.
 For selskaber, som skal medregne afståelsessummen i den skattepligtige  

 almindelige indkomst, finder selskabsskattelovens § 13, stk. 1, nr. 2, og  

 stk. 3, ikke anvendelse i de seneste 3 indkomstår forud for afståelsen.
Aktieafståelser for tidligere indkomstår Har en aktionær - som skal medregne afståelsessummen til den  

 skattepligtige almindelige indkomst efter foranstående regler - inden for de  

 5 senest forudgående indkomstår afstået aktier i datterselskabet til  

 holdingselskabet, medregnes afståelsessummen for disse aktier ligeledes i den  

 skattepligtige almindelig indkomst for de pågældende indkomstår, uanset at  

 holdingselskabet først ved salget i det senere indkomstår er blevet ejer af  

 mindst 25% af aktiekapitalen i datterselskabet.
Tilsvarende gælder, hvor et  

 selskab skal medregne afståelsessummen til den skattepligtige almindelige  

 indkomst ved afståelse til personer.
En eventuel beskatning efter reglerne i  

 aktieavancebeskatningsloven ophæves.
Afståelsessummen vederlægges med aktier i holdingselskabet Den del af afståelsesummen, der vederlægges med aktier i holdingselskabet,  

 beskattes ikke som almindelig indkomst, men behandles skattemæssigt efter  

 reglerne i aktieavancebeskatningsloven.
Dispensation Ministeren for skatter og afgifter eller den, han bemyndiger dertil, kan  

 tillade, at afståelsessummer fritages for beskatning som almindelig indkomst.  

 Fortjeneste eller tab ved afståelsen behandles i så fald efter reglerne i  

 aktieavancebeskatningsloven.
 Ikrafttræden:
 De nye regler har virkning for aktieafståelser i hele det indkomstår, der  

 ikke er afsluttet den 4. december 1984, og i alle senere indkomstår.
1.2. Udskrivningsloven 1.2.1. Udskrivningsprocenten for 1984 m.m.
 Lov nr. 500 af 28. oktober 1983 om udskrivningsprocenten, skalatrin,  

 personfradrag, skatteloft samt beløbsgrænsen for formuebeskatning for 1984.
 Loven fastsætter udskrivningsprocenten for indkomstskatten til staten til  

 90 for 1984 svarende til udskrivningsprocenten for 1983.
Indkomstbeløbet for 1. trin i statsskatteskalaen fastsættes til 108.200  

 kr. og 2. trin fastsættes til 70.800 kr., således at 3. trin begynder ved  

 179.000 kr.
Personfradrag efter kildeskattelovens § 37, stk. 1, nr. 2, ved  

 beregning af indkomstskatter til staten, folkepensionsbidrag og bidrag til  

 dagpengefonden fastsættes til 22.200 kr.
Ved beregningen af indkomstskat til  

 kommune og amtskommune fastsættes personfradraget til 19.900 kr.
 Skatteloftet i udskrivningsloven § 3, stk. 5, fastæsttes til 73%.
 Beløbsgrænsen for formuebeskatning fastsættes til 1.204.900 kr.
1.3. Sømandsskatteloven 1.3.1. Partreders dispensationsansøgninger, skibsmål og ændringer som  

 følge af loven om skattemæssig ligestiling af ægtefæller Ved lov nr. 108 af 28. marts 1984 er sømandsskattelovens § 29, stk. 4,  

 ændret således, at partrederes ansøgninger om dispensation til at være  

 omfattet af sømandsskatteordningen ikke mere skal forelægges  

 sømandsskattenævnet.
Efter samme betingelser som hidtil kan dispensation  

 herefter meddeles administrativt.
 Som følge af den ændrede lovgivning om skibsmåling er ved loven ændret det  

 i sømandsskatteloven anvendte skibsmål bruttoregisterton.
 Endvidere er der ved loven foretaget en række ændringer af  

 sømandsskatteloven som følge af lovgivningen om skattemæssig ligestilling af  

 ægtefæller.
1.4. Etableringskontoloven 1.4.1. Ændring af administrationen Ved lov nr. 208 af 16. maj 1984 er etableringskontoloven ændret på  

 følgende punkter:
1) Amtsskatteispektoraternes forudgående godkendelse af frigivelser af  

 etableringskonti afskaffes.
De skattepligtige skal herefter selv tage  

 stilling til, om de opfylder betingelserne for at hæve beløb på de nævnte  

 konti.
Pengeinstitutterne skal indberette oplysninger om indskud og hævninger  

 til statsskattedirektoratet, der udskriver oplysningerne maskinelt og  

 videresender disse til de kommunale ligningsmyndigheder. Ændringen har  

 virkning fra den 1. oktober 1984.
2) Reglerne for situationer, hvor indskud enten ikke anvendes, eller  

 anvendes i strid med lovens formål, er ændret.
Hovedreglen er en  

 efterbeskatning i indskudsåret med et 5% årligt tillæg.
Tillægget beregnes  

 fra udløbet af det indkomstår, hvori indskuddet er fradraget.
 - Er etablering ikke foretaget inden fristens udløb, jf. § 8, beregnes  

 tillægget indtil udløbet af det indkomstår, hvori fristen udløber, jf. § 9,  

 stk. 1.
 - Er der givet tilladelse til, at indskud hæves, selv om etablering ikke  

 er sket, jf. § 9, stk. 2, beregnes tillægges indtil udløbet af det  

 indkomstår, hvori ansøgningen er indgivet.
 - I tilfælde af kontohaverens død eller konkurs beregnes tillægget indtil  

 udløbet af døds- eller konursåret, efter § 11, stk. 1.
- Er der hævet midler på en konto, uden at der som tilsigtet kan forlods  

 afskrives, beregnes tillægget indtil udløbet af det indkomstår, hvori  

 midlerne er hævet, efter § 11A, stk. 1. Den skattepligtige kan dog undgå  

 efterbeskatningen ved at overføre det hævede beløb til forlods afskrivning på  

 andre aktiver, efter § 11A, stk. 2-3. Forlods afskrivning skal i givet fald  

 foretages senest i det indkomstår, der følger efter hæveåret.
Undlader den  

 skattepligtige helt eller delvist dette, skal det ikke anvendte beløb  

 efterbeskattes med et tillæg, der beregnes indtil udløbet af det indkomstår,  

 hvor forlods afskrivning senest kunne foretages.
Hvis den skattepligtige har  

 hævet et beløb, uden at forlods afskrive som tilsigtet, og derefter har valgt  

 at overføre beløbet til forlods afskrivning på andre aktiver, skal forlods  

 afskrivning ske ved enhver berettiget anskaffelse, indtil hele det hævede  

 beløb er anvendt.
 Ændringerne i efterbeskatningsreglerne har virkning fra 1. oktober 1984.  

 For skattepligtige, der skal efterbeskattes efter § 9, stk. 2, har  

 ændringerne virkning, når ansøgning indgives den 1. oktober 1984 eller  

 senere.
3) Arbejdskravet i § 5 præciseres og korrigeres.
Arbejdskravet skal kun  

 være opfyldt i forlods afskrivningsåret og i det følgende år.
Endvidere  

 bortfalder arbejdskravet ved uarbejdsdygtighed som følge af alvorlig sygdom  

 eller invaliditet eller ved død og konkurs samt ved virksomhedsophør.  

 Ændringen ar virkning fra 17. maj 1983.
 4) For indskud, der er foretaget inden den 17. maj 1983, er der indført  

 adgang til dispensation fra arbejdskravet og fra 100.000 kr.'s-grænsen efter  

 etableringskontolovens § 5, stk. 2. Skattepligtige, der i 1983 skal  

 efterbeskattes efter § 9, stk. 1, har også mulighed for at få dispensation.  

 Det samme gælder skattepligtige, der efter 17. maj 1983 har anmodet om  

 frigivelse og efterbeskatning efter § 9, stk. 2. Det er dog i disse tilfælde  

 en betingelse, at ansøgningen indgives inden 1. oktober 1984.
 Ændringerne har virkning fra 17. maj 1983.
5) Indskudsåret efter § 1, stk. 2, er ændret.
Der kan herefter for et  

 givet indkomstår foretages fradrag for indskud, der er foretaget i tiden fra  

 den 16. februar i indkomståret til og med den nærmest efterfølgende 15.  

 februar. Ændringen træder i kraft 1. oktober 1984, således at indskud for  

 indkomståret 1984 kan foretages til og med den 15. februar 1985.
 6) Mindstegrænsen for det årlige indskud, efter § 3, stk. 1, hæves til  

 5.000 kr. Ændringen har virkning fra og med indkomståret 1985.
 7) Der er indført en regel om, at indskud på en konto kan undlades, når  

 den skattepligtige inden udløbet af indskudsåret (jf. ovenfor punkt 5)  

 opfylder betingelserne for etablering efter § 5. Ændringen har virkning fra  

 1. oktober 1984.
 8) Fristen efter § 8 er ændret, således at etablering skal være sket inden  

 10 år efter udløbet af det indkomstår, hvori indskuddet er fradraget.  

 Ændringen ar virkning fra 1. oktober 1984.
9) Der indføres i §§ 11B - 11C strafferegler for situationer, hvor  

 skattepligtige forsætligt eller groft uagtsomt afgiver urigtige eller  

 vildledende oplysninger i forbindelse med hævning af indskud.
Reglerne har  

 virkning fra 1. oktober 1984.
 10) Ved bekendtgørelse nr. 524 af 11. oktober 1984 er  

 ligningskommissionerne, for København og Frederiksberg kommuners vedkommende,  

 dog de pågældende skattedirektorater, bemyndiget til som 1. instans at træffe  

 afgørelser i medfør af etableringskontolovens § 5, stk. 6, § 8, stk. 2, § 9,  

 stk. 2 og § 11, stk. 2 og 3.
 Amtsskatteinspektoraterne, for København og Frederiksberg kommuners  

 vedkommende, dog de pågældende skattedirektorater, er som 1. instans  

 bemyndiget til at træffe afgørelser i medfør af etableringskontolovens § 5,  

 stk. 2, sidste pkt. og stk. 4.
 Der henvises til bekendtgørelse nr. 319 af 13. juni 1984 og  

 skattedepartementets cirkulære af 30. oktober 1984.
1.5. Investeringsfondsloven 1.5.1. Ændring af administrationen Ved lov nr. 209 af 16. maj 1984 er lov om investeringsfonds ændret på  

 følgende punkter:
1) Amtsskatteinspektoraternes forudgående godkendelse af frigivelse af  

 investeringsfondskonti er afskaffet.
De skattepligtige skal herefter selv  

 tage stilling til, om de opfylder betingelserne for at hæve beløb på de  

 nævnte konti.
Pengeinstitutterne skal indberette oplysninger om indskud og  

 hævninger til statsskattedirektoratet, der skal udskrive oplysningerne  

 maskinelt og videresende dem til de kommunale ligningsmyndigheder. Ændringen  

 har virkning fra den 1. oktober 1984.
2) Reglerne for situationer, hvor henlagte midler enten ikke anvendes  

 eller anvendes i strid med lovens formål, er ændret.
Hovedreglen er en  

 efterbeskatning i henlæggelsesåret med et 5% årligt tillæg.
Tillægget  

 beregnes fra udløbet af henlæggelsesåret.
 - Er en henlæggelse ikke, eller ikke fuldt ud, anvendt inden fristens  

 udløb, jf. § 6, stk. 2, beregnes tillægget indtil udløbet af det indkomstår,  

 hvori fristen udløber, jf. § 9, stk. 1.
 - Er der givet tilladelse til, at en henlæggelse ikke anvendes, jf. § 9,  

 stk. 2, beregnes tillægget indtil udløbet af det indkomstår, hvori ansøgning  

 er indgivet.
 - I tilfælde af den skattepligtiges død eller konkurs, eller hvis  

 erhvervsvirksomheden ophører eller afhændes, eller et selskab eller en  

 forening m.v. likvideres uden konkursbehandling, beregnes tillægget indtil  

 udløbet af døds-, konkurs-, ophørs-, afhændelses- eller likvidationsåret  

 efter § 10, stk. 1.
- Er der hævet midler på en konto, uden at der som tilsigtet kan forlods  

 afskrives, beregnes tillægget indtil udløbet af det indkomstår, hvori  

 midlerne er hævet, efter § 10A, stk. 1. Den skattepligtige kan dog undgå  

 efterbeskatning ved at overføre de hævede beløb til forlods afskrivning på  

 andre aktiver, efter § 10A, stk. 2-3. Forlods afskrivning skal i givet fald  

 foretages senest i det indkomstår, der følger efter hæveåret.
Undlader den  

 skattepligtige dette, skal der efterbeskattes med et tillæg, der beregnes  

 indtil det indkomstår, hvori forlods afskrivning senest kunne foretages.
Hvis  

 den skattepligtige har hævet et beløb, uden at forlods afskrive som tilsigtet  

 og derefter valgt at overføre beløbet til forlods afskrivning på andre  

 aktiver, skal forlods afskrivning ske ved enhver berettiget anskaffelse,  

 indtil hele det hævede beløb er anvendt.
 Ændringerne i efterbeskatningsreglerne har virkning fra 1. oktober 1984.  

 For skattepligtige, der skal efterbeskattes efter § 9, stk. 2, har  

 ændringerne virkning, når ansøging indgives den 1. oktober 1984 eller senere.
3) Arbejdskravet i § 3A præciseres og korrigeres.
Arbejdskravet skal kun  

 være opfyldt i forlods afskrivningsåret og i det følgende år.
Endvidere  

 bortfalder arbejdskravet ved uarbejdsdygtighed, som følge af alvorlig sygdom  

 eller invaliditet eller ved død og konkurs samt ved virksomhedsophør.  

 Ændringen ar virkning fra 17. maj 1984.
 4) Arbejdskravet udvidet til også at omfatte enkeltmandsvirksomheder.  

 Efter de hidtidige regler gjaldt arbejdskravet i investeringsfondsloven kun  

 interessenter.
 Ændringen har virkning fra den 1. juli 1984. Den har dog ikke virkning for  

 aktiver, hvor skriftlig aftale om erhvervelse er indgået før den 1. juli  

 1984, såfremt forlods afskrivning på aktiverne foretages senest ved udgangen  

 af indkomståret 1985.
 5) For henlæggelser, der er foretaget inden den 17. maj 1983, er der  

 indført adgang til dispensation fra arbejdskravet efter § 3A, stk. 4.
Skattepligtige, der i 1983 skal efterbeskattes efter § 9, stk. 1, har også  

 ulighed for at få dispensation.
Det samme gælder skattepligtige, der efter  

 17. maj 1983 har anmodet om frigivelse og efterbeskatning efter § 9, stk. 2.  

 Det er dog i disse tilfælde en betingelse, at ansøgningen indgives inden 1.  

 oktober 1984.
 Ændringerne har virkning fra 17. maj 1983.
 6) Mindstegrænsen for den årlige henlæggelse efter § 4, stk. 1, hæves til  

 5.000 kr. Ændringen ar virkning fra og med indkomståret 1985.
 7) Der indføres en regel om, at indskud på en konto kan undlades, når den  

 skattepligtige inden udløbet af fristen for indskud opfylder betingelserne  

 for forlods afskrivning efter § 8. Ændringen har virkning fra 1. oktober  

 1984.
8) Der indføres i § 11 og § 11A strafferegler for situationer, hvor  

 skattepligtige forsætligt eller groft uagtsomt afgiver urigtige eller  

 vildledende oplysninger i forbindelse med hævning af indskud.
Reglerne har  

 virkning fra 1. oktober 1984.
 9) Ved bekendtgørelse nr. 524 af 11. oktober 1984 er  

 ligningskommissionerne, for københavn og Frederiksberg kommuner, dog de  

 pågældende skattedirektorater, bemyndiget til som 1. instans at træffe  

 afgørelser i medfør af investeringsfondslovens § 5, stk. 1, § 6, stk. 2, § 9,  

 stk. 2 og § 10, stk. 2 og 3.
 Amtsskatteinspektoraterne, for København og Frederiksberg kommuner, dog de  

 pågældende skattedirektorater, er bemyndiget til at træffe afgørelse som 1.  

 instans i medfør af investeingsfondslovens § 3A, stk. 2, og stk. 4.
 Der henvises til bekendtgørelse nr. 320 af 13. juni 1984 og  

 skattedepartementets cirkulære af 29. oktober 1984.
1.6. Afskrivningsloven 1.6.1. Skibe, forskudsafskrivning og leasing Ved lov vedtaget af folketinget den 13. december 1984 er afskrivningsloven  

 ændret på følgende punkter:
Skibe For personer er adgangen til afskrivning på skibe med mere end 10 ejere og  

 på lystbåde begrænset.
Forskudsafskrivning er for disse skibes vedkommende begrænset til 55% af  

 den aftalte byggesum.
Når skibet er leveret, kan der kun afskrives på 55% af  

 anskaffelsessummen.
Afskrivning skal foretages særskilt for hvert enkelt skib, og fortjeneste  

 eller tab ved afhændelsen opgøres som det uafskrevne beløb med fradrag af  

 salgssummen.
Fortjenesten eller tabet medregnes i den almindelige indkomst  

 for afhændelsesåret.
 Ved formueopgørelsen ansættes skibe, der er omfattet af bestemmelse til  

 den pristalsregulrede, uafskrevne del af den afskrivningsberettigede del af  

 anskaffelsessummen med tillæg af den ikke afskrivningsberettigede del af  

 denne.
 Loven har virkning for skibe, hvor skriftlig aftale om erhvervelsen ikke  

 er indgået før den 7. december 1984. Er skriftlig aftale om bygning af et  

 skib indgået inden denne dato, og færdigbygges skibet først efter dette  

 tidspunkt, har loven dog ikke virkning for personer, der køber skibet af  

 bygherren.
Forskudsafskrivning på maskiner og bygninger Adgangen til forskudsafskrivning på visse anskaffelser af maskinerm.v. og  

 bygninger er begrænset for personer, når retten til skattemæsig afskrivning  

 på aktiverne tilkommer flere skattepligtige deltagere i interessentskab,  

 kommanditselskab eller lignende.
Forskudsafskrivning kan kun ske, såfremt den  

 enkelte persons andel i den aftalte eller beregnede anskaffelsessum er over  

 700.000 kr.
 Bestemmelsen har virkning for aktiver, hvor skriftlig aftale om  

 erhvervelsen ikke er indgået før den 13. december 1984. Deltagerne i et  

 interessentskab, kommanditselskab eller lignende, der har planlagt at  

 fremstille aktiver i egen virksomhed, er ikke omfattet hvis de godtgør, at de  

 har planlagt denne fremstilling før den 13. december 1984.
Leasing Reglerne om begrænsning af adgangen til afskrivning på visse aktiver, der  

 udlejes, er udvidet, således at aktiver, der indgår i en fælles  

 udlejningsvirksomhed, er omfattet af reglerne i afskrivningslovens afsnit VA,  

 selv om aktivet kun har en eller to ejere.
Bestemmelsen ar virkning for  

 aktiver, hvor skriftlig aftale om erhvervelsen ikke er indgået før 13.  

 december 1984.
 1.7. Lov om særlig indkomstskat m.v.
1.7.1. Begrænsning af 6.000 kr.'s fradragets anvendelighed Ved lov nr. 596 af 15. december 1983 om ændring af lov om særlig  

 indkomstskat m.v. er adgangen til at foretage det særlige fradrag på 6.000  

 kr. ved opgørelsen af særlig indkomst indskrænket til at omfatte de i lovens  

 § 2, nr. 9-10 og 14-16, omhandlede former for særlig indkomst  

 (fratrædelsesgodtgørelse, jubilæumsgratiale, vederlag for påtagelse af en  

 konkurrenceklausul, vederlag for afløsning af pensionstilsagn, der ikke har  

 være omfattet af lov om tilsyn med pensionskasser samt visse gave- og  

 legatbeløb). Ændringen træder i kraft for skattepligtig særlig indkomst, der  

 indtjenes fra og med 1. januar 1984.
1.8. Aktieavancebeskatningsloven 1.8.1. Beskatning ved afståelse af aktier m.v.
 Ved skattedepartementets cirkulære nr. 1 af 2. januar 1984 er reglerne om  

 aktieavancebeskatning sammenfattet og ajourført bl.a. på baggrund af de  

 ændringer af aktieavancebeskatningsreglerne, som blev gennemført ved lov nr.  

 220 af 2. juni 1983. Cirkulæret finder anvendelse på aktieafståelser, der  

 foretages efter 1. januar 1984, idet der dog i cirkulærets pkt. 40 om  

 ikrafttræden er redegjort for nogle overgangsregler, der vedrører  

 aktieafståelser i 1983.
 Cirkulæret træder i stedet for skattedepartementets cirkulære nr. 164 af  

 26. september 1981 og cirkulære nr. 170 af 21. oktober 1982 (9 pct.-fradrag)  

 samt afsnit VIII i cirkulære nr. 138 af 5. august 1982 (skattemæssig  

 ligestilling af ægtefæller).
1.9. Kildeskatteloven 1.9.1. Ægtefællebeskatning, indeholdelse af skat til Grønland m.v.
Ved lov nr. 69 af 28. februar 1984 har ministeren for skatter og afgifter  

 fået bemyndigelse til at fastsætte regler, hvorefter der er mulighed for, at  

 ægtefæller, der er samlevende ved udgangen af det år, for hvilket slutskatten  

 skal beregnes, kan erklære sig indforstået med, at eventuel overskydende  

 skat, som tilkommer den ene ægtefælle, skal anvendes til hel eller delvis  

 dækning af den andens restskat.
Reglerne herom er fastsat i bekendtgørelse  

 nr. 83 af 8. marts 1984.
Der er indført en ny § 15C.
Bestemmelsen gælder for skifte af dødsboer,  

 når dødsfaldet er indtrådt i indkomståret 1984 eller senere.
 § 15C fastslår efter hvilke retningslinier fordelingen af formuegoder og  

 gæld mellem ægtefællerne skal ske i § 14, stk. 3-opgørelsen.
 Reglerne har dog kun betydning, når der ikke foretages  

 mellemperiodeansættelse.
 Herudover indeholder loven mere teknisk prægede ændringer af reglerne om  

 indeholdelse af kildeskat i Danmark af indkomst, der er skattepligtig i  

 Grønland, se bekendtgørelse nr. 354 af 2. juli 1984. Endelig overføres en  

 hjemmel i henhold til en tekstanmærkning vedrørende udlodning af overskud,  

 der er fremkommet ved salg af en fast ejendom som led i skatteinddrivelse,  

 til kildeskatteloven.
 1.9.2. Fremtykket årsopgørelse m.v.
 Ved lov nr. 231 af 23. maj 1984 rykkes tilbagebetaling af overskydende  

 skat og terminerne for opkrævning af restskat på 5.000 kr. eller derover.
 I § 55 er indsat en bestemmelse, hvorefter begæring om tilbagebetaling  

 skal være fremsat inden udgangen af det kalenderår, hvori den foreløbige skat  

 opkræves.
 Overskydende skat vil herefter blive udbetalt fra den 1. maj i det år,  

 hvori ligningen foretages, mens restskat på 5.000 kr. eller derover som  

 hovedregel vil forfalde til betaling den 1. september, 1. oktober og 1.  

 november i samme år.
 I tilknytning hertil er satserne for procentgodtgørelse og -tillæg ændret.  

 Godtgørelse for overskydende skat beregnes herefter med 4%, mens der beregnes  

 et tillæg til restskat på 5.000 kr. eller derover på 7%. Tillægget til  

 restskat på mindre end 5.000 kr. beregnes fortsat med 8%.
 Loven ophæver reglen om, at der til den del af den overskydende skat, der  

 overstiger 100.000 kr., ikke gives procentgodtgørelse.
 Loven indeholder en stramning af reglerne for fremskyndet tilbagebetaling  

 af foreløbig skat, idet det kræves, at begæring herom skal være indgivet  

 inden udgangen af det kalenderår, hvori den foreløbige skat opkræves.
Loven flytter fristen for frivillig indbetaling af foreløbig skat til den  

 1. juli i det år, hvori ligningen foretages.
Om adgangen til at foretage  

 frivillig indbetaling henvises i øvrigt til punkt 1.9.6. Herudover indeholder  

 loven visse mere teknisk prægede ændringer, samt ændringer af redaktionel  

 karakter.
Loven har virkning fra og med indkomståret 1984, dog har fristforlængelsen  

 for frivillig indbetaling af foreløbig skat først virkning for indkomståret  

 1985 og følgende indkomstår.
Fristen for indkomståret 1984 er 1. juni 1985.
1.9.3. Fritagelse for indeholdelse af udbytteskat Ved ministeriet for skatter og afgifters bekendtgørelse nr. 454 af 3.  

 september 1984 er det i henhold til kildeskattelovens § 65, stk. 4, nærmere  

 bestemt, hvilket udbytte der er fritaget for indeholdelse af udbytteskat.
 Fra bekendtgørelsens ikrafttræden den 14. september 1984 ophæves  

 ministeriet for skatter og afgifters bekendtgørelse nr. 387 af 8. august  

 1978.
1.9.4. Personfradrag til gifte og enlige pensionister efter  

 kildeskattelovens § 37 Ved lov nr. 501 af 28. september 1983 om ændring af forskellige skattelove  

 blev § 37, stk. 5 og 7, om forhøjet personfradrag ændret med virkning fra den  

 1. januar 1984.
 1) Ved lov nr. 248 og 249 af 8. juni 1983 blev pensionslovgivningen ændret  

 med virkning fra den 1. januar 1984, således at samtlige regler om sociale  

 pensioner blev samlet i to love: Lov om invalidepension og førtidspension  

 m.v., der omfatter reglerne om pension før det fyldte 67. år, og lov om  

 folkepension, der omfatter reglerne om pension til samtlige personer, der er  

 fyldt 67 år.
 Pension i henhold til invalide- og førtidspensionsloven kan tilkendes  

 18-67 årige, hvis erhvervsevne på grund af helbredsmæssige forhold er nedsat  

 til mindst halvdelen eller hvis erhvervsevne i øvrigt reelt er varigt nedsat.  

 Desuden kan førtidspension tilkendes personer mellem 50 og 67, når der  

 foreligger særlige sociale og helbredsmæssige forhold.
2) Ændringen medførte endvidere ophævelse af enkepension og folkepension  

 til enlige kvinder mellem 62 og 67 år.
Forhøjet personfradrag tillægges  

 herefter følgende personer.
- personer, der er fyldt 67 år, - personer, der i henhold til loven om invalide- og førtidspension  

 oppebærer pension eller invaliditetsydelse med bistands- eller plejetillæg, - enlige kvinder, der er fyldt 62 år senest den 31. december 1984, jf. lov  

 nr. 200 af 17. maj 1984, - ugifte begrænset skattepligtige pensionister får skatten nedsat ved  

 anvendelse af det forhøjede personfradrag for ugifte pensionister.
 Lovændringen medfører endvidere, at begrænset skattepligtige gifte  

 pensionister nu for fremtiden skal have skatten nedsat ved anvendelse af det  

 forhøjede personfradrag for gifte pensionister, når betingelserne for at give  

 personfradrag i øvrigt er opfyldt.
1.9.5. Passivposter - kildskattelovens § 33A, stk. 1 Som følge af ændringerne i aktieavancebeskatningslovens regler om  

 hovedaktionærer, er der med virkning fra 1. januar 1984 indført nye regler om  

 beregning af passivposter ved succession.
 Ved succession kan der beregnes passivposter, såfremt afdøde på  

 dødstidspunktet ejede mindst 25% eller rådede over mere end 50% af  

 stemmeværdien af aktiekapitalen, eller udlægsmodtageren i øvrigt efter  

 udlægget er hovedaktionær.
1.9.6. Frivillig indbetaling af foreløbig skat Ved lov vedtaget af folketinget den 7. december 1984 er bestemmelsen i §  

 59 blevet affattet således,at frivillig indbetaling af foreløbig skat efter  

 den 1. februar i det år, hvori ligningen foretages, ikke kan overstige 25.000  

 kr.
 Endvidere er det bestemt, at der ikke gives procentgodtgørelse til den del  

 af overskydende skattebeløb, der modsvares af frivillig indbetaling af  

 foreløbig skat, uanset hvornår indbetalingen er foretaget.
1.10. Skattestyrelsesloven 1.10.1. Ligningskommissionernes klagebehandling og bemyndigelser til  

 ligningskommissionerne m.v.
Ved lov nr. 107 af 28. marts 1984 er reglerne om klagebehandlingen ved  

 ligningskommissionerne blevet ændret.
Fristen for klagebehandlingen, der  

 hidtil har fulgt ligningsfristen, er blevet ophævet, således at behandlingen  

 kan fortsætte i kommissionerne ud over den 31. marts i det andet kalenderår  

 efter det indkomstår, ansættelsen vedrører.
Samtidig er der dog givet  

 skatteyderne adgang til at indbringe deres klage direkte for vedkommende  

 skatteråd, når der er forløbet 3 måneder efter, at klagen er blevet indbragt  

 for ligningskommissionen, uden at der er blevet truffet afgørelse.
Endvidere er bestemmelsen i skattestyrelseslovens § 15, stk. 2, blevet  

 ændret, således at statsskattedirektoratet ikke længere skal udstede  

 bemyndigelser til ligningskommissionerne, skyldrådene og vurderingsrådene.
I  

 stedet kan ministeren fastsætte regler, hvorefter de pågældende myndigheder  

 på egen hånd kan foretage de ændringer og nye ansættelser, der tidligere  

 krævede bemyndigelse.
Minsteren har i bekendtgørelse nr. 318 af 13. juni 1984  

 fastsat sådanne regler.
Nyordningen er trådt i kraft den 1. juli 1984.
 Endelig er aldersgrænsen for skatterådsmedlemmer blevet nedsat med  

 virkning fra 1. april 1984. Herefter kan personer, der er fyldt 67 år, ikke  

 beskikkes eller genbeskikkes, og personer, der vil fylde 67 i  

 beskikkelsesperioden, kan kun beskikkes for en periode af 3 år.
1.10.2. Inddeling af landet i skattekredse, amtsskattekredse og  

 amtsskatteinspektorater Ved bekendtgørelse nr. 421 af 14. august 1984 er antallet af skattekredse  

 blevet reduceret fra 39 til 32 (Københavns og Frederiksberg skattekredse  

 incl.). Antallet af amtsskattekredse er uændret 14. Der er sket enkelte  

 ændringer i områdefordelingen mellem amtsskatteinspektoraterne, hvis antal i  

 øvrigt uændret er fastsat til 25.
1.11. Pensionsbeskatningsloven 1.11.1. Anbringelse af kapitalpensionsmidler Ved lov nr. 624 af 21. december 1983 er ministeriet for skatter og  

 afgifter bemyndiget til at fastsætte bestemmelser om anbringelse af  

 kapitalpensiomsmidler i værdipapirer m.v.
 De nærmere bestemmelser er fastsat i ministeriet for skatter og afgifters  

 bekendtgørelse nr. 39 af 7. februar 1984.
 Herefter kan 100% af de opsparede midler anbringes i nærmere angivne  

 obligationer, som er optaget til notering på Københavns Fondsbørs eller på et  

 udenlandsk marked omfattet af § 20, stk. 1, nr. 1, i lov om  

 investeringsforeninger.
 50% af de opsparede midler kan anbringes i aktier og andre obligationer  

 end de foran anførte, som er optaget til noteing på Københavns Fondsbørs  

 eller på et udenlandsk marked omfattet af § 20, stk. 1, nr. 1, i lov om  

 investeringsforeninger, i investeringsbeviser samt i sparekassernes  

 garantibeviser, hvis beviserne er omsættelige.
 Kapitalpensionsfonde kan tillige indenfor 50% grænsen anbringe deres  

 midler i fast ejendom og i tinglyst pant i fast ejendom.
 Fra bekendtgørelsens ikrafttræden den 16. februar 1984 ophæves  

 bekendtgørelse nr. 241 af 24. maj 1982 og bekendtgørelse nr. 39 af 15.  

 februar 1972 som ændre ved bekendtgørelse nr. 569 af 21. december 1972 og  

 bekendtgørelse nr. 620 af 30. november 1973.
1.12. Skattekontrolloven 1.12.1. Underretning om løn og renter.
Selskabers ansvar ved skønsmæssige  

 ansættelser Ved lov nr. 230 af 23. maj 1984 er hjemmelgrundlaget for en udvidelse af  

 erklæringsordningen for selvangivelsen, og der er tilvejebragt hjemmel til at  

 pålægge selskaber bødeansvar ved manglende reaktion på for lave skønsmæssige  

 ansættelser.
 1.13. Lov om realrenteafgift af visse pensionskapitaler m.v.
 Ved lov nr. 222 af 3. juni 1983 skal der fra 1984 betales en  

 realrenteafgift af afkastet af visse pensionskapitaler m.v.
Afgiftspligten påhviler livsforsikringsselskaber, Statsanstalten for  

 Livsforsikring, pensionskasser og pensionsfonde, Arbejdsmarkedets  

 Tillægspension og Lønmodtagernes Dyrtidsfond.
Afgiften påhviler endvidere  

 indehavere af pensionsopsparingskonti, selvpensioneringskonti og indekskonti  

 i pengeinstitutter.
Afgiftsgrundlaget består af formueafkastet, med undtagelse af afkastet af  

 aktier m.v., indeksobligationer og fast ejendom.
Afgiftsgrundlaget omfatter  

 både renteindtægter og realiserede kursgevinster, der medregnes efter nærmere  

 fastsatte regler samt urealiserede kursværdiændringer, der fremkommer ved  

 konstant effektiv rente som følge af forkortelse af restløbetiden (matematisk  

 kursregulering).
 Afgiftssatsen fastsættes således, at pensionsopsparingen som helhed  

 betragtet giver mulighed for en realforrentning på 3 1/2% efter afgift.
 Afgiften beregnes ikke af den andel af afkastet, der henføres til  

 opsparing foretaget før 1. januar 1983. I lovsforsikringsselskaber indrømmes  

 der et særlig fradrag for livrentekontrakter uden bonus.
De afgiftspligtige forsikringsselskaber, pensionskasser m.v., samt  

 pengeinstitutterne opgør afgiftsgrundlaget.
De indsender en a conto opgørelse  

 samt a conto afgift til statsskattedirektoratet senest den 15. oktober i  

 afgiftsåret, og en endelig opgørelse samt afgiftsberigtigelse senest den 15.  

 juli i året efter afgiftsåret.
Pengeinstitutterne kan dog i stedet vælge at  

 foretage end endelig opgørelse, som indsendes samtidig med indbetaling af  

 afgiften senest den 15. december i afgiftsåret.
Statsskattedirektoratet kontrollerer opgørelsen og afgiftsberegningen, som  

 kan ændres af ligningsrådet.
Ligningsrådets afgørelse kan indbringes for  

 landsskatteretten.
1.14. Skattefri virksomhedsomdannelse Ved skattedepartementets cirkulære nr. 2 af 4. januar 1984 er der  

 redegjort for de regler om skattefri virksomhedsomdannelse, som blev  

 gennemført ved lov nr. 264 af 8. juni 1983, samt for de ændringer i  

 aktieavancebeskatningsloven og kildeskatteloven vedrørende dødsboer, som blev  

 gennemført ved lov nr. 265 af 8. juni 1983 i konsekvens af de nye  

 virksomhedsomdannelsesregler.
1.15. Lov om forsvarerbistand under administrativ skatte- og  

 afgiftsstraffesag Efter lov nr. 625 af 21. december 1983 kan der beskikkes en forsvarer for  

 skatteydere under skattemyndighedernes behandling af sager om strafansvar  

 efter skattekontrolloven samt i sager om strafansvar efter de i loven særligt  

 anførte bestemmelser i kildeskatteloven og sømandsskatteloven.
 For kildeskattesager kan det dreje sig om indeholdelsespligtiges  

 udbetaling af A-indkomst uden indeholdelse af A-skat, om  

 indeholdelsespligtiges urigtige eller vildledende oplysninger eller  

 lønmodtageres modtagelse af A-indkomst, hvori der ikke er indeholdt A-skat  

 m.m.
 I de administrative skattestraffesager kan forsvarer beskikkes, når det  

 efter sagens beskaffenhed, skatteyderens person eller omstændighederne i  

 øvrigt må anses for ønskeligt, og skatteyderen ikke selv har skaffet sig  

 bistand af en forsvarer.
 Lovens bestemmelser om forsvarerens beskikkelse og virksomhed ligger tæt  

 op ad retsplejelovens regler om beskikkelse af forsvarer for en sigtet under  

 den politimæssige efterforskning.
 Loven trådte i kraft den 1. februar 1984.
 Ved lov 209 af 16. maj 1984 er adgangen til forsvarerbistand under en  

 administrativ skatte- eller afgiftsstraffesag udvidet til også at omfatte  

 investeringsfondsloven og etableringskontoloven. Ændringen har virkning fra  

 1. oktober 1984.
 Der henvises til bekendtgørelse nr. 500 af 1. oktober 1984.
1.16. Selskabsskatteloven 1.16.1. Bemyndigelse for de kommunale ligningsmyndigheder til at træffe  

 afgørelse i sager om datterselskabslempelse Ved bekendtgørelse nr. 385 af 6. juli 1984 har ministeren for skatter og  

 afgifter bemyndiget ligningskommissionerne, for København og Frederiksberg  

 kommuners vedkommende, dog de pågældende skattedirektorater, til med virkning  

 fra skatteåret 1984/85 som 1. instans at træffe afgørelse i medfør af  

 selskabsskattelovens § 17, stk. 3, § 17B, stk. 3, og § 18, stk. 3.
1.17. Lov om sagkyndig bistand i skattesager Lov nr. 233 af 23. maj 1984 om omkostningsdækning af udgifter til  

 sagkyndig bistand i skattesager har virkning for udgifter til sagkyndig  

 bistand, der er afholdt og betalt den 1. juli 1984 eller senere.
Den hidtil  

 gældende fradragsret for udgifter til bistand i skattesager er herefter  

 ophævet fra dette tidspunkt.
Efter loven dækkes alene udgifter, der vedrører domstolsbehandlingen af en  

 skattesag.
Omkostningsdækningen udgør 50% af de afholdte og betalte udgifter  

 for personer, og 40% for selskaber og dødsboer.
For at opnå  

 omkostningsdækning skal der være tale om skattesager, der efter deres art kan  

 indbringes for landsskatteretten.
Dog ydes der ikke omkostningsdækning for  

 udgifter i retssager om vurdering af fast ejendom.
 Bistanden skal være ydet af advokat, statsautoriseret eller registreret  

 revisor, en konsulent i driftsøkonomi, et medlem af Dansk Revisor Union,  

 eller af personer, der kan ligestilles med de direkte nævnte erhvervsgrupper.
 Anmodningen om udbetaling af omkostningsdækning skal indgives på et  

 særligt skema til amtsskatteinspektoraterne eller Københavns og Frederiksberg  

 skattedirektorater.
 Der henvises til skattedepartementets bekendtgørelse nr. 418 af 15. august  

 1984 og skattedepartementets cirkulære af 14. august 1984.
1.18. Kulbrinteskatteloven 1.18.1. Præcisering af den skattemæssige ligestilling af foreninger m.v.,  

 der er omfattet af selskabsskattelovens § 1, stk. 1 og 2 Ved lov nr. 276 af 6. juni 1984 præciseres det, at foreninger m.v.  

 skattemæssigt behandles på samme måde som indregistrerede aktieselskaber, når  

 det drejer sig om indkomst ved efterforskning og indvinding af olie og gas.  

 Som en konsekvens heraf er der i kulbrinteskattelovens § 21 indsat en  

 bestemmelse om, at indkomstskat til staten svares med den for indregistrerede  

 aktieselskaber gældende procentsats.
 Loven tydeliggør endvidere, at de særlige regler i selskabsskatteloven for  

 opgørelse af skattepligtig indkomst for foreninger m.v. fortsat finder  

 anvendelse, når der alene er tale om indkomst hidrørende fra virksomhed i  

 tilknytning til efterforskning og indvinding af kulbrinter.
1.19. Ejendomsavancebeskatningsloven 1.19.1. Ændringer vedrørende opgørelse af den skattepligtige fortjeneste Ved lov nr. 88 af 14. marts 1984 er der gennemført ændrede regler for  

 opgørelsen af den skattepligtige fortjeneste ved ejendomsafståelser, således  

 at kursændringer på ejendommens gældsposter holdes uden for  

 beskatningsgrundlaget.
Herefter skal ved opgørelsen af afståelsesvederlaget  

 foretages omregning af ejendommens gældsposter efter kursen på  

 anskaffelsestidspunktet eller, hvis gælden er stiftet senere på  

 gældsstiftelsestidspunktet, ligesom der tages hensyn til kursændringer på  

 gældsposter, der er medtaget ved beregningen af anskaffelsessummens  

 kontantværdi, og som er indfriet helt eller delvis gennem ekstraordinære  

 afdrag i ejerperioden.
De ændrede regler har virkning for ejendomsafståelser, der finder sted den  

 1. juli 1982 eller senere.
For afståelser, der har fundet sted i perioden fra  

 1. juli 1982 til 20. marts 1984 kan den skattepligtige dog begære, at de  

 hidtil gældende regler finder anvendelse.
 Reglerne er nærmere omtalt i ministeriet for skatter og afgifters  

 bekendtgørelse nr. 252 af 8. maj 1984 og skattedepartementets cirkulære af  

 10. september 1984.
1.20. Indeksregulerede beløb 1.20.1. Indkomståret 1984 For indkomståret 1984 anvendes følgende beløbsgrænser, der er  

 indeksreguleret efter bestemmelser i skattelovgivningen.
Personfrarag Det almindelige personfradrag udgør til staten 22.200 kr. og 19.900 kr.  

 til kommunen og amtskommunen m.v.
For giften samlevende pensionister udgør  

 personfradraget 22.500 kr., og det forhøjede personfradrag for enlige  

 pensionister udgør 41.400 kr.
Grænsebeløb vedrørende overførsel til medarbejdende ægtefælle Det maksimale beløb, der efter kildeskattelovens § 37A, stk. 1, kan  

 overføres til en medarbejdende ægtefælle, udgør 110.500 kr.
Grænsebeløb vedrørende nedslag for rente- og pensionsindtægter Den i § 3, stk. 2, i lovbekendtgørelse nr. 521 af 22. september 1982  

 nævnte skattepligtige indkomst, hvis overskridelse medfører nedsættelse af  

 nedslag for rente- og pensionsindtægter, udgør 62.700 kr.
Arbejdsgiverbidrag til kapitalforsikring m.v. i pensionsøjemed Det i pensionsbeskatningslovens § 16, stk. 2, nævnte beløb, som  

 arbejdsgivere højst kan anvende i løbet af et indkomstår til  

 kapitalforsikring m.v. i pensionsøjemed, udgør 77.500 kr.
Statsskatteskalaens grænsebeløb Statsskatteskalaens grænsebeløb udgør henholdsvis 108.200 kr. og 179.000  

 kr.
 Ved beregning af statsskat anvendes herefter følgende skala:
Skattepligtig indkomst Statsskat før personfradrag Indtil 108.200 kr. 14,4% Over 108.200 kr., men 15.580,80 kr. af 108.200 kr.
ikke over 179.000 kr. og 28,8% af resten Over 179.000 kr. 35.971,20 kr. af 179.000 kr. og 39,6% af resten.
Folkepensions- og dagpengefondsbidrag Bidraget er for 1984 fastsat til 5,35% Grænse for privatforbrug Begrænsningen af afskrivninger m.v. efter ligningslovens § 28 skal kun  

 ske, hvis privatforbruget overstiger 114.600 kr.
Bundgrænse for formuebeskatning Formueskatten udgør 22 promille af den del af formuen, der overstiger  

 1.204.900 kr.
1.20.2. Indkomståret 1985 For indkomståret 1985 anvendes følgende beløbsgrænser, der er  

 indeksreguleret efter bestemmelser i skattelovgivningen.
Personfradrag Det almindelige personfradrag udgør til staten 22.700 kr. og 20.300 kr.  

 til kommunen og amtskommunen m.v.
For gifte samlevende pensionister udgør  

 personfradraget 24.000 kr. og det forhøjede personfradrag for enlige  

 pensionister udgør 43.900 kr.
Grænsebeløb vedrørende overførsel til medarbejdende ægtefælle Det maksimale beløb, der efter kildeskattelovens § 37A, stk. 1, kan  

 overføres til en medarbejdende ægtefælle § 37A, stk. 1, kan overføres til en  

 medarbejdende ægtefælle, udgør 112.700 kr.
Grænsebeløb vedrørende nedslag for rente- og pensionsindtægter Den i § 3, stk. 2, i lovbekendtgørelse nr. 521 af 22. september 1982  

 nævnte skattepligtige indkomst, hvis overskridelse medfører nedsættelse af  

 nedslag for rente- og pensionsindtægter, udgør 64.000 kr.
Arbejdsgiverbidrag til kapitalforsikring m.v. i pensionsøjemed Det i pensionsbeskatningslovens § 16, stk. 2, nævnte beløb, som  

 arbejdsgivere højst kan anvende i løbet af et indkomstår til  

 kapitalforsikring m.v. i pensionsøjemed, udgør 79.000 kr.
Statsskatteskalaens grænsebeløb Statsskatteskalaens grænsebeløb udgør henholdsvis 111.300 kr. og 182.600  

 kr.
 Ved beregning af statsskat anvendes herefter følgende skala:
Skattepligtig indkomst Statsskat før personfradrag Indtil 111.300 kr. 14,4% Over 111.300 kr., men 16.027,20 kr. af 111.300 kr.
ikke over 182.600 kr. og 28,8% af resten Over 182.600 kr. 36.561,60 kr. af 182.600 kr. og 39,6% af resten.
Folkepensions- og dagpengefondsbidrag Bidraget er for 1985 fastsat til 5,5%.
Grænse for privatforbrug Begrænsning af afskrivninger m.v. efter ligningslovens § 28 skal kun ske,  

 hvis privatforbruget overstiger 116.900 kr.
Bundgrænse for formuebeskatning Formueskatten udgør 22 promille af den del af formuen, der overstiger  

 1.229.200 kr.
2. Anvisninger 2.1. Brødsalgschauffører Det hidtil gældende maksimumsfradrag på 6.800 kr. er uændret for 1984.
2.2. Falckreddere og brandfolk De hidtil gældende fradrag for udgifter for døgnvagttjeneste,  

 DDN-vagttjeneste og merudgifter til vask, rensning og vedligeholdelse af  

 uniform på henholdsvis 3.500 kr., 2.500 kr. og 800 kr. er uændret for 1984.
2.3. Godtgørelse for telefonudgifter Det beløb, en skatteyder skal medtage for indkomståret 1984 som værdi for  

 privat benyttelse af telefon, såfremt hans arbejdsgiver dækker hans faktiske  

 udgifter til abonnements- og samtaleudgifter, fastsættes til 1.100 kr.
3. Statsskattedirektoratets cirkulærer I det følgende opregnes statsskattedirektoratets cirkulærer udsendt i  

 tiden 9. januar 1984 til 18. december 1984.
 1984-1 af 9. januar 1984 om årsomvurderingen pr. 1. april 1984.
 Cirkulæret indeholder de af ligningsrådet fastsatte regler for  

 årsomvurderingens gennemførelse.
 1984-2 af 16. januar 1984 om pristalsregulerede beløbsgrænser for  

 småaktiver i afskrivningsloven og for etablering i etableringskontoloven.
 For indkomståret 1984 er beløbsgrænsen for småaktiver 3.800 kr. og for  

 etablering 106.300 kr.
 1984-3 af 26. januar 1984 om kontantomregning af overdragelsessummer.
 Vejledning om beregningen af overdragelsessummer i forbindelse med  

 afståelse af fast ejendom og tabel indeholdende kurser vedrørende 1. kvartal  

 1984 til brug ved værdiansættelse af "anden gæld".
 1984-4 af 26. januar 1984 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien.
 Kursen pr. 1. januar 1984 for nyudstedte pantebreve, forrentet med 9% p.a.  

 og indestående til udløb over 16 år, der har en prioritetsstilling på 95% af  

 pantets handelsværdi, er 55,00, svarende til en effektiv rente på 21,95.
 1984-5 af 3. februar 1984 om indeholdelse for skatterestancer i stipendier  

 der udbetales af Statens Uddannelsesstøtte.
 1984-6 af 13. februar 1984 om havnearbejdere - fradragssatser for 1984.
 1984-7 af 23. februar 1984 om statens modregningsadgang.
 1984-8 af 27. februar 1984 om personfradrag - forskud på social pension.
 Såfremt de sociale myndigheder undtagelsesvis kræver den forskudsvis  

 erlagte pension tilbagebetalt - f.eks. hvor udbetaling skyldes svigagtige  

 forhold - skal der foretages en ny skatteberegning under anvendelse af det  

 almindelige personfradrag for hele den periode, hvor skatten har været nedsat  

 under anvendelse af det forhøjede personfradrag.
 1984-9 af 1. marts 1984 om kommunernes opgaver ved udlæg i og  

 tvangsauktion over fast ejendom m.v.
 1984-10 af 13. marts 1984 om pristalsregulering af anskaffelsessummer  

 (avancebeskatning).
Ved opgørelse af fortjeneste ved afståelse af fast ejendom skal  

 anskaffelsessummer pristalsreguleres.
Pristallet udgør for 1984 138,3.
 1984-11 af 22. marts 1984 om skattepligt for aktie- og anpartsselskaber  

 under konkurs.
 Cirkulæret berigtiger det i ligningsvejledningen for selskaber 1983 under  

 afsnit SB 2.1.1. side 38, afsnit 2 anførte.
 1984-12 af 26. marts 1984 om rentefradrag ved modtagelse af tilskud i  

 forbindelse med gældssanering af statsgaranterede studielån.
 1984-13 af 27. april 1984 om kursansættelse af private pantebreve ved  

 opgørelsen af denne skatte- og afgiftsmæssige værdi og formueværdi.
 Kursen pr. 1. april 1984 for nyudstedte pantebreve, forrentet med 9% p.a.  

 og indestående til udløb over ca. 16 år, der har en prioritetsstilling på 95%  

 af pantets handelsværdi, er 56,25, svarende til en effektiv rente på 21,35.
 1984-14 af 27. april 1984 om kontantomregning af overdragelsessummer.
 Vejledning om beregning af overdragelsessummer i forbindelse med afståelse  

 af fast ejendom og tabel indeholdende kurser vedrørende 2. kvartal 1984 til  

 brug ved værdiansættelse af "anden gæld".
 1984-15 1984 om modregning i rentesaneringsydelser til landmænd.
 1984-16 af 8. maj 1984 om foreninger og institutioner der er godkendt i  

 henhold til ligningslovens § 8A.
 Opregning af de foreninger og institutioner, som kan modtage gaver for  

 indkomståret 1983 med den virkning, at giveren kan fratrække disse.
Det er en forudsætning for fradraget, at gaven til den enkelte forening  

 eller institution udgør mindst 50 kr.
Fradraget kan kun indrømmes for det  

 beløb,hvormed gaverne tilsammen overstiger 300 kr., og kan højst udgøre 1.000  

 kr.
 1984-17 af 28. maj 1984 om pristalsregulering af afskrivningsgrundlaget  

 for afskrivningsberettigede aktiver.
 Reguleringspristallet for april 1984 er steget med 7% (afrundet) i forhold  

 til reguleringspristallet for april 1983.
 1984-18 af 6. juni 1984 om genoptagelse af skatteansættelser på  

 foranledning af domstolsafgørelser der underkender ligningsmyndighedernes  

 praksis.
 1984-19 af 7. juni 1984 om kilometersatser gældende fra 1. januar 1984.
 Udgiften til erhvervsmæssig kørsel i egen bil kan uden dokumentation for  

 udgiftens størrelse fratrækkes med følgende beløb:
Kørsel indtil over 12.000 km i et år 182 øre pr. km Kørsel ud over 12.000 km i et år 105 øre pr. km For kørsel mellem hjem og arbejdsplads med eget befordringsmiddel kan,  

 såfremt mulighed for befordring med offentligt befordringsmiddel ikke  

 foreligger, fradrages:
Bil, motorcykel, kabinescooter 105 øre pr. km Knallert, cykel 20 øre pr. km Hvor arbejdsgiveren betaler alle de med kørslen forbundne udgifter,  

 ansættes værdien af den private kørsel pr. kørt kilometer således:
Årlig privat Vognens egenvægt kørsel i km 1100 kg 1101-1300 kg over 1300 kg og derunder --------------------------------------------------------------------- indtil 10.000 km 250 øre/km 310 øre/km 425 øre/km Resten over 10.000 km 95 øre/km 100 øre/km 105 øre/km --------------------------------------------------------------------- 1984-20 af 12. juni 1984 om udlæg for skatterestancer m.v. i krav mod  

 Lønmodtagernes Garantifond.
 Krav på udbetalinger fra garantifonden kan ikke gøres til genstand for  

 udlæg.
 1984-21 af 19. juni 1984 om indberetning af straffesager vedrørende  

 kildeskatteloven.
 1984-22 af 19. juni 1984 om idrætsforeninger og andre foreninger med  

 fritidsaktiviteter som formål.
 1984-23 af 25. juni 1984 om årsregulering og kontantomregning pr. 1. april  

 1984.
 Cirkulæret indeholder de af ligningsrådet fastsatte regler for  

 årsreguleringens og kontantomregningens gennemførelse, herunder  

 reguleringssatser og omregningsfaktorer.
 1984-24 af 26. juni 1984 om udgifter til generalforsamling.
 1984-25 af 28. juni 1984 om samarbejde med toldvæsenet.
 1984-26 af 3. juli 1984 om ligningskommissionernes adgang til at foretage  

 skatteansættelser efter udløbet af ligningsfristen.
 1984-27 af 13. juli 1984 om datterselskabslempelse.
 1984-28 af 23. juli om afskrivning - ændring i afgrænsning imellem  

 installationer og inventar.
 Ligningsrådet har med virkning fra 18. almindelige vurdering vedtaget  

 følgende ændrede vurderingspraksis:
 Som sædvanlig tilbehør til en bygning betragtes installationer, som er  

 indlagt til brug for bygningens anvendelse til erhverv i almindelighed,  

 hvorimod installationer til brug for en særlig erhvervsmæssig udnyttelse af  

 bygninger ikke i vurderingsmæssig henseende betragtes som sædvanlig tilbehør.
 1984-29 af 23. august 1984 om to personfradrag. "Nødvendigt  

 underhold" i henhold til kildeskattelovens § 37B.
 Udgiften til nødvendigt underhold er for indkomståret 1985 fastsat til  

 33.000 kr.
 1984-30 af 23. august 1984 om færøske og grønlandske studerende.
 Det beløb, der er nødvendigt for en studerendes ophold, er for  

 indkomståret 1985 fastsat til 40.000 kr.
 1984-31 af 23. august 1984 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdi.
 Kursen pr. 1. juli 1984 for nyudstedte pantebreve i enfamilieshuse eller  

 ejerlejligheder forrentet med 9% p.a. og indestående til udløb over ca. 16  

 år, der har en prioritetsstilling på 95% af pantebrevets handelsværdi, er  

 57,75, svarende til en effektiv rente på 20,67.
 Den effektive rente pr. 1. juli 1984 for cirkulerende pantebreve, der har  

 en prioritetsstilling på 65% af handelsværdien, udgør 14,75.
 1984-32 af 23. august 1984 om kontantomregning af overdragelsessummer.
 Vejledning om beregningen af overdragelsessummer i forbindelse med  

 afståelse af fast ejendom og tabel indeholdende kurser vedrørende 3. kvartal  

 1984 til brug ved værdiansættelse af "anden gæld".
 1984-33 af 3. september 1984 om befordring mellem bopæl og arbejdsplads -  

 kilometertakst for indkomståret 1985.
For indkomståret 1985 beregnes det daglige fradrag med følgende  

 kilometertakster: 0 - 20 km intet fradrag 21 - 54 km 110 øre pr. km over 54 km 27,5 øre pr. km Anvendes egen bil i befordringen, og overstiger den daglige befording 54  

 km, kan fradrag foretages med 105 øre pr. km for befordring ud over 20 km pr.  

 arbejdsdag, hvis offentlig befordring ikke kan anvendes.
 1984-34 af 21. september 1984 om forskudttidstillæg til bibliotekarer m.v.
 Landsskatteretten har ved kendelse af 30. december 1983 givet en kommunalt  

 ansat bibliotekar med samme arbejdstid som en statsansat bibliotekar medhold  

 i, at han for indkomståret 1980 er berettiget til et fradrag fastsat til  

 halvdelen af det faktisk udbetalte forskudttidstillæg 9,35 kr. pr. time, dog  

 maksimalt svarende til det, en statsansat bibliotekar ville have opnået i  

 henhold til anvisningen om natpenge, nemlig halvdelen af 6,13 kr. pr. time.
1984-35 af 25. september 1984 om døgnplejevederlag.
Fradragssatser for  

 indkomståret 1984.
 1984-36 af 9. oktober 1984 om normalværdi af kost og logi.
 taksterne gælder for indkomståret 1985.
 1984-37 af 11. oktober 1984 om tilbagebetaling efter kildeskattelovens §  

 55.
 Begæring om tilbagebetaling skal være fremsat inden udgangen af det  

 kalenderår, hvori den foreløbige skat opkræves.
 Det er forudsætning for kommunens behandling af en begæring, at  

 skatteyderen - på et ændringsskema (blanket F 50) eller på anden måde - i  

 fornødent omfang oplyser og dokumenterer eller sandsynliggør sine indkomst-  

 og fradragsforhold samt betalte skatter.
Det er en betingelse for, at der kan finde tilbagebetaling sted, at de foreløbigt betalte skatter overstiger den forventede slutskat  

 væsentlig, dvs. med mindst 20%.
 at det for meget betalte er på mindst 1.000 kr.
 1984-38 af 22. oktober 1984 om fradragssatser for rejseudgifter for  

 indkomståret 1985.
 Vedrører fagforbundets funktionærer og tillidsmænd, handelsrejsende,  

 skuespillere, langturschauffører, nævninge og domsmænd og rejsemontører.
 1984-39 af 1. november 1984 om henstand med indgivelse af selvangivelse  

 for 1984 for bogførings- eller regnskabspligtige personer og dødsboer, hvis  

 indkomstår udløber den 31. december 1984 eller senere.
 1984-40 af 1. november 1984 om kursnedsættelse af private pantebreve ved  

 opgørelsen af en skatte- og afgiftsmæssige værdi og formueværdien.
 Kursen pr. 1. oktober 1984 for nyudstedte pantebreve i enfamilieshuse  

 eller ejerlejligheder, forrentet med 9% p.a. og indestående til udløb over  

 ca. 16 år, der har en prioritetsstilling på 95% af pantebrevets handelsværdi,  

 er 57,00, svarende til en effektiv rente på 21.01.
 Den effektive rente pr. 1. oktober 1984 for cirkulerende pantebreve, der  

 har en prioritetsstilling på 65% af handelsværdien, udgør 14,75.
 1984-41 af 1. november 1984 om kontantomregning af overdragelsessummer.
 Vejledning om beregning af overdragelsessummer i forbindelse med afståelse  

 af fast ejendom og tabel indeholdende kurser vedrørende 4. kvartal 1984 til  

 brug ved værdiansættelse af "anden gæld".
 1984-42 af 6. november 1984 om ligningsrådets og statsskattedirektoratets  

 ligningsplan for indkomståret 1984.
 1984-43 af 14. november 1984 (omtryk) om indberetning til  

 statsskattedirektoratet af straffesager vedrørende kildeskatteloven.
 1984-44 af 15. november 1984 om kompetence til at anmode om politiets  

 bistand i forbindelse med efterforskningen af skattestraffesager.
 1984-45. af 29. november 1984 om normalhandelsværdier pr. 31. december  

 1984 for heste og kreaturer m.v.
 1984-46 af 29. november 1984 om værdiansættelse af forskellige skønsposter  

 for 1984.
 Vejledende mindstesatser vedrørende:
 Handlendes forbrug af egne varer, privat andel af telefonudgifter, privat  

 andel af elektricitet og varme, privat hestehold og privat benyttelse af bil.
 1984-47 af 3. december 1984 om landbrug m.v., indkomståret 1984:  

 NOrmaludgift pr. kostdag, medhjælpers andel i lejeværdi og værdi af forbrug  

 af egne varer.
Normaludgift pr. kostdag: 32,00 kr. for hver medhjælper.
Medhjælpers andel  

 i lejeværdi: 900 kr. for hver medhjælper.
 Værdi af forbrug af egne produkter:
 Svine- eller kreaturhold 620 kr.
 Fjerkræhold 130 kr.
 Mælk 230 kr.
 Fuldt alsidigt landbrug 980 kr.
1984-48 af 3. december 1984 om normalværdi pr. 31. december 1984 for  

 pelsdyr 1984-49 af 17. december 1984 om privatkørsel i arbejdsgivers bil - satser  

 for 1985 1) Hvor arbejdsgiveren betaler alle de med kørslen forbundne udgifter,  

 ansættes værdien af den private kørsel pr. kørt kilometer således:
Årlig privat Vognens egenvægt kørsel i km 1100 kg 1101-1300 kg over 1300 kg og derunder --------------------------------------------------------------------- indtil 10.000 km 275 øre/km 340 øre/km 465 øre/km Resten over 10.000 km 100 øre/km 110 øre/km 115 øre/km --------------------------------------------------------------------- 2) Biler indregistreret på gule nummerplader henføres til taksten for den  

 laveste egenvægt, medmindre anskaffelsessummen udgør 200.000 kr. eller mere,  

 jf. pkt. 3.
 3) I tilfælde, hvor anskaffelsessummen for den til rådighed stillede bil  

 udgør kr. 200.000 kr. eller mere, ansættes værdien af den private kørsel til  

 600 øre pr. km for årlig kørsel under 10.000 km og 150 øre for kørsel  

 derudover.
1984-50 af 18. december 1984 om dobbelt husførelse Ligningsrådet har med virkning for indkomståret 1985 vedtaget følgende ny  

 anvisning om dobbelt husførelse:
Der kan indrømmes enlige forsørgere, der har børn under 18 år ved  

 indkomstårets begyndelse, ugifte samlevende og gifte som på grund af erhverv  

 midlertidig opretholder dobbelt husførelse, et fradrag for merudgifter til  

 kost og bolig.
Hvor skatteyderen bor ved arbejdsstedet under  

 pensionatsforhold eller ved privat indkvartering eller under tilsvarende  

 forhold, indrømmes fradraget uden dokumentation for merudgiftens størrelse  

 med 400 kr. pr. uge. Ønskes fradrag ud over dette beløb, må berettigelsen  

 hertil godtgøres af den pågældende skatteyder.
 Gifte gæstearbejdere, der opretholder bolig for ægtefælle eller børn i  

 hjemlandet, må anses for berettigede til fradrag efter reglerne for dobbelt  

 husførelse for en periode svarende til de første 24 måneders ophold her i  

 landet.
1984-51 af 28. december 1984 om natarbejde, forskudttid og natpenge Anvisningen har virkning fra 1. januar 1985.
4. Særlige afgørelser 4.1. Afskrivning på bygning anvendt af billardklub Ligningsrådet blev anmodet om, at en bygning, der anvendtes til  

 billardklub i medfør af afskrivningslovens § 18, stk. 2, blev sidestillet med  

 de i § 18, stk. 1b, nævnte forsamlingsbygninger, således at afskrivning kunne  

 tillades.
Det var oplyst, at bygningen var i to etager, og at 1. sal på 210 kvm  

 anvendtes til privatbolig.
Under privatboligen havde skatteyderens hustru en  

 brugskunstforretning, der ligeledes var på 210 kvm.
Ved siden af forretningen  

 var der lokaler på 127 kvm, som var udlejet til en billardklub.
Billardklubben havde ca. 50 medlemmer og havde åbent samtlige ugens dage.  

 I lokalerne var opstillet to billareborde.
Der var køkken og toiletter m.v.  

 Billardklubben betalte en husleje på 2.500 kr. pr. måned.
 Ligningsrådet afslog ansøgningen.
4.2. Afskrivning på campinghytter Ligningsrådet blev anmodet om bindende forhåndsbesked om, hvorvidt der  

 kunne foretages skattemæssig afskrivning på campinghytter.
Skatteyderen påtænkte at udleje hytter til forskellige campingpladser.  

 Hytterne skulle opføres i træ og indeholde 4 køjepladser.
Der skulle ikke  

 installeres varme, sanitet eller el.
Prisen pr. hytte ville udgøre ca. kr.  

 30.000. Opstilling af hytterne krævede ikke støbning af fundament eller  

 lignende, men alene en plan overfalde.
Hytterne ville umiddelbart kunne  

 flyttes til en anden campingplads på en lastvogn med kran.
Hytterne var tænkt  

 som et alternativ til campister, der ellers benyttede telt eller campingvogn.
 De nævnte campinghytter skulle således ikke placeres med henblik på varig  

 forbliven på steder, men blot lejes af grundens ejer for sommersæsonen.  

 Hytterne ville derfor ikke blive medtaget ved ejendomsvurderingen, idet de  

 måtte betragtes som løsøre.
 Ligningsrådet svarede herefter, at de omhandlede campinghytter kunne  

 afskrives som driftsmidler efter afsnit I i afskrivningsloven.
4.3. Akkord - beskatning - bindende forhåndsbesked Ligningsrådet blev anmodet om bindende forhåndsbesked om de skattemæssige  

 konsekvenser af udstedelse af et pantebrev på nominelt 955.000 kr. til  

 dækning af en gæld til et grovvareselskab.
 De nærmere omstændigheder var følgende:
En gårdejer konverterede i 1981 sin grovvaregæld på 995.000 kr. til gæld i  

 henhold til et pantebrev i fast ejendom.
Pantebrevets pålydende var 955.000  

 kr., første afdrag skulle erlægges i juni 1986, og forrentning skete fra 1.  

 januar 1986. Pantebrevet kunne til enhver tid afdrages eller indfries til  

 dagskurs.
Der var ikke sikkerhed for pantebrevet inden for ejendomsværdien.
 De akkumulerede negative skattepligtige indkomster udgjorde før  

 indkomståret 1976 til 1980 i alt 1,2 mio. kr.
Ligningsrådet svarede, at udstedelsen af pantebrevet måtte anses som  

 indgåelse af en akkord med skatteyderens hovedkreditor med en  

 akkorddividende, som skønnedes at være lig med den pantebrevet i 1981  

 fastsatte kurs 10. Gældseftergivelse udgjorde således 859.000 kr., som under  

 hensyn til skatteyderens formueforhold (formuen var negativ) måtte anses for  

 skattefri, dog således at beløbet skulle modregnes i de i henhold til  

 ligningslovens § 15 akkumulerede underskud.
Disse skulle derfor for 1976-80  

 nedsættes med 859.000 kr.
4.4. Aktier i moderselskab solgt til datterselskab Ligningsrådet udtalte, at hele salgssummen måtte anses for skattepligtig  

 udlodning for hovedaktionæren i henhold til ligningslovens § 16A, stk. 1, ved  

 en hovedaktionærs påtænkte salg af aktier i et moderselskab til et af dettes  

 helejede datterselskaber.
Afgørelsen begrundedes med, at koncernen ved  

 dispositionen ville miste værdier, som blev overdraget til hovedaktionæren,  

 hvilket alene var muliggjort ved hovedaktionærens beherskelse af selskabet.
4.5. Anlægsaktier - vekselerer Tre vekselerere, som tilsammen var indehavere af et vekselererfirma,  

 erhvervede aktiemajoriteten i et selskab, med henblik på heri at drive den  

 del af deres hidtidige virksomhed, som efter en forventet ændring af reglerne  

 for vekselerervirksomhed ikke ville kunne drives i vekselererfirmaet.  

 Aktierne skulle efter det oplyste ikke omsættes i næringen som vekselerere.  

 På denne baggrund anmodedes om bindende forhåndsbesked om, hvorvidt aktierne  

 kunne anses som anlægsaktier, hvis de blev indskudt i vekselererfirmaet.
 Ligningsrådet gav bindende forhåndsbesked om, at aktierne kunne anses for  

 anlægsaktier.
4.6. Arbejdsudleje - indeholdelsespligt - pålæg ophævet Et revisionsfirma klagede over, at et selskab af arbejdsgiverkontrollen  

 var blevet pålagt at indeholde A-skat i vederlag, der udbetaltes til en  

 engelsk ingeniør, idet kommunen fandt, at der forelå arbejdsudleje.
Det fremgik af sagen, at et dansk selskab i 1983 indgik en kontrakt med et  

 engelsk selskab angående opbygningen af det elektriske system på en  

 boreplatform.
Arbejdet blev udført af den engelske ingeniør (skatteyderen),  

 der var medejer af virksomheden.
Det blev oplyst, at det engelske selskab ejedes af to ingeniører, hvoraf  

 skatteyderen var den ene, og at selskabet herudover havde en til to ansatte  

 som kontormedhjælp.
Selskabet drev virksomhed ved rådgivning og udførelse af  

 højteknologiske projekter.
I det aktuelle projekt arbejdede skatteyderen med  

 den i kontrakten fastsatte opgave i England fra kontraktens underskrift til  

 juli 1983, sideløbende med andre opgaver.
Fra juli 1983 arbejdede han i  

 Danmark, hvorunder han oppebar løn fra det engelske selskab på 15.000 kr.  

 månedlig.
Lønnen var en tidligere fastsat fast månedsløn, som var uafhængig  

 af det projekt, som der arbejdedes på.
Der var ikke andre ansatte i Danmark,  

 og det manuelle arbejde med projektet udførtes af folk ansat i det danske  

 selskab.
Det engelske selskab havde risikoen for arbejdets rigtige udførelse,  

 og der var ifølge kontrakten stillet garanti herfor over for det danske  

 selskab.
Statsskattedirektoratet udtalte, at der i nærværende tilfælde ikke var  

 tale om arbejdsudleje.
Man lagde herved vægt på, at skatteyderen var ansat i  

 det engelske selskab og under hensyntagen til arbejdets karakter ikke  

 underlagt nogen instruktionsbeføjelse fra det danske selskab, ligesom det var  

 det engelske selskab, som havde det endelige ansvar for projektets rigtige  

 udførelse.
Som følge heraf kunne der ikke i medfør af kildeskattelovens § 43, stk.  

 2h, og § 46 pålægges indeholdelsespligt over for den engelske ingeniør.
Det  

 givne pålæg blev derfor ophævet.
4.7. Avancer og tab - udgangspunkt for beregningen ved en  

 investeringsforenings overgang fra at være udloddende til akkkumulerende En investeringsforening påtænkte at overgå fra at være udloddende, jf.  

 selskabsskattelovens § 1, stk. 1, nr. 6, til at være akkumulerende, jf. § 1,  

 st. 1, nr. 5a.
På denne baggrund blev der anmodet om bindende forhåndsbesked  

 om, hvad der var udgangspunktet for senere beskatning af kursavancer på  

 investeringsforeningens nuværende beholdning af værdipapirer, som var  

 erhvervet forud for overgangsåret.
 Ligningsrådet meddelte, at kursavance eller -tab for obligationer og  

 pantebreve, som er erhvervet forud for overgangsåret, i relation til  

 beskatning efter ligningslovens § 4 skal beregnes med udgangspunkt i  

 kursværdien primo overgangsåret.
 Vedrørende avance eller tab på aktier o.lign. værdipapirer, som er  

 erhvervet forud for overgangsåret, skal beregningen i relation til beskatning  

 efter aktieavancebeskatningsloven ske med udgangspunkt i den faktiske  

 anskaffelsessum.
4.8. Dobbeltbeskatningsoverenskomst - Frankrig Ligningsrådet blev anmodet om bindende forhåndsbesked om hvem der har  

 beskatningsretten til avance ved aktieslag, i en situation hvor skatteyderen  

 var fuldt skattepligtig til både Danmark og Frankrig.
 Da kapitalgevinster ikke er omfattet af den mellem Danmark og Frankrig  

 indgåede overenskomst, skulle fortjenesten ved salg af aktier medregnes i den  

 skattepligtiges indkomst i Danmark.
 En eventuel dobbeltbeskatning kunne på skatteyderens foranledning søges  

 afbødet ved forhandlinger mellem landenes kompetente myndigheder, jf.  

 overenskomstens Art. 25 stk. 2.
4.9. Dødsbobeskatning Ligningsrådet blev anmodet om bindende forhåndsbesked om, hvorvidt en  

 almenvelgørende fond kunne succedere fuldt ud i medfør af KL § 33, stk. 1,  

 når fonden til sin tid på et skifte efter stifterne dels arver 25% af boets  

 beholdning af værnsaktier, dels overtager de resterende 75% af aktierne ved  

 berigtigelse i form af rentefrie gældsbreve til boet.
 Under henvisning til bestemmelsen i KL § 33, stk. 1, besvarede  

 ligningsrådet det stillede spørgsmål bekræftende.
4.10. Forsikring - begrænset fradragsret Ligningsrådet har givet bindende forhåndsbesked om, at kontokunder i et  

 stormagasin som forsikringstagere og forsikrede kan tilslutte sig en  

 gruppelivsforsikring eller kollektiv syge- og ulykkesforsikring, der ejes af  

 kontokunden, og hvor stormagasinet er indsat som uigenkaldeligt begunstiget  

 med den virkning, at kontokunden har fradrag for præmien efter  

 pensionsbeskatningslovens § 50, stk. 2, således, at udbetalte  

 forsikringssummer vil være skattefri for stormagasinet efter  

 pensionsbeskatningslovens § 50, stk. 4.
Kontokunder vil endvidere kunne tilslutte sig en arbejdsløshedsforsikring,  

 hvor stormagasinet som forsikringstager og ejer af forsikringen vil have  

 fradrag for præmieudgiften efter statsskattelovens § 6a, og hvor kontokundens  

 refusion heraf skal medregnes ved opgørelsen af stormagasinets skattepligtige  

 indkomstk.
Udbetalte forsikringssummer vil være almindelig  

 indkomstskattepligtige for stormagasinet, og kontokunden vil ikke have  

 fradrag for præmieudgiften.
 Det vil i de nævnte tilfælde være kontokundernes skattepligtige indkomster  

 uvedkommende, hvis stormagasinet eftergiver gæld i samme omfang, som det får  

 udbetalt forsikringssummer fra de tegnede forsikringer.
4.11. Forsikringsfradrag, begrænset - lønfonden for yngre læger Statsskattedirektoratet har udtalt, at det bidrag, som læger betaler til  

 en særlig lønfond, er omfattet af pensionsbeskatningslovens § 50, stk. 1, nr.  

 5 og derfor fradragsberettiget under den begrænsede fradragsramme.
Det var  

 oplyst, at yngre hospitalslægers ansættelsesforhold var karakteriseret ved  

 hyppige stillingsskift, hvilket indebar en risiko for manglende løndækning i  

 tilfælde af sygdom, militærtjeneste og barselsorlov.
For at imødegå denne risiko havde overenskomstparterne etableret en særlig  

 lønfond for yngre læger.
Lønfondens midler tilvejebragtes gennem bidrag fra  

 de tilsluttende sygehuse og institutioner, samt fora de yngre læger, der  

 idividuelt havde tilmedlt sig fonden.
Lønfondens ledelse bestod af en  

 bestyrelse valgt af henholdsvis Foreningen af Yngre Læger, Amtsrådsforeningn  

 i Danmark og Københavns hospitalsvæsen, og denne bestyrelse fastsatte  

 kontingentet.
4.12. Frirejser, beskatning af En kommune spurgte statsskattedirektoratet om den skattemæssige behandling  

 af ægtefællers frirejser.
Der var tale om en borgmester, en kommunaldirektør samt fire  

 økonomiudvalgsmedlemmer, alle med ægtefæller, der havde besøgt kommunens  

 venskabsby i Norge.
Kommunen hvade betalt samtlige rejseudgifter, men der var  

 ikke herudover udbetalt diæter til rejsedeltagerne.
Det var oplyst, at rejsen  

 formentlig ikke var blevet til noget, hvis ægtefællerne ikke havde kunnet  

 deltage.
 Statsskattedirektoratet svarede, at i et tilfælde som det foreliggende,  

 hvor rejsen måtte antages at have et vist repræsentativt formål for kommunen,  

 som også ægtefællerne måtte anses at opfylde, var det direktoratets  

 opfattelse, at der ikke var grundlag for beskatning af ægtefællernes  

 frirejser.
4.13. Hovedaktionærer - aktieavancebeskatningslovens § 4, stk. 2 og 3 Ligningsrådet blev anmodet om forhåndsbesked om følgende:
Vil tre søskende, som nu hver ejer 25% af aktiekapitalen i aktieselskabet  

 A, vedblive med at være omfattet af aktieavancebeskatningslovens § 4, stk. 2,  

 og 3, såfremt de hver fremover ejer 24% af aktiekapitalen, medens de  

 resterende 28% ejes af et nyt selskab H, hvis aktiekapital ejes med 1/3 af  

 hver af de tre søskende? Selskabet A havde en aktiekapital på 100.000 kr., der ejedes af moderen og  

 de tre nævnte børn med 25% hver.
Som led i et planlagt generationsskifte påtænkte de tre børn at stifte et  

 holdingselskab H, som dels skulle købe moderens aktier i selskab A dels nom.  

 1.000 kr. aktier i selskab A fra hver af de tre børn.
Aktiekapitalen i det  

 nye selskab H, som skulle ejes med 1/3 af hver af de tre søskende, tegnedes  

 ved kontant indskud.
Som vederlag for aktierne skulle boderen modtage en kontant udbetaling fra  

 holdingselskabet, således at hun likviditetsmæssigt blev holdt skadesløs for  

 den skat salget udløste.
Resttilgodehavendet ville blive berigtiget i form af  

 et afdragsfrit, rentebærende gældsbrev.
De tre søskende ville blive vederlagt  

 fuldt ud i form af afdragsfrie, rentebærende gældsbreve.
 Efter overdragelsen ville de tre søskende hver eje 24% af aktiekapitalen i  

 selskab A, medens det nye holdingselskab ville eje de resterende 28% af  

 aktiekapitalen.
 Der skulle i form af vedtægtsbestemmelse eller aktionæroverenskomst  

 tillægges nogen aktiepost eller aktionær i holdingselskabet særlige  

 rettigheder, ligesom aktierne i holdingselskabet ikke ville blive opdelt i  

 forskellige kategorier.
 Ifølge aktieavancebeskatningslovens § 4, stk. 2 og 3, anses en aktionær  

 som hovedaktionær, hvis vedkommende enten selv eller sammen med visse nærmere  

 i stk. 3 nævnte pårørende eller selskaber m.v. på noget tidspunkt inden for  

 de seneste 5 år forud for afståelsen af aktierne har ejet 25% eller mere af  

 aktiekapitalen eller rådet over mere end 50% af stemmeværdien.
 De selskaber, hvis aktiebeholdning medregnes, er selskaber, hvorover den  

 enkelte aktionær eller de i § 4, stk. 3 nævnte pårørende på grund af  

 aktiebesiddelse, vedtægtsbestemmelse, aftale eller fælles ledelse har en  

 bestemmende indflydelse.
 Ligningsrådet svarede:
De tre søskende ejer på nuværende tidspunkt hver 25% af aktiekapitalen i  

 selskab A.
De vil således vedblive med at være omfattet af  

 aktieavancebeskatningslovens § 4, stk. 2, og 3, indtil 5 år efter det  

 tidspunkt, hvor den enkeltes aktiebeholdning er nedbragt til 24% af  

 aktiekapitalen.
 Efter dette tidspunkt findes de tre søskende ikke længere at være omfattet  

 af aktieavancebeskatningslovens § 4, stk. 2 og 3. Der er hverved henset til,  

 at ingen af de tre søskende kan anses at få en bestemmende indflydelse i  

 holdingselskabet, hvorved bemærkes, at de ikke vil komme til at råde over  

 mere end 33 1/3% af stemmeværdien, og holdingselskabets aktiebeholdning i  

 selskab A findes således ikke at skulle medregnes ved afgørelsen af, om de  

 tre søskende skal betragtes som hovedaktionærer i dette selskab.
4.14. Hovedaktionær - udøvelse af stemmeret Ligningsrådet har i en bindende forhåndsbesked udtalt, at den stemmeret,  

 som en aktionær på baggrund af faderens testamente havde udøvet på sine  

 søskendes aktier indtil han fyldte 75 år, ved afståelse efter den 1. januar  

 1984 skulle medregnes ved afgørelsen af, om han indenfor de seneste 5 år  

 havde rådet over mere end 50% af stemmeværdien.
Det fandtes således ikke  

 afgørende, hvem der havde ejet aktierne, hvortil stemmeretten var knyttet.
4.15. Kildeskattelovens § 8, stk. 2 - studerende ligningsrådet blev ved en anmodning om bindende forhåndsbesked spurgt om  

 grønlandske bankassistenters ophold i Danmark i forbindelse med  

 videreuddannelse i en dansk bank kan karakteriseres som et ophold i  

 studieøjemed med den virkning, at der i henhold til kildeskattelovens § 8,  

 stk. 2, ikke indtræder fuld skattepligt til Danmark? Ligningsrådet udtalte at begrebet "i studieøjemed" i  

 kildeskattelovens § 8, stk. 2, tager sigte på personer, hvis ophold i Danmark  

 er led i et sædvanligt uddannelsesforløb.
Det kan ikke antages, at  

 bestemmelsen omfatter personer, der efter afsluttet uddannelse påbegynder en  

 specialuddannelse eller en videreuddannelse indenfor deres fag, og under  

 deres ophold her i landet aflønnes som færdiguddannede.
 De omhandlede bankassistenter, der efter det oplyste under deres ophold  

 her i landet skulle udføre normale arbejdsopgaver for bankassistenter, kunne  

 efter ligningsrådets opfattelse ikke efter den forannævnte forståelse af  

 bestemmelsen anses at opholde sig i Danmark i studieøjemed, og ville således  

 ikke være fritaget for beskatning efter kildeskattelovens § 8, stk. 2.
4.16. Konvertible obligationer I en sag vedrørende bindende forhåndsbesked var det oplyst, at et  

 konvertibelt obligationslån var optaget i 1983, og at obligationsejerne  

 indenfor perioden 18. november til 18. december i hvert af årene 1986, 1987,  

 1988 og 1989 kunne forlange obligationerne konverteret til aktier.  

 Obligationer, som ikke var konverteret til aktier senest den 18. december  

 1989 forfaldt til kontant indfrielse den 18. november 1990.
 Ligningsrådet udtalte, at de konvertible obligationer, som ikke var  

 konverteret til aktier senest den 18. december 1989, i relation til  

 aktieavancebeskatningsreglerne måtte anses for afstået den 18. december 1989  

 til det beløb, hvortil obligationerne forfaldt til kontant indfrielse i 1990.
4.17. Kurtage En revisor forespurtgte, om kurtage, der er betalt ved køb og salg af  

 obligationer uden for spekulations- og næringstilfælde, var  

 fradragsberettiget.
 Statsskattedirektoratet svarede, at kurtage - omkostninger ved udførelse  

 af handel med obligationer og aktier - skattemæssigt behandles henholdsvis  

 som tillæg til købsprisen og som fradrag i salgssummen for værdipapirerne.  

 Der er således ikke selvstændig fradragsret for kurtage.
 Statsskattedirektoratet har tidligere offentliggjort en afgørelse om  

 fradragsret for gebyrer m.v. til pengeinstitutter, hvor kurtage fejlagtigt  

 var medtaget under udgifter til formueforvaltning.
4.18. Leasing - boreskibe Ligningsrådet blev anmodet om forhåndsbesked om følgende:
Vil kommanditisterne kunne foretage skattemæssige afskrivninger efter  

 afskrivningslovens regler om skibe på to boreskibe af Yatsy typen, der  

 påtænkes bygget, uden at blive omfattet af begrænsningen i afskrivningslovens  

 afsnit V A? Et selskab påtænkte at oprette et kommanditselskab, der skulle indgå  

 kontrakter med et skibsværft om bygning af to boreskibe.
Det ønskedes oplyst, om boreskibene var omfattet af afskrivningslovens  

 afsnit I, driftsmidler, eller afsnit III, skibe.
Såfremt der var tale om  

 driftsmidler, ville kommanditisterne ikke kunne afskrive, jf.  

 afskrivningslovens § 34A, stk. 1, nr. 1.
Det var oplyst, at skibene skulle være selvfremdrevne.
De var ikke  

 beregnet til at have fast forbindelse med havbunden, men skulle forsynes med  

 bevægelige skruer, som kunne sikre, at skibet fastholdtes i sin position  

 under boringen, og som kunne bevæge det fra position til position.
Skibene  

 skulle alene anvendes til efterforskning og ikke til produktion af olie.
 De omhandlede boreskibe var ikke omfatet af kulbrintebeskatningsloven,  

 idet denne lov kun omfatter borerigge og boreskibe, der ejes af  

 bevillingshaverne.
 Der er ikke i forarbejderne til afskrivningsloven eller ændringsloven fra  

 1983 om fradragsret i visse lejeforhold en nærmere beskrivelse af, hvad der  

 skal forstås ved udtrykket "skibe".
 Det var fra skibsregisteret oplyst, at skibene ville få tildelt  

 typebetegnelsen "motorskib" og anvendelsesbetegnelsen  

 "boreskib", når de var færdigbyggede, og ejedes af en dansk reder.
 Ligningsrådet svarede, at boreskibene under hensyn til deres udformning og  

 anvendelse ville kunne anses for omfattet af afskrivningslovens afsnit III om  

 skibe.
4.19. Leasing - ikrafttrædelse - erstatningsdriftsmidler Ved lov nr. 576 af 15. december 1983 ændredes beskatningsreglerne  

 vedrørende leasing, og i lovens § 5 fastsattes, at loven har virkning for  

 aktiver, hvor skriftlig aftale om erhvervelsen ikke er indgået før den 30.  

 november 1983.
 Statsskattedirektoratet blev i forbindelse hermed spurgt om følgende:
1) Vil driftsmidler, som anskaffes efter 30. november 1983 til ombytning  

 af driftsmidler anskaffet før denne dato, være omfattet af  

 begrænsningsreglerne? 2) Vil driftsmidler, som ved anvendelse af udbetalt forsikringserstatning  

 er anskaffet efter 30. november 1983 til afløsning af skadesramte  

 driftsmidler anskaffet før 29. november 1983, være omfattet af  

 begrænsningsreglerne? 3) Vil driftsmidler, som forsikringsselskaberne efter 30. november 1983  

 leverer til erstatning for totalskadede driftsmidler, der er anskaffet før  

 29. november 1983, være omfattet af begrænsningsreglerne? De stillede spørgsmål måtte efter statsskattedirektoratets opfattelse  

 besvares bekræftende.
4.20. Pensionsordning med løbende udbetaling - fritagelse for tillægsskat Statsskattedirektoratet blev anmodet om en udtalelse om, på hvilket  

 tidspunkt en renteforsikring kunne ophæves uden påligning af tillægsskat.
Det  

 var oplyst, at skatteyderen havde etableret en renteforsikring, at han  

 fratrådte sin stilling og efter ca. 6 måneder fik et nyt ansættelsesforhold,  

 hvor der blev oprettet en tilsvarende forsikring.
Efter nogle års forløb  

 ophørte ansættelsesforholdet med sidstnævnte arbejdsgiver, hvorefter  

 skatteyderen blev selvstændig erhvervsdrivende.
 Statsskattedirektoratet udtalte, at den førstnævnte forsikring ikke kunne  

 ophæves uden påligning af tillægsskat, før der var forløbet 1 år fra det  

 tidspunkt, hvor det seneste ansætelsesforhold ophørte.
4.21. Salg af virksomhed - kapitalisering af løbende ydelse - bindende  

 forhåndsbesked Et revisionsfirma anmodede ligningsrådet om bindende forhåndsbesked om de  

 skattemæssige konsekvenser i forbindelse med overdragelse af aktiviteterne  

 fra et kommanditselskab til et nystiftet aktieselskab.
 Det fremgik af købsaftalen, at selskabet skulle betale et fast beløb på  

 1.000.000 kr. og et variabelt beløb i form af en løbende ydelse for de  

 overtagne aktiviteter.
Den løbende ydelse skulle beregnes om en procent af det fremtidige  

 overskud.
Revisionsfirmaet havde vedrørende den løbende ydelse oplyst, at  

 ydelsen var aftalt på forretningsmæssig basis mellem uafhængige parter, at  

 den beregnedes som 60% af overskuddet, at der var maksimum på 1.000.000 kr.  

 pr. år, at der intet minimum var, og at ydelsen ophørte efter 5 år.
 På denne baggrund stillede revisionsfirmaet følgende spørgsmål:
1) Vil der være fradragsret for aktieselskabet for den løbende ydelse? 2) Vil den løbende ydelse, der modtages af kommanditselskabet, være  

 skattepligtig? 3) Skal den løbende ydelse kapitaliseres og i bekræftende fald, på hvilket  

 grundlag skal ydelsen kapitaliseres, og hvilke skattemæssige konsekvenser vil  

 denne kapitalisering få med hensyn til beskatning for sælger og  

 afskrivningsmulighed for køber? Ligningsrådet gav bindende forhåndsbesked om, at der var fradragsret for  

 aktieselskabet for den løbende ydelse, der skal betales til  

 kommanditselskabet, at ydelsen var indkomstskattepligtig for modtageren, og  

 at den løbende ydelse skulle kapitaliseres.
Kapitaliseringen af den løbende ydelse måtte, da ydelsens kapitalværdi  

 ikke kunne opgøres efter aktuarmæssige principper, foretages på grundlag af  

 et skøn.
Til støtte for skønnet over ydelsens kapitalværdi kunne der henses  

 til de overdragne formuegoders værdi i handel og vandel.
Fordelingen af  

 overdragelsessummen, herunder den kapitaliserede ydelse, mellem de enkelte  

 bestanddele (varelager, driftsmidler, debitorer, goodwill m.v.) i den samlede  

 overdragelse måtte herefter foretages på grundlag af et skøn.
Overdrageren  

 opgør på dette grundlag avance eller tab efter sædvanlige regler for  

 afståelse af virksomhed, medens erhververen opgør afskrivningsgrundlag,  

 varelager, debitorbeholdning m.v. på samme grundlag.
4.22. Sambeskatning af selskaber En hollandsk koncern, der ejede et overskudsgivende dansk selskab,  

 påtænkte at stifte et nyt selskab her i landet med det formål at opkøbe  

 aktierne i det overskudsgivende selskab.
Købesummen skulle finansieres med  

 lån med sådanne renteudgifter, at selskaberne gennem en sambeskatning ville  

 undgå beskatning af den overskudsgivende virksomhed i Danmark.
Ligningsrådet  

 nægtede tilladelse til sambeskatning, idet den påtænkte ordning ikke kunne  

 antages at være begrundet i reelle forretningsmæssige hensyn, men måtte anses  

 overvejende at tilsigte en borteliminering af beskatningsgrundlaget i det  

 danske selskab.
4.23. Sambeskatning af selskaber Ligningsrådet afslog en ansøgning om sambeskatning mellem et dansk selskab  

 og dettes danske datterselskab.
 Moderselskabet var selv datterselskab af et udenlandsk selskab, og  

 kapitalen til at erhverve det danske datterselskab var tilbejebragt ved lån  

 fra det udenlandske moderselskab.
 Det danske moderselskabs indkomst var meget lille, og gennem  

 sambeskatningen ville det opnås, at datterselskabets betydelige indkomst blev  

 formindsket med den renteudgift det danske moderselskab havde påtaget sig,  

 ved optagelsen af lånet.
 Ansøgningen blev nægtet, da ordningen ikke kunne antages at være begrundet  

 i reelle forretningsmæssige hensyn.
4.24. Sambeskatning af selskaber Et dansk moderselskab, der ejedes af engelske aktionærer, havde i hele  

 skatteåret 1983/84 ejet samtlige aktier i et schweizisk datterselskab.  

 Aktierne i datterselskabet var købt for lånte midler, som de engelske  

 aktionærer kautionerede for, og det udbytte, moderselskabet modtog fra  

 datterselskabet, blev anvendt til renter og afdrag på det nævnte lån.  

 Moderselskabet var et holdingselskab, der ikke i øvrigt drev aktiv  

 erhvervsvirksomhed.
Selskabet avde ingen ansatte eller kontorer og havde  

 hjemsted hos en advokat.
Formålet med at etablere det danske selskab som ejer  

 af det schweiziske selskab havde formentlig været at undgå at betale  

 udbytteskat i Schweiz.
Ligningsrådet afslog en anmodning om tilladelse til  

 sambeskatning, idet direktoratet på det foreliggende grundlag ikke fandt, at  

 den etablerede ordning kunne antages at være begrundet i reelle  

 forretningsmæssige hensyn.
 4.25. Skatteberegning ved nesættelse af personfradrag efter  

 kildeskattelovens § 37C - reguleringstidspunktet.
 En skatteyder havde i 1977 fået udbetalt sociale ydelser efter  

 Bistandslovens § 42, stk. 1, mod tilbagebetaling.
 I 1981 traf Den sociale Ankestyrelse afgørelse om, at halvdelen af ydelsen  

 skulle betragtes som en ikke-tilbagebetalingspligtig ydelse.
 Statsskattedirektoratet blev forespurgt, om der skulle ske nedsættelse af  

 personfradraget og i bekræftende fald, for hvilke år, reguleringen skulle  

 finde sted.
 Statsskattedirektoratet svarede, at der skulle ske nedsættelse af  

 personfradraget, samt at reguleringen principielt skulle foretages i  

 omkonteringsåret; dog således at reguleringen efter skatteyderens anmodning  

 kunne foretages for det år, hvor ydelserne var udbetalt.
4.26. Skattefri virksomhedsomdannelse - bankbeholdning - udlån Ligningsrådet blev under henvisning til lov om skattefri  

 virksomhedsomdannelse anmodet om bindende forhåndsbesked om, hvorvidt en  

 indehaver af en personligt ejet virksomhed pr. 1. januar 1984 kunne omdanne  

 denne til et aktieselskab på vilkår, at han personligt bevarede et  

 bankindestående på 6.165.000 kr., som herefter blev udlånt til selskabet.
Det  

 var oplyst, at bankindeståendet i forhold til status pr. 31. december 1982  

 var forøget med 6.034.686 kr., samt at kassekreditten i samme tidsrum var  

 forøget med 6.137.950 kr.
 Der blev afgivet bindende forhåndsbesked om, at der ikke var grundlag for  

 at nægte skattefri virksomhedsomdannelse på de angivne vilkår uanset, at det  

 nævnte bankindestående modsvaredes af en kassekredit på 6.137.950 kr., der  

 ved omdannelsen blev overtaget af selskabet.
4.27. Skattefri virksomhedsomdannelse - en virksomhed Ligningsrådet har givet bindende forhåndsbeksed om, at en virksomhed  

 bestående af 13 lastbiler, der blev udlejet til en vognmandsforretning,  

 drevet som anpartsselskab, kunne overdrages til et nystiftet ApS efter  

 reglerne i lov om skattefri virksomhedsomdannelse.
4.28. Skattefri virksomhedsomdannelse - en virksomhed Ligningsrådet har givet bindende forhåndsbesked om, at en fabriksejendom,  

 der hidtil havde været udlejet til et af skatteyderen helejet anpartsselskab,  

 kunne overdrages til et nystiftet selskab efter reglerne i lov om skattefri  

 virksomhedsomdannelse.
4.29. Skattefri virksomhedsomdannelse - overdragelse af  

 investeringsfondshenlæggelse til nystiftet selskab Ligningsrådet blev anmodet om forhåndsbesked om følgende:
Kan der i forbindelse med omdannelse af en hidtil personligt drevet  

 maskindlejningsvirksomhed efter reglerne i lov om skattefri  

 virksomhedsomdannelse overdrages investeringsfondshenlæggelser, henlagt på  

 grundlag af anden erhvervsvirksomhed, samt dertil knyttede bankindeståender? En advokat, som siden 1979 havde drevet selvstændig afvokatvirksomhed,  

 havde herudover siden 1982 drevet privat udlejningsvirksomhed.
I 1982 havde  

 advokaten såldes - uden brug af investeringsfondsmidler - erhvervet en  

 sættevogn for 30.000 kr., som udlejedes.
For 1982 blev der selvangivet et  

 nettooverskud vedrørende udlejningsvirksomhed på 9.000 kr., og et  

 nettooverskud ved advokatvirksomheden på 708.000 kr.
De tilsvarende tal for  

 indkomståret 1983 androg 1.700 kr., og 750.000 kr.
 Ved udgangen af 1983 havde advokaten ubenyttede  

 investeringsfondshenlæggelser på i alt 560.000 kr. samt et bankindestående på  

 170.000 kr., der relaterede sig til investeringsfondshenlæggelserne.
 I 1984 var der til brug for udlejningsvirksomheden anskaffet driftsmidler  

 for i alt 235.000 kr., som var afskrevet forlods ved anvendelse af  

 investeringsfondsmidler.
 Advokaten påtænkte at stifte et anpartsselskab pr. 1. januar 1985, hvis  

 aktivitet primært skulle bestå i udlejning af erhvervsaktiver.
 Ved stiftelsen ønskedes som apportindskud overdraget udlejnngsaktiver,  

 investeringsfondshenlæggelser samt bankindestående vedrørende de foretagne  

 investeringsfondshenlæggelser.
 Ligningsrådet kunne besvare det stillede spørgsmål bekræftende.
4.30. Skattefri virksomhedsomdannelse - succession - ligningslovens § 27B Ligningsrådet blev anmodet om bindende forhåndsbesked om, hvorvidt en  

 virksomhed, der efter reglerne i lov om skattefri virksomhedsomdannelse blev  

 overdraget til et selskab, ville kunne succedere i endnu ikke indtægtsførte  

 investeringstilskud ydet i medfør af lov nr. 219 af 7. juni 1972 og  

 egnsudvikling, § 10.
 Der blev givet forhåndsbeksed om, at der ikke om følge af omdannelsen skal  

 ske indtægtsførsel i den personligt drevne virksomhed af de ydede tilskud.  

 Indtægtsførsel af tilskudsbeløbene skulle herefter ske i selskabet efter  

 reglerne i ligningslovens § 27B.
4.31. Skattefri virksomhedsomdannelse - succession i negativ saldo Ligningsrådet har givet bindende forhåndsbesked om, at en negativ  

 saldoværdi på en driftsmiddelkonto kan overføres til det aktie- eller  

 anpartsselskab, hvori virksomheden indskydes efter reglerne i lov om  

 skattefri virksomhedsomdannelse.
4.32. Skattefri virksomhedsomdannelse - uens afskrivninger To brødre drev i interessentskabsform en virksomhed, hvor de hver ejede en  

 ideel anpart på 50%. De skattemæssige indgangsværdier ved  

 virksomhedsomdannelsen ville udgøre henholdsvis 40 mio. kr. og 42 mio. kr.  

 Med henblik på skattefri virksomhedsomdannelse ansøgtes om dispensation i  

 medfør af § 2, stk. 3, i lov om skattefri virksomhedsomdannelse fra kravet om  

 fælles skattemæssige af- og nedskrivninger ved omdannelse af en virksomhed  

 med flere ejere.
Ligningsrådet imødekom efter omstændighederne andragendet om  

 dispensation, idet man ikke fandt, at de omhandlede afvigelser ville give  

 problemer med hensyn til opgørelsen af successionsgrundlaget, herunder  

 afskrivningsgrundlaget i selskabet.
4.33. Skattefrit udbytte Som svar på en forespørgsel om bindende forhåndsbeksed vedrørende  

 skattefrihed efter SEL § 13, stk. 3, for udbytter fra et datterselskab i  

 Saudi-Arabien svarede ligningsrådet, at bestemmelsen ikke kunne anvendes i  

 datterselskabets første 5 leveår, hvori der blev indrømmet skattefrihed.  

 Spørgsmålet om skattefritagelse, når lempelsesperioden var udløbet, måtte  

 tages op til fornyet overvejelse, når dette var sket.
4.34. Skattepligt, investeringsforening Vedrørende investeringsforening oprettet med hjemsted i Godthåb, hvor  

 foreningen havde en postboksadresse, måtte hjemstedet bestemmes efter, hvor  

 de dispositioner træffes, der er af væsentlig betydning for foreningens  

 virke.
Til disse dispositioner måtte først og fremmest henføres beslutning om  

 køb af værdipapirer for investerede midler, samt salg af værdipapirerne og  

 beslutninger i øvrigt om det, der måtte betegnes som kurspleje.
Disse  

 beslutninger blev truffet her i landet, og følgelig måtte foreningen anses  

 for at have hjemsted her uanset postboksadressen i Grønland.
 4.35. Skønsmæssig indkomstansættelse efter kulbrinteskatteloven.
 Et selskab havde i 1983 ydet rådgivende ingeniørbistand i forbindelse med  

 opbygningen af et oliefelt i Nordsøen.
 Selskabet var begrænset skattepligtig efter kulbrinteskattelovens § 3 af  

 den fortjeneste, som selskabet havde erhvervet ved arbejdet i Danmark.
Selskabet var hjemmehørende på Channel Islands.
Beskatningsretten efter  

 kulbrinteskatteloven kunne gennemføres over for selskabet, da der ikke er  

 indgået dobbeltbeskatningsoverenskomst mellem Danmark og Channel Islands.
 Selskabet havde trods anmodning herom ikke indsendt selvangivelse for  

 1983.
 Ifølge oplysninger fra den danske kontraktspartner udgjorde kontraktsummen  

 for 1983 ca. d.kr. 3.549.270.
 I mangel af behørig selvangivlse skulle selskabets skattepligtige indkomst  

 ansættes skønsmæssigt.
 Ligningsrådet ansatte selskabets skattepligtige indkomst for 1983 efter  

 kulbrinteskatteloven til d.kr. 530.000, idet man fandt, at selskabets  

 skattepligtige indkomst passende kunne ansættes til ca. 15% af  

 kontraktsummen.
4.36. Straksfradrag efter afskrivningslovens § 21 Statsskattedirektoratet blev spurgt, om udgifterne til udskiftning af et  

 oliefyr kunne fradrages efter bestemmelsen i afskrivningslovens § 21, stk. 2.
Der var tale om en gårdejer, som havde afholdt udgifter på 25.000 kr. i  

 forbindelse med udskiftning af sit traditionelle oliefyr med et moderne  

 kombinationsfyr, som kunne anvendes til både fast brændsel og olie.
Han  

 ønskede herefter straks at fradrage 18.490 kr., som var maksimum for  

 straksfradraget efter afskrivningsovens § 21, stk. 3.
 Efter statsskattedirektoratets opfattelse måtte centralvarmeanlægget  

 betragtes som en samlet installation, som var blevet ombygget og forbedret.
 Statsskattedirektoratet fandt herefter, at beløbet på 18.490 kr. kunne  

 fradrages efter afskrivningslovens § 21, stk. 2.
4.37. Straksfradrag - ligningslovens § 28 Et revisionsfirma forespurgte, om den i afskrivningslovens § 21, stk. 2,  

 omtalte straksafskrivning på 5% af ombygnings- eller forbedringsudgifter er  

 undergivet begrænsninger i medfør af ligningslovens § 28.
 Statsskattedirektoratet svarede, at straksafskrivning efter den nævnte  

 bestemmelse ikke kan begrænses i henhold til ligningslovens § 28.
4.38. Tilskud til kapacitetstilpasning inden for fiskeriet Ligningsrådet blev anmodet om forhåndsbeksed om følgende:
Hvorledes skal et beløb på kr. 850.000, som udbetales i medfør af lov nr.  

 119 af 28. marts 1984 om tilskud til kapacitetstilpasning inden for  

 fiskeriet, 1) hvis skatteyderen modtager beløb i tilskud i medfør af den nævnte lov? 2) hvis skatteyderen under de samme betingelser modtager beløbet fra en  

 fiskeskipper i Jylland? En fiskeskipper havde i medfør af lov om tilskud til kapacitetstilpasning  

 inden for fiskeriet modtaget tilsagn om udbetaling af kr. 850.000 i  

 statstilskud i forbindelse med, at hans fiskefartøj ophørte med deltagelse i  

 dansk erhvervsfiskeri senest den 31. december 1984. Der var herved bl.a.  

 stillet betingelse om, at der blev fremsendt meddelelse om ophøret til  

 toldvæsenet og skibsregisteret, så fartøjet kunne slettes af fortegnelsen  

 over fiskefartøjer.
 Tilsagnet om tilskud var gældende uanset om fartøjet blev ophugget, solgt  

 til andet formål end fiskeri eller til fiskeri fra en stat, der ikke havde  

 adgang til at drive fiskeri i EF-medlemsstaternes fiskerizone.
 Det var oplyst, at en jysk fiskeskipper under de samme betingelser havde  

 tilbudt skatteyderen samme beløb, mod at fiskefartøjet ophørte med deltagelse  

 i dansk erhvervsfiskeri.
 Ligningsrådet svarede, at betalingen i begge tilfælde skulle indgå i  

 afhændelsessummen for fiskefartøjet.
Ophørte skatteyderen samtidig med fiskerierhvervet, ville tilskuddet indgå  

 i opgørelsen af den særlige indkomst ved afhændelsen af fartøjet.
Havde  

 skatteyderen ejet skibet i mindre end 5 år, skulle fortjeneste eller tab ved  

 salget dog indgå i den almindelige indkomst, jf. afskrivningslovens § 15A.
 Ophørte skatteyderen ikke med at drive fiskeri, måtte tilskuddet eller  

 betalingen fra den jyske fiskeskipper fragå i afskrivningssaldoen.
4.39. Tilslutningsudgifter til naturgas Statsskattedirektoratet blev spurgt om den skattemæssige behandling af  

 udgifter til udskiftning af oliefyr med gasfyr i forbindelse med overgangen  

 til naturgas i tilfælde, hvor et en- eller tofamilieshus er eller har været  

 udlejet.
Statsskattedirektoratet svarede, at udgifter, der afholdtes i anledning af  

 overgang til naturgasanlæg, kunne fradrages i det omfang, de måtte antages at  

 være medgået til vedligeholdelse, herunder opsat vedligeholdelse.
Det var dog  

 en betingelse, at der ikke benyttedes standardfradrag.
Direktoratet henviste  

 til lsr.1977.190 og lsr.1979.40.
