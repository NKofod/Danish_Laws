Bekendtgørelse om krav til studieadministrative it-systemer for de gymnasiale uddannelser og almene voksenuddannelser I medfør af § 31, stk. 3, i lov om institutioner for erhvervsrettet uddannelse, jf. lovbekendtgørelse nr. 776 af 10. juni 2015, og § 54, stk. 3, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 777 af 10. juni 2015, fastsættes efter bemyndigelse:
Anvendelsesområde § 1. Bekendtgørelsen gælder for uddannelsen til studentereksamen, uddannelsen til højere forberedelseseksamen, uddannelsen til højere handelseksamen, uddannelsen til højere teknisk eksamen, almen voksenuddannelse, forberedende voksenundervisning og ordblindeundervisning for voksne ved:
1) institutioner for erhvervsrettet uddannelse, og 2) institutioner for almengymnasiale uddannelser og almen voksenuddannelse.
 § 2. Bekendtgørelsen omfatter institutionens studieadministrative it-systemer, der håndterer data:
1) til systemer til opkrævning af betaling for aktivitet omfattet af lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., 2) fra og til CØSA, 3) fra og til ØS, 4) til STIL Statistik, herunder Datavarehus og Danmarks Statistik, 5) til Eksamensdatabasen, 6) fra Optagelse.dk, 7) til US2000, 8) til Ungedatabasen, 9) til UddannelsesGuiden, 10) fra og til XPRS, og 11) fra og til UU-centre om brobygning og introduktionskurser.
 § 3. Fælles studieadministrative it-systemer, som institutionerne eller grupper af institutioner skal anvende efter ministeren for børn, undervisning og ligestillings bestemmelse, er ikke omfattet af denne bekendtgørelse.
It-instruks § 4. Institutionens studieadministrative it-systemer skal opfylde kontrolmålene i It-instruks om krav til systemrevision af studieadministrative it-systemer for de gymnasiale uddannelser og almene voksenuddannelser, jf. bilag 1.
Systemrevisionserklæring § 5. Institutionen kan kun anvende et studieadministrativt it-system, hvis systemet er omfattet af en systemrevisionserklæring uden forbehold, jf. stk. 2 og 3, der er offentliggjort efter § 6.
Stk. 2. En systemrevisionserklæring består af en revisorerklæring udarbejdet og underskrevet af en statsautoriseret eller registreret revisor.
Erklæringen skal være udarbejdet i overensstemmelse med standarden ISAE 3402 som en type 2-erklæring og dokumentere, at det studieadministrative it-system overholder kravene i den § 4 nævnte it-instruks.
 Stk. 3. Standarden ISAE 3402 findes på hjemmesiden for Styrelsen for It og Læring på adressen www.stil.dk.
 Stk. 4. En systemrevisionserklæring har virkning i 2 år fra revisors underskrivelse af revisorerklæringen.
 § 6. Styrelsen for It og Læring offentliggør en oversigt over de studieadministrative it-systemer, hvor styrelsen har modtaget en systemrevisionserklæring uden forbehold.
 Stk. 2. En systemrevisionserklæring kan sendes til Styrelsen for It og Læring af en institution, der ønsker at bruge systemet, eller af den leverandør, der vil stille systemet til rådighed for en eller flere institutioner.
 § 7. En institution, der anvender et studieadministrativt it-system, der er med på den i § 6, stk. 1, nævnte oversigt, men hvor der senest 14 dage før udløbet af erklæringen, jf. § 5, stk. 4, ikke foreligger en ny systemrevisionserklæring uden forbehold, skal rette henvendelse til Styrelsen for It og Læring.
 Stk. 2. Styrelsen for It og Læring kan for de i stk. 1 nævnte institutioner fravige § 5, stk. 1. Styrelsen fastsætter vilkårene, herunder varighed, for sådan en fravigelse.
 Ikrafttrædelse m.v.
 § 8. Bekendtgørelsen træder i kraft den 1. oktober 2015.
 Stk. 2. Kravet i § 5, stk. 1, til institutionens studieadministrative it-systemer skal være opfyldt senest den 1. april 2016.
Styrelsen for It og Læring, den 21. september 2015 Thomas FredenslundDirektør / Aino Olsen Bilag 1 It-instruks om krav til systemrevision af studieadministrative systemer for de gymnasiale uddannelser og almene voksenuddannelser September 2015 Bekendtgørelse om krav til studieadministrative it-systemer for gymnasiale uddannelser og almene voksenuddannelser 1. Indledning Systemrevisionen af det studieadministrative system (herefter SA-systemet) skal ske i forhold til de kontrolmål, som er beskrevet i afsnit 2, afsnit 3 og afsnit 4. Kontrolmålene vedrører de gymnasiale uddannelser og almene voksenuddannelser, der fremgår af Tabel 1.
 Tabel 1. Uddannelser omfattet af kontrolmålene.
 I Tabel 1 er uddannelserne identificeret ved den kode, der er udmeldt med Ministeriet for Børn, Undervisning og Ligestillings centrale uddannelsesmodel.
Der er foran kontrolmålene i afsnit 2, afsnit 3 og afsnit 4 en forklaring af baggrunden for de enkelte kontrolmål.
Denne forklaring er ikke en del af kontrolmålene.
Kontrolmålene i afsnit 4.1, 4.5, 4.6, 4.7 og 4.8 gælder kun for SA-systemer, der har sådan funktionalitet.
2. Kontrolmål, intern forretningslogik og udvikling 2.1. Overvågning af regelgrundlag Systemleverandøren skal dokumentere indsigt i regelgrundlaget for de institutions- og uddannelsesområder, som SA-systemet anvendes i forbindelse med, og har initiativpligt til at følge med i ændringer i regelgrundlaget, så systemet til stadighed er i overensstemmelse med gældende lovgivning.
2.2. Adgangsstyring og styring af adgang til personoplysninger Adgangen til SA-systemet og til personoplysninger i systemet skal være styret på betryggende vis.
2.3. Oprettelse af aktivitet Ved en aktivitet forstås en del af et uddannelsesforløb, der skal aktivitetsindberettes/prøveindberettes.
Elever eller kursister oprettet i SA-systemet skal kunne tilknyttes aktiviteten.
Ved aktivitetsoprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.4. Oprettelse af stamoplysninger Eleven eller kursisten skal oprettes i systemet med stamoplysninger og med henvisning til den uddannelse, som vedkommende følger.
Ved oprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.5. Transaktions- og kontrolspor Registrerings- og indberetningsforløbet skal kunne dokumenteres.
2.6. Change management Udvikling og ændringshåndtering skal være styret på betryggende vis.
2.7. Sikkerhedsforanstaltninger Såfremt persondata i SA-systemet opbevares hos systemleverandøren eller ved dennes foranstaltning, skal følgende kontrolmål overholdes:
3. Generelle grænsefladekontrolmål For de eksterne grænseflader og interessenter nævnt i afsnit 4 gælder en række generelle grænsefladekontrolmål, som skal overholdes, med mindre andet fremgår.
Kontrolmålene vedrører overholdelse af gældende eksterne grænseflader samt styring af kommunikation mellem SA-systemet og det eksterne system.
3.1. Overholdelse af eksterne grænseflader Ved kommunikation via en grænseflade skal specificerede syntaks, semantik og protokol i de tilhørende grænsefladebeskrivelser overholdes.
3.2. Styring af kommunikation Kommunikationen mellem SA-systemet og de eksterne systemer nævnt i bekendtgørelsens § 2 skal være styret, så der kan følges op på alle hændelser, og så der er historik på modtagne og afsendte data.
Kontrolmålene gælder al kommunikation med den eksterne part.
4. Grænsefladespecifikke kontrolmål De nedenstående specifikke kontrolmål for de enkelte eksterne grænseflader er fastlagt med henvisning til gældende grænsefladebeskrivelser og øvrige kravdokumenter.
En oversigt over gældende grænsefladebeskrivelser og links til disse findes på Styrelsen for It og Lærings hjemmeside på adressen www.stil.dk.
 De omfattede eksterne grænseflader fremgår af Tabel 2.
Tabel 2. Oversigt over eksterne grænseflader.
Kolonnen Ind/Ud angiver retning af datastrømmen set fra SA-systemet.
4.1. Betalingslov  Opkrævning For SA-systemer, der kan håndtere beregning og opkrævning af betaling hos kommunen eller anden aktør for elever og kurister, hvis uddannelse er omfattet af betalingsloven, skal systemrevisionen kontrollere, at der er etableret procedurer, der sikrer den korrekte opkrævning.
Der kan som alternativ til beregning og opkrævning ved brug af SA-systemet være en løsning baseret på manuelle procedurer, der sikrer den korrekte opkrævning.
 Opkrævningen omfatter alle uddannelser nævnt i Tabel 1 med undtagelse af BRO.
4.2. CØSA  Uddannelsesmodel CØSA håndterer dataudveksling med SA-systemet med henblik på beregning og udbetaling fra Ministeriet for Børn, Undervisning og Ligestilling af lovbundne taxametertilskud pr. årselev samt øvrige tilskud til institutionerne, og udmelder den centrale uddannelsesmodel til SA-systemet.
Uddannelsesmodellen definerer kodesættet (syntaksen), der skal benyttes, når data skal udveksles mellem SA-systemet og de eksterne systemer.
 Udmeldingen omfatter alle uddannelser nævnt i Tabel 1.
4.3. CØSA  Enkeltfagsårselever Indberetningen omfatter alle enkeltfagsuddannelser nævnt i Tabel 1.
4.4. CØSA  Fuldtidsårselever Indberetningen omfatter alle fuldtidsuddannelser nævnt i Tabel 1.
4.5. ØS  Opkrævning af deltagerbetaling Institutioner for erhvervsrettet uddannelse og institutioner for almengymnasial uddannelse og almen voksenuddannelse anvender Navision Stat (NS) som økonomisystem.
NS tilbyder en rækkes web services, som kan sikre tæt integration med SA-systemet.
Der kan som alternativ til opkrævning af deltagerbetaling ved brug af integration mellem SA-systemet og NS være en løsning, hvor der bruges manuelle procedurer, der sikrer en korrekt opkrævning.
 Kontrolmålene omfatter de enkeltfagsuddannelser, hvor der efter reglerne om den pågældende uddannelse skal ske opkrævning af deltagerbetaling.
4.6. ØS  Forespørgsel på deltagerbetaling For de enkeltfagsuddannelser, hvor det følger af reglerne, at der skal opkræves deltagerbetaling, og der ikke bruges manuelle procedurer til opkrævningen, skal der i SA-systemet kunne følges op på, om deltagerbetaling er sket rettidigt.
4.7. ØS  Lønfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele lønnen ud på de aktiviteter, som har forbrugt timerne.
SA-systemet skal derfor kunne danne fordelingsnøgler ud fra oplysninger i lønsystemet og læreranvendelsen registreret i SA-systemet.
Der kan som alternativ til fordeling ved brug af integration mellem SA-systemet og NS være en løsning, hvor der bruges manuelle procedurer, der sikrer en korrekt kontering.
 Lønfordelingen via NS omfatter alle uddannelser nævnt i Tabel 1.
4.8. ØS  Omkostningsfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele materialer, udstyr og lignende omkostninger, der ikke er lønafhængige, ud på de aktiviteter, som har brugt ressourcen.
SA-systemet skal derfor kunne beregne fordelingsnøgler hertil, som NS kan gøre brug af.
Der kan som alternativ til fordeling ved brug af integration mellem SA-systemet og NS være en løsning, hvor der bruges manuelle procedurer, der sikrer en korrekt kontering.
 Omkostningsfordelingen omfatter alle uddannelser nævnt i Tabel 1.
4.9. STIL Statistik  Fuldtid Uddannelsesinstitutionerne indberetter oplysninger om de enkelte elevers uddannelsesforløb, studieretning, klassetrin og aflagte eksaminer til brug for uddannelsesstatistik til præsentation i Datavarehus og til Danmarks Statistik.
Indberetningen sker til Styrelsen for It og Læring (via grænsefladerne nævnt i dette afsnit og afsnit 4.10), som validerer og kvalitetssikrer data, inden de anvendes til statistik og præsenteres i Datavarehuset eller sendes til Danmarks Statistik.
Fuldtids- og enkeltfagsuddannelserne har hver sin grænseflade til statistikindberetning.
 Indberetningen omfatter alle fuldtidsuddannelser nævnt i Tabel 1 med undtagelse af BRO.
4.10. STIL Statistik  Enkeltfag Indberetningen omfatter alle enkeltfagsuddannelser nævnt i Tabel 1.
4.11. Eksamensdatabasen Der indberettes endelige karakterer og eksamensbeviser for en række ungdomsuddannelser til Eksamensdatabasen til anvendelse blandt andet i forbindelse med optagelse på videregående uddannelser.
 Indberetningen omfatter alle uddannelser under AGYM, EGYM og GSUP nævnt i Tabel 1.
4.12. Optagelse.dk Uddannelsessøgende anvender Optagelse.dk til digital ansøgning om optagelse på ungdomsuddannelser og på videregående uddannelser.
 Der hentes data fra Optagelse.dk for alle uddannelser under AGYM med undtagelse af 3015 Studieforberedende enkeltfag til hf og stx samt for alle uddannelser under EGYM og IGYM nævnt i Tabel 1.
4.13. US2000  Studieaktivitet til SU-udbetaling Der indberettes oplysninger om elevernes og kursisternes studieaktivitet til SU-udbetalingssystemet US2000 til brug for SU-udbetalingen.
 Indberetningen omfatter alle uddannelser nævnt i Tabel 1 med undtagelse af 3019 Ordblindeundervisning for voksne (OBU) samt BRO.
4.14. Ungedatabasen  Uddannelseshændelser Der indberettes oplysninger om unges uddannelsesaktiviteter til Ungedatabasen, som giver et samlet overblik over unges uddannelses- og beskæftigelsesstatus.
 Indberetningen omfatter alle uddannelser nævnt i Tabel 1 på nær BRO.
4.15. UddannelsesGuiden  Uddannelsesudbud Institutionernes uddannelsesudbud indberettes til UddannelsesGuiden, som indeholder oplysninger om det aktuelle udbud på en række uddannelsesområder.
 Indberetning til UddannelsesGuiden omfatter alle enkeltfagsuddannelser nævnt i Tabel 1.
4.16. XPRS  Eksamensadministration Der indberettes oplysninger om prøve- og eksamensadministration til eksamensadministrationssystemet XPRS.
 Indberetningen omfatter alle uddannelser under AGYM og EGYM nævnt i Tabel 1 samt 3016 Almen voksenuddannelse (AVU) og 3018 Forberedende voksenundervisning (FVU).
4.17. UU-centre  Dataudveksling, brobygning Der udveksles data mellem SA-systemerne og UU-centrene med henblik på formidling og koordinering af introduktionskurser og brobygningsforløb.
 Dataudvekslingen omfatter uddannelserne under BRO nævnt i Tabel 1.
