I.
Baggrund EU-Kommissionens godkendelse af at forlænge den 3 årige forsøgsordning med  

 jobtræning og individuel jobtræning fra 1. januar 1997 er betinget af, at  

 ansættelsesperioden i forbindelse med jobtræningen er aftalt til mindst 6  

 måneder.
Tilskudsperioden kan derimod være kortere end 6 måneder.
 EU-Kommissionens godkendelse forudsætter endvidere, at der er tale om  

 ansættelser, der ikke er tidsbegrænsede.
 De udmeldte rammer indebærer følgende:
II.
Ansættelsesforholdet 1. Ansættelsesperiodens længde Ansættelsen må ikke være af midlertidig karakter.
Ansættelsen kan således  

 ikke på forhånd tidsbegrænses - heller ikke til 6 måneder.
 Ansættelsesperioden på mindst 6 måneder skal være i sammenhæng.  

 Ansættelsesperioden kan således ikke afbrydes af andre tilbud i henhold til  

 en individuel handlingsplan.
 2. Opsigelse m.v.
Den ansatte er i øvrigt i hele ansættelsesperioden omfattet af gældende  

 overenskomster og lovgivning.
Såvel den ansatte som arbejdsgiveren kan  

 således opsige ansættelsesforholdet efter almindelige ansættelsesretlige  

 regler.
Opsigelse skal også ske med lov- eller overskomstmæssigt varsel, hvis  

 ansættelsen ønskes ophævet ved udgangen af 6 måneders ansættelse.
3. Orlov I hele ansættelseperioden kan den ansatte få bevilget orlov til  

 uddannelse, børnepasning eller sabbat efter reglerne om orlov til  

 beskæftigede.
 Da ansættelsesforholdet ikke er tidsbegrænset, vil den ansatte have ret  

 til at vende tilbage til arbejdspladsen efter endt orlov.
Såfremt orlov påbegyndes i tilskudsperioden, suspenderes løntilskuddet i  

 orlovsperioden.
En eventuel forlængelse af løntilskudsperioden skal aftales  

 med Arbejdsformidlingen.
4. Andre uddannelsesmuligheder I ansættelsesperioden kan den ansatte deltage i en  

 arbejdsmarkedsuddannelse med kursusgodtgørelse.
 En periode med uddannelsesgodtgørelse kan derimod ikke lægges ind i  

 hverken tilskudsperioden eller i perioden imellem tilskudsperioden og  

 den efterfølgende ordinære ansættelse.
III.
Tilskudsperioden Der er ikke noget minimumskrav til tilskudsperiodens længde.  

 Tilskudsperioden kan således aftales til en varighed på f.eks. kun en måned.  

 Er tilskudsperioden aftalt til sammenlagt 6 måneder eller mindre, skal  

 Arbejdsformidlingen påse, at betingelserne i aktivbekendtgørelsens § 55 a er  

 opfyldt.
Er tilskudsperioden aftalt til mere end sammenlagt 6 måneder, skal  

 arbejdsgiveren tilbyde den ansatte enten uddannelse i 1/12 af perioden eller  

 ordinært arbejde en periode svarende til tilskudsperioden, jf.  

 aktivbekendtgørelsens § 51 a.
Vælger arbejdsgiveren at tilbyde ordinær  

 ansættelse, gælder de samme retningslinier for henholdsvis tilskudsperioden  

 og den ordinære ansættelse, som fastsat i denne vejledning.
Undervisning kan indgå i et jobtræningsforløb efter aftale mellem  

 arbejdsgiveren og den ansatte.
I undervisningsperioden udbetales løn som i  

 den øvrige del af jobtræningen, jf. § 53 i aktivbekendtgørelsen.
 Såfremt der skal gives tilbud om uddannelse i forbindelse med  

 jobtræningstilbuddet, må det ske forud for ansættelsen.
Den ansatte står til rådighed for formidlet arbejde i tilskudsperioden.  

 Arbejdsformidlingen kan imidlertid træffe afgørelse om at undlade at formidle  

 arbejde under henvisning til, at tilbuddet skønnes at medvirke til, at  

 pågældende kan opnå fast beskæftigelse, jf. aktivbekendtgørelsens § 128 a,  

 stk. 2, nr. 2). Da tilskudsperioden kan være kortere end ansættelsesperioden,  

 kan tilskudsperioden anvendes som en introduktionsperiode/oplæringsperiode  

 forud for et fast ansættelsesforhold, også når der ikke er tale om et  

 jobrotationsprojekt.
Herved tilskyndes de private virksomheder til at ansætte  

 ledige.
Til gengæld skal Arbejdsformidlingen betinge sig, at ansættelsen har  

 en varighed af mindst 6 måneder.
IV.
Ansættelsen efter tilskudsperioden Efter tilskudsperiodens udløb er der ikke længere tale om jobtræning, men  

 om ordinær ansættelse.
 Arbejdsformidlingen skal ved godkendelse af arbejdspladsen som  

 jobtræningsplads vurdere, om ansættelsen som helhed har en genoptræningsværdi  

 for den ansatte.
 At der er tale om ordinær ansættelse indebærer f.eks., at den ansatte  

 udover at kunne deltage i uddannelse med orlovsydelse og kursusgodtgørelse  

 tillige er omfattet af bestemmelsen i aktivbekendtgørelsens § 88 a om støtte  

 til beskæftigede i forbindelse med jobrotationsordninger inden for  

 flaskehalsområder m.v.
 Arbejdsgiverens forpligtelse til mindst 6 måneders ansættelse anses for  

 opfyldt, såfremt den ordinære ansættelse konverteres til en uddannelsesaftale  

 i forbindelse med en erhvervsuddannelse.
Der er således mulighed for, at arbejdsgiveren kan oppebære tilskud i  

 henhold til Arbejdsmarkedsstyrelsens bekendtgørelse om tilskud til  

 virksomheder, der indgår uddannelsesaftale med voksne, hvis betingelserne  

 ifølge denne bekendtgørelse iøvrigt er opfyldt.
Tilskuddet vil blive beregnet  

 efter satsen for ledige, hvis uddannelsesaftalen indgås i tilskudsperioden,  

 og efter satsen for beskæftigede, hvis uddannelsen indgås efter  

 tilskudsperiodens udløb, jf. bekendtgørelsens § 4.
V.
Eksempler 1. Uddannelse - tilskud 1 måned - ordinær ansættelse Den ledige får forud for ansættelsen et tilbud om uddannelse med  

 uddannelsesgodtgørelse, som kvalificerer den ledige til en rotationsstilling.
 Den ledige ansættes tidsubegrænset og som minimum i 6 måneder hos  

 arbejdsgiveren.
 Tilskudsperioden aftales til 1 måned, i hvilken periode den ansatte kan  

 genoptrænes til at varetage den specifikke arbejdsfunktion.
 Efter tilskudsperiodens udløb er den pågældende ordinært ansat som minimum  

 i 5 måneder, indtil der evt. sker opsigelse af ansættelsesforholdet.
2. Tilskud 4 måneder - AMU-uddannelse - løntilskud Den ledige ansættes tidsubegrænset og som minimum i 6 måneder.
 Tilskudsperioden aftales til 4 måneder.
 Efter 2 måneder opstår der behov for opkvalificering af den ansatte.  

 Opkvalificeringsbehovet kan løses ved den ansattes deltagelse i en  

 arbejdsmarkedsuddannelse.
 Arbejdsgiveren udbetaler sædvanlig løn under kurset, der varer 3 uger.
 Arbejdsgiveren får refusion efter bekendtgørelse om adgang og  

 deltagerstøtte ved deltagelse i arbejdsmarkedsuddannelser.
 I 3-ugers perioden suspenderes løntilskuddet til arbejdsgiveren, jf. § 149  

 b, stk. 5, i aktivbekendtgørelsen.
 Tilskudsperioden forlænges ikke automatisk med 3 uger, men kan aftales  

 forlænget med Arbejdsformidlingen.
 Det bemærkes, at uddannelsesforløbet ikke kan indgå i en individuel  

 handlingsplan, jf. ovenfor side 3.
3. Tilskud 3 måneder - ordinær ansættelse - § 88a-tilskud Den ledige ansættes som »afløser« i forbindelse med et  

 jobrotationsprojekt inden for et flaskehalsområde.
Ansættelsen er  

 tidsubegrænset og som minimum på 6 måneder.
 Tilskudsperioden aftales til 3 måneder.
Efter ialt 4 måneders ansættelse (incl. tilskudsperioden) vil virksomheden  

 udvide og satser derfor på opkvalificering af den ansatte afløser.
Afløseren  

 (nu »beskæftiget«) deltager i uddannelse med støtte efter § 88 a i  

 aktivbekendtgørelsen.
Der ansættes i stedet en ledig erstatningsarbejdskraft.
4. Tilskud 6 måneder - opsigelse Den ledige ansættes tidsubegrænset og som minimum i 6 måneder.
 Tilskudsperioden aftales til 6 måneder.
 Under forløbet viser det sig, at arbejdsgiveren grundet svigtende  

 ordretilgang ikke har mulighed for at beskæftige pågældende efter de 6  

 måneder.
 Den ansatte opsiges af arbejdsgiveren til udgangen af de 6 måneder.  

 Eventuel tvist om, hvorvidt gældende opsigelsesvarsler, begrundelse m.v. er  

 iagttaget, afgøres fagretligt.
5. Tilskud 8 måneder - § 51a - opsigelse Den ledige ansættes tidsubegrænset.
Tilskudsperioden aftales til 8  

 måneder.
Arbejdsgiveren vælger, jf. § 51 a, at ansætte pågældende i stedet for at  

 tilbyde uddannelse.
Ansættelsesperioden er som følge heraf på minimum 16  

 måneder, hvilket skal aftales på forhånd.
 Arbejdsgiveren afskediger pågældende på grund af svigtende ordretilgang  

 til udgangen af de 8 måneder.
 Eventuel tvist om, hvorvidt gældende opsigelsesvarsler, begrundelse m.v.  

 er iagttaget, afgøres fagretligt.
 Såfremt ovennævnte situation gentager sig hos samme arbejdsgiver, kan  

 Arbejdsformidlingen overveje, om der er tale om misbrug, jf. § 151 i  

 aktivbekendtgørelsen.
Såfremt arbejdsgiveren i stedet vælger at tilbyde uddannelse, skal  

 ansættelsen ligeledes være tidsubegrænset.
Uddannelsesforløbet på ca. 3 uger  

 (= 1/12 af tilskudsperioden) skal lægges inden for tilskudsperioden, og  

 arbejdsgiveren skal udbetale løn under uddannelsen.
Da ansættelsen er tidsubegrænset, ophører ansættelsesforholdet ikke  

 automatisk efter de 8 måneder.
Gældende opsigelsesvarsel skal iagttages.
6. Tilskud 3 måneder - uddannelsesorlov - løntilskud Den ledige ansættes tidsubegrænset og som minimum i 6 måneder.
 Tilskudsperioden aftales til 3 måneder.
Det aftales, at den ansatte skal påbegynde uddannelsesorlov efter 2  

 måneders ansættelse i jobtræning.
Orlovens varighed er 3 måneder.
 Efter endt orlov benytter den ansatte sig af sin ret til tilbagevenden til  

 arbejdspladsen.
 Arbejdsgiveren får ikke automatisk løntilskud for den resterende måned,  

 men en forlængelse kan aftales med Arbejdsformidlingen.
