Skriftlig fremsættelse (4. november 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om folkeskolen (Mere frit skolevalg inden for og over  

 kommunegrænser).
(Lovforslag nr.
L 80).
 Lovforslaget indebærer en udvidelse af forældrenes ret til at  

 vælge folkeskole for deres barn.
 Mere frit valg af folkeskole giver forældrene bedre mulighed for  

 at påvirke og øve indflydelse på folkeskolen, og frit valg sikrer, at der er  

 noget at vælge imellem  også i valget mellem folkeskole og en fri  

 grundskole.  

 Øget frit valg kan dertil være med til at lette hverdagen for en række  

 børnefamilier, hvor valg af skole i f.eks. nabokommunen eller en skole i den  

 kommune, hvor forældrenes arbejdsplads befinder sig, vil være den løsning,  

 der  

 passer bedst til familiens og barnets behov.
Med forslaget får forældrene krav på, at deres barn optages i en  

 folkeskole efter eget valg i bopælskommunen eller i en anden kommune, hvis  

 der  

 er plads på den ønskede skole.
Forældrenes ret til at få deres barn optaget i  

 en folkeskole efter eget valg gælder tilsvarende ved ønske om skoleskift  

 under  

 skoleforløbet.
Valg af skole i en anden kommune end bopælskommunen indebærer  

 ikke egenbetaling for forældrene.
 I forhold til de gældende bestemmelser gøres frit valg  

 obligatorisk for kommunerne, og retten til valg af skole udvides til at  

 omfatte  

 valg af skole i en anden kommune end bopælskommunen.
Den ønskede skole skal ikke længere erklære sig villig til at  

 optage barnet, og der kan alene gives afslag på optagelse, hvis  

 kommunalbestyrelsens rammer for skolens kapacitet umuliggør optagelse.
Den  

 gældende bestemmelse om, at kommunalbestyrelsen i skolekommunen fastsætter  

 skolestrukturen, herunder antallet af skoler og hver enkelt skoles omfang  

 samt  

 rammer for klassedannelsen, opretholdes således uændret.
Ud over retten til frit skolevalg opretholdes forældrenes  

 ubetingede ret til barnets optagelse i distriktsskolen og den eksisterende  

 ret  

 til at forblive i en bestemt skole ved flytning inden for kommunen eller til  

 en  

 anden kommune.
For alt skolevalg gælder dog fortsat, at elevens særlige  

 behov,  

 f.eks. for specialundervisning eller optagelse i en modtagelsesklasse,  

 betinger  

 valget af skole.
Søger flere optagelse i en skole, end der er plads, ud fra den  

 kapacitet kommunalbestyrelsen har fastsat for de enkelte skoler, sker  

 optagelse  

 ud fra retningslinjer fastsat af kommunalbestyrelsen.
Sådanne retningslinjer  

 skal bygge på objektive kriterier såsom afstands- eller søskendekriterier.
Vælger forældrene en anden skole end distriktsskolen inden for  

 eller over kommunegrænsen, får eleven med lovforslaget ret til at blive  

 optaget  

 i en skolefritidsordning på den valgte skole, hvis en sådan er etableret, og  

 der er plads i denne.
Med lovforslaget sikres det også, at eleven kan  

 fortsætte  

 i en skolefritidsordning i situationer, hvor forældrene har valgt at lade  

 barnet forblive i en skole ved flytning til en anden kommune.
 Undervisningsministeren får med lovforslaget hjemmel til at  

 fastsætte regler om bopælskommunens betaling til skolekommunen, hvis  

 forældrene  

 benytter sig af valg af folkeskole i en anden kommune end bopælskommunen.
 Lovens samlede virkninger følges løbende med særlig fokus på  

 sammenhængen mellem frit valg og kommunernes integrationsarbejde samt  

 indsatsen  

 mod ghettodannelse, og efter forslaget tages loven op til revision senest i  

 folketingsåret 2007/08.
Lovforslaget skønnes for kommunerne samlet at kunne gennemføres  

 udgiftsneutralt.
Der er optaget forhandlinger med de kommunale parter om en  

 eventuel marginal kommunal merudgift.
 Loven foreslås at træde i kraft den 1. august 2005.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
