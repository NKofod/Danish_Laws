Nr LSF 207 Forslag til Lov om ændring af skattekontrolloven(Ændret  

 selvangivelsesfrist og ændret skattekontrollovstillæg for selvangivelser, der  

 afleveres for sent) Fremsat af Jes Lunde (SF) Steen Gade (SF) den 20. marts 1997 Vedtaget ved tredjebehandling den 20. maj 1997 Lov nr. 362 af 02/06/1997 § 1 I skattekontrolloven, jf. lovbekendtgørelse nr. 142 af 18. februar 1997,  

 foretages følgende ændringer:
 1. § 4, stk. 1, affattes således:
»Fysiske personer skal selvangive senest den 1. juli i året efter  

 indkomstårets udløb.
Fysiske personer, der får tilsendt en fortrykt  

 selvangivelsesblanket, skal dog selvangive senest den 1. maj, medmindre en af  

 følgende betingelser er opfyldt:
 1) At der er tale om samlevende ægtefæller som nævnt i § 4 i  

 kildeskatteloven og den ene ægtefælle har selvangivelsesfrist den 1. juli, i  

 hvilket tilfælde begge ægtefæller har selvangivelsesfrist den 1. juli.
 2) At den selvangivelsespligtige deltager i et anpartsprojekt som nævnt i  

 personskattelovens § 4, stk. 1, nr. 10, 12 eller 13.
3) At den selvangivelsespligtige i året efter indkomståret, men senest den  

 1. maj, skriftligt meddeler den kommunale skattemyndighed, at den pågældende  

 det år ikke ønsker at være omfattet af ordningen med en fortrykt  

 selvangivelse, jf. stk. 5, og dermed ønsker at anvende selvangivelsesfristen  

 den 1. juli.« 2. § 5, stk. 1, affattes således:
»Foreligger selvangivelsen ikke rettidigt, betales et skattetillæg på  

 200 kr., for hver dag fristen overskrides, dog højst på 5.000 kr. i alt.
Fra  

 skattetillægget efter 1. pkt. gøres der følgende undtagelser:
 1) For fysiske personer, der har fået tilsendt en fortrykt  

 selvangivelsesblanket, og som ikke efter § 4, stk. 1, nr. 3, har foretaget  

 fravalg af selvangivelsesfristen den 1. maj, beregnes ikke noget  

 skattetillæg.
 2) For fysiske personer, hvis skattepligtige indkomst for det pågældende  

 indkomstår ikke overstiger bundfradraget for mellemskatten efter § 6 a i  

 personskatteloven, udgør skattetillægget 100 kr., for hver dag fristen  

 overskrides, dog højst 2.500 kr. i alt.
 3) For fonde og foreninger, der efter § 15 i fondsbeskatningsloven kan  

 opfylde selvangivelsespligten ved afgivelse af en særlig erklæring, betales  

 et skattetillæg på 500 kr. for ikke at selvangive rettidigt.
Skattetillægget tilfalder staten.
Skatteministeren kan fastsætte regler  

 for klage over afgørelser om skattetillæg.
Skatteministeren kan efter  

 ansøgning fritage helt eller delvis for skattetillægget, hvis særlige  

 omstændigheder taler herfor.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1997 bortset  

 fra § 1, nr. 2, der har virkning fra og med indkomståret 1996 med den  

 undtagelse, der følger af stk. 3.
 Stk. 3. For indkomståret 1996 beregnes kun skattetillæg som nævnt  

 i § 5, stk. 1, i skattekontrolloven vedrørende overskridelse af  

 selvangivelsesfristen den 1. maj 1997, hvis fristoverskridelsen rækker ud  

 over den 1. juli 1997, og i så fald beregnes skattetillægget kun for den del  

 af fristoverskridelsen, der rækker ud over den 1. juli 1997.
Oprindeligt fremsat forslag § 1 I skattekontrolloven, jf. lovbekendtgørelse nr. 142 af 18. februar 1997,  

 foretages følgende ændring:
 1. § 5, stk. 1, ophæves, og i stedet indsættes:
 »Stk. 1. Foreligger en selvangivelse ikke rettidigt,  

 fremsender ligningsmyndigheden en erindringsskrivelse til den pågældende,  

 hvori meddeles, at hvis selvangivelsen ikke er modtaget inden 14 dage, vil  

 der blive pålagt skattetillæg, jf. stk. 3.
 Stk. 2. Der betales et gebyr på 500 kr. for erindringsskrivelse  

 efter stk. 1.
Stk. 3. Foreligger en selvangivelse herefter ikke inden den efter  

 stk. 1 varslede frist, betales et skattetillæg på 200 kr. for hver dag,  

 fristen overskrides, dog højst 5.000 kr. i alt.
Skattetillægget tilfalder  

 staten.
Stk. 4. Såfremt der foreligger særligt undskyldelige  

 omstændigheder som f.eks. sygdom, kan skatteministeren eller den,  

 skatteministeren bemyndiger hertil, nedsætte skattetillægget helt eller  

 delvis.
Skatteministeren kan tilsvarende nedsætte maksimumsbetalingen for  

 personer med lave indkomster.« Stk. 2 og 3 bliver herefter stk. 5 og 6.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med indkomståret 1996.
Bemærkninger til lovforslaget Almindelige bemærkninger Fra og med selvangivelser, der har skullet afleveres i løbet af 1996, er  

 der med skattekontrolloven blevet indført voldsomt skærpede skattetillæg for  

 at aflevere for sent.
 Reglerne er imidlertid blevet så skrappe, at hverken de lokale  

 skattekontorer eller ministeren selv finder det hensigtsmæssigt at  

 administrere efter dem.
 I masser af kommuner har man i 1996 uden lovhjemmel valgt at se bort fra  

 ubetydelige fristoverskridelser, og i efteråret 1996 udsendte  

 skatteministeren et cirkulære, der nedsatte skattetillægget fra 5.000 kr. til  

 det halve for fysiske personer med små indkomster, uagtet dette var uhjemlet  

 i såvel loven som dennes forarbejder.
Ministeren har i dagspressen bl.a. begrundet dette skridt med, at det ikke  

 var lovens hensigt at sikre statskassen et større provenu end hidtil.
Men  

 selv med ministerens nedsættelse er provenuet i øvrigt fortsat større end  

 hidtil.
Den nugældende lov levner ikke nogen mulighed for at fare med lempe eller  

 bruge den sunde fornuft.
Efter den nugældende lov begynder bøderegnen at  

 falde kl. 11.00 dagen efter selvangivelsesfristens udløb.
Det fremgår direkte  

 af lovens forarbejder.
Det hed således i bemærkningerne til den nugældende  

 lov (lovforslag nr.
L 104, 1995-96):
 »Udløber eksempelvis selvangivelsesfristen en torsdag, og selvangives  

 kl. 06.00 den følgende fredag, skal der ikke betales noget skattetillæg.  

 Selvangives i eksemplet i stedet for den følgende fredag kl. 11.00, skal der  

 betales et skattetillæg på 200 kr., idet selvangivelsen først modtages af  

 skattemyndighederne efter normal kontortids begyndelse den pågældende  

 fredag«.
 Det er efter Socialistisk Folkepartis opfattelse unødvendigt skrapt.
Socialistisk Folkeparti er naturligvis enig i, at det er vigtigt, at flest  

 muligt afleverer selvangivelsen rettidigt.
Men Socialistisk Folkeparti finder  

 det forkert, at bøderne er så voldsomme og kommer uden varsel.
Når  

 skatteyderen bliver gjort opmærksom på, at fristen er overskredet, er det  

 nuværende maksimum på 5.000 kr. typisk nået.
Det sker nemlig, hvis  

 skattevæsenet den 26. juli eller senere tilskriver skatteyderen herom.
Og  

 sædvanligvis hører skatteydere, der ikke har afleveret selvangivelsen  

 rettidigt, første gang fra ligningsmyndigheden i august.
 Uanset om der er tale om en enkeltstående forglemmelse, sygdom eller en  

 banal ekspeditionsfejl eller sløsethed, vil tillægget ifølge loven udgøre  

 5.000 kr. på dette tidspunkt.
På en række andre områder i samfundet har Folketinget besluttet, at der er  

 ret til »løbedage« og krav om rykkerprocedure.
Det gælder således  

 ved betaling af husleje og terminer.
Socialistisk Folkeparti finder det  

 rimeligt at statuere en tilsvarende procedure for selvangivelser, der  

 afleveres for sent.
Skattevæsenet modtager i dagene før fristens udløb en meget stor bunke  

 selvangivelser.
Det kan umuligt nå at taste dem ind bare på en uge - så  

 skaden ved at aflevere nogle få dage for sent er meget ringe.
I en kommune fortalte en embedsmand uformelt, at man så igennem fingre med  

 selvangivelser, der blev afleveret indtil tre dage for sent. »Vi har  

 andet og mere fornuftigt at tage os til end at bruge kræfter på at skændes  

 med skatteydere om, hvorvidt posten er forsinket eller ej«, var  

 forklaringen på dette fornuftige skridt! Til gengæld kom skatteydere, der  

 afleverede fire dage for sent, til at betale fire skattetillæg a 200 kr.
De  

 tre løbedage er et fornuftigt skridt.
Blot er det i klar modstrid med loven  

 og dennes forarbejder.
Andre kommuner er endnu mere forstående.
Men det er  

 til gengæld endnu mere ulovligt.
Atter andre administrerer stramt efter loven  

 og dens forarbejder.
 Den tilstræbte ensartethed er således ikke opnået, og reglerne er simpelt  

 hen unødvendigt skrappe til at sikre formålet: at skatteyderne motiveres til  

 at aflevere rettidigt, og at kommunerne behandler forsinkere ensartet.
 Socialistisk Folkeparti foreslår derfor en rykkerprocedure - med betaling  

 af 500 kr. for rykkerskrivelsen - før de kraftigere skattetillæg sætter ind.
 Socialistisk Folkeparti foreslår, at lovændringen træder i kraft dagen  

 efter bekendtgørelsen i Lovtidende, og at den får virkning allerede for de  

 selvangivelser, der skal afleveres henholdsvis den 1. maj (fysiske personer)  

 og den 1. juli 1997 (juridiske personer).
 Provenumæssige konsekvenser: Forslaget indebærer at provenutab i forhold  

 til 1996-reglerne, men en provenuforbedring i forhold til reglerne fra før  

 1996. Dette skulle ikke udgøre noget problem, da skærpelsen ifølge  

 skatteministeren, jf. ovenfor, ikke havde til hensigt at indbringe noget  

 merprovenu.
Bemærkninger til lovforslagets enkelte bestemmelser Til § 1D et foreslås, at reglerne for skattetillæg for selvangivelser, der  

 afleveres for sent, ændres, således at der indføres en rykkerprocedure med  

 betaling af 500 kr. for en rykkerskrivelse, før der pålægges skattetillæg.  

 Der henvises i øvrigt til lovforslagets almindelige bemærkninger.
Til § 2 Det foreslås, at loven træder i kraft dagen efter bekendtgørelsen i  

 Lovtidende og får virkning fra og med indkomståret 1996 og dermed for de  

 selvangivelser, der skal afleveres henholdsvis den 1. maj og den 1. juli  

 1997.
Skriftlig fremsættelse Jes Lunde (SF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af skattekontrolloven. (Ændret  

 skattekontrollovstillæg for selvangivelser, der afleveres for sent).
(Lovforslag nr.
L 207).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I skattekontrolloven, jf. lovbekendtgørelse nr. 142 af 18. februar 1997,  

 foretages følgende ændring:
 1. § 5, stk. 1, ophæves, og i stedet indsættes:
 »Stk. 1. Foreligger en selvangivelse ikke rettidigt,  

 fremsender ligningsmyndigheden en erindringsskrivelse til den pågældende,  

 hvori meddeles, at hvis selvangivelsen ikke er modtaget inden 14 dage, vil  

 der blive pålagt skattetillæg, jf. stk. 3.
 Stk. 2. Der betales et gebyr på 500 kr. for erindringsskrivelse  

 efter stk. 1.
Stk. 3. Foreligger en selvangivelse herefter ikke inden den efter  

 stk. 1 varslede frist, betales et skattetillæg på 200 kr. for hver dag,  

 fristen overskrides, dog højst 5.000 kr. i alt.
Skattetillægget tilfalder  

 staten.
Stk. 4. Såfremt der foreligger særligt undskyldelige  

 omstændigheder som f.eks. sygdom, kan skatteministeren eller den,  

 skatteministeren bemyndiger hertil, nedsætte skattetillægget helt eller  

 delvis.
Skatteministeren kan tilsvarende nedsætte maksimumsbetalingen for  

 personer med lave indkomster.« Stk. 2 og 3 bliver herefter stk. 5 og 6.
§ 5. Foreligger en selvangivelse ikke rettidigt, betales et  

 skattetillæg på 200 kr., for hver dag fristen overskrides, dog højst på 5.000  

 kr. i alt.
Skattetillægget tilfalder staten.
Skatteministeren kan fastsætte  

 regler for klage over afgørelser efter 1. pkt., og efter ansøgning fritage  

 helt eller delvis for skattetillægget, hvis særlige omstændigheder taler  

 herfor.
Stk. 2. Uanset bestemmelsen i stk. 1, 1. pkt., kan  

 skatteministeren fremtvinge en selvangivelse ved pålæg af daglige bøder.
Der  

 er udpantningsret for bøden, og bøden kan inddrives ved indeholdelse i løn  

 m.v. efter reglerne herom i kildeskatteloven.
Bøden tilfalder staten.
 Stk. 3. Foreligger en selvangivelse ikke på  

 ansættelsestidspunktet, kan den skattepligtige indkomst ansættes  

 skønsmæssigt.
Efter 2. behandling den 16. maj 1997 § 1 I skattekontrolloven, jf. lovbekendtgørelse nr. 142 af 18. februar 1997,  

 foretages følgende ændringer:
 1. § 4, stk. 1, affattes således:
»Fysiske personer skal selvangive senest den 1. juli i året efter  

 indkomstårets udløb.
Fysiske personer, der får tilsendt en fortrykt  

 selvangivelsesblanket, skal dog selvangive senest den 1. maj, medmindre en af  

 følgende betingelser er opfyldt:
 1) At der er tale om samlevende ægtefæller som nævnt i § 4 i  

 kildeskatteloven og den ene ægtefælle har selvangivelsesfrist den 1. juli, i  

 hvilket tilfælde begge ægtefæller har selvangivelsesfrist den 1. juli.
 2) At den selvangivelsespligtige deltager i et anpartsprojekt som nævnt i  

 personskattelovens § 4, stk. 1, nr. 10, 12 eller 13.
3) At den selvangivelsespligtige i året efter indkomståret, men senest den  

 1. maj, skriftligt meddeler den kommunale skattemyndighed, at den pågældende  

 det år ikke ønsker at være omfattet af ordningen med en fortrykt  

 selvangivelse, jf. stk. 5, og dermed ønsker at anvende selvangivelsesfristen  

 den 1. juli.« 2. § 5, stk. 1, affattes således:
»Foreligger selvangivelsen ikke rettidigt, betales et skattetillæg på  

 200 kr., for hver dag fristen overskrides, dog højst på 5.000 kr. i alt.
Fra  

 skattetillægget efter 1. pkt. gøres der følgende undtagelser:
 1) For fysiske personer, der har fået tilsendt en fortrykt  

 selvangivelsesblanket, og som ikke efter § 4, stk. 1, nr. 3, har foretaget  

 fravalg af selvangivelsesfristen den 1. maj, beregnes ikke noget  

 skattetillæg.
 2) For fysiske personer, hvis skattepligtige indkomst for det pågældende  

 indkomstår ikke overstiger bundfradraget for mellemskatten efter § 6 a i  

 personskatteloven, udgør skattetillægget 100 kr., for hver dag fristen  

 overskrides, dog højst 2.500 kr. i alt.
 3) For fonde og foreninger, der efter § 15 i fondsbeskatningsloven kan  

 opfylde selvangivelsespligten ved afgivelse af en særlig erklæring, betales  

 et skattetillæg på 500 kr. for ikke at selvangive rettidigt.
Skattetillægget tilfalder staten.
Skatteministeren kan fastsætte regler  

 for klage over afgørelser om skattetillæg.
Skatteministeren kan efter  

 ansøgning fritage helt eller delvis for skattetillægget, hvis særlige  

 omstændigheder taler herfor.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1997 bortset  

 fra § 1, nr. 2, der har virkning fra og med indkomståret 1996 med den  

 undtagelse, der følger af stk. 3.
 Stk. 3. For indkomståret 1996 beregnes kun skattetillæg som nævnt  

 i § 5, stk. 1, i skattekontrolloven vedrørende overskridelse af  

 selvangivelsesfristen den 1. maj 1997, hvis fristoverskridelsen rækker ud  

 over den 1. juli 1997, og i så fald beregnes skattetillægget kun for den del  

 af fristoverskridelsen, der rækker ud over den 1. juli 1997.
