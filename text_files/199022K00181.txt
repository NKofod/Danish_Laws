Nr LSF 181 Forslag til Lov om ændring af færdselsloven (Ombytning af kørekort) Fremsat af Nør Christensen (CD) Sonja Albrink (CD) Arne Melchior (CD) den 2. maj 1991 § 1 I færdselsloven, jf. lovbekendtgørelse nr. 765 af 16. november 1990,  

 foretages følgende ændring:
I § 59 a, stk. 2, ændres beløbet »100 kr.« til: »35  

 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Det har været skuffende at blive klar over, at den ombytning af danske  

 kørekort til EF-kørekort, som blev sat i gang med stor hast, ikke giver nogen  

 garanti for, at de nu lancerede kørekort bliver identiske med det kommende og  

 blivende EF-kørekort.
I denne situation ville det have været det eneste rimelige, dersom den  

 danske ombytning havde afventet enighed i EF om de kommende kørekorts  

 udformning.
Allerhelst ville Centrum-Demokraterne derfor have sløjfet den  

 fortsatte ombytningsproces.
Da man nu imidlertid er kommet halvvejs, og da ombytningen desuden danner  

 grundlag for opbygning af et tidssvarende register over kørekort, mener  

 Centrum-Demokraterne, at processen må fortsætte.
I modsat fald ville  

 væsentlige interesser blive skadet og allerede foretagne ulejligheder og  

 omkostninger være spildt.
Dog bør ombytningsgebyret så ikke være højere end  

 den faktiske omkostning.
Forslagsstillerne giver afkald på krav om, at ejere af allerede ombyttede  

 kørekort skal have det for meget betalte beløb refunderet.
En sådan - i mange  

 henseender rimelig ordning - må anses for at være urimeligt kostbar.
