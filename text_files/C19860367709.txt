Arbejdsformidlingskontorerne Såvel en arbejdsgiver som en lærling/efg-elev eller parterne i forening  

 kan forlange, at det faglige udvalg tager stilling til godkendelse af  

 eventuel forlængelse af en uddannelsesaftale i følgende tilfælde:
 1. En kvindelig lærling/efg-elev er fraværende fra  

 arbejde på grund af graviditet og fødsel.
 2. En mandlig lærling/efg-elev er fraværende fra  

 arbejde i forbindelse med udnyttelse af sin ret til barselsorlov.
 3. En kvindelig eller mandlig lærling/efg-elev er  

 fraværende fra arbejde i forbindelse med udnyttelse af sin ret til orlov ved  

 modtagelse af adobtivbarn.
På lærlingeområdet kan det faglige udvalgs afgørelse ankes til  

 lærlingerådet.
På efg-området kan det faglige udvalgs afgørelse ankes til  

 tvistighedsnævnet.
Særligt for handels- og kontorområdet.
På handels- og kontorområdet er  

 arbejdsformidlingskontorerne - senest ved fornyet aftale af 3. september 1986  

 mellem Uddannelsesnævnet for handels- og kontorområdet og arbejdsdirektoratet  

 - bemyndiget af de respektive faglige udvalg til at registrere forlængelse af  

 uddannelsesaftaler foranlediget af fravær som nævnt ovenfor under punkt 1-3.
 Forlængelse på grund af sygdom i forbindelse med graviditet skal dog  

  fortsat forelægges for de respektive faglige udvalg til godkendelse.
Det er en forudsætning for bemyndigelsen, at parterne er enige om  

 forlængelsen.
Ved uenighed mellem parterne om forlængelse i forbindelse med  

 graviditet, barselsorlov eller orlov med henblik på modtagelse af  

 adoptivbarn, skal arbejdsformidlingskontorerne forelægge en parts anmodning  

 om forlængelse for det pågældende faglige udvalg, som herefter træffer  

 afgørelse.
 En parts/parternes adgang til at anke over et fagligt udvalgs afgørelse er  

 tidligere omtalt.
 Reglerne om barselsorlov m.v.
 Reglerne om barselsorlov m.v. er reguleret i lovbekendtgørelse nr. 63 af  

 21. februar 1984. Og reglerne om oppebærelse af dagpenge i forbindelse med  

 barselsorlov m.v. er reguleret i lovbekendtgørelse nr. 81 af 5. marts 1984 om  

 dagpenge ved sygdom eller fødsel.
Nedenstående vil blive omtalt visse regler i lovbekendtgørelse om  

 barselsorlov m.v., der i det følgende forkortes til BL.
Der vil ligeledes  

 blive henvist til regler i lovbekendtgørelse om dagpenge ved sygdom eller  

 fødsel, som i det følgende forkortes til DL.
Det skal dog bemærkes, at  

 gennemgangen af dagpengereglerne er summarisk, og at der altid ved spørgsmål  

 om retten til dagpenge bør henvises til socialforvaltningen.
Der henvises  

 endvidere til nedenstående grafiske tegning angående de forskellige  

 orlovsperioder i forbindelse med graviditet, barsel og adoption af barn.
 Ad 1.
En kvindelig lærling/efg-elev har ubetinget ret til fravær fra arbejdet  

 fra det tidspunkt, hvor der skønnes af være  4 uger til fødslen, jfr.
BL's §  

 1, stk. 1 eller § 1, stk. 3. Sidstnævnte bestemmelse anvendes, hvor  

 pågældende er berettiget til dagpenge under fravær.
 Efter fødslen har den kvindelige lærling/efg-elev ret til fravær fra  

 arbejdet i de 24 uger, som barselsorloven varer, medmindre forældrene vælger  

 at dele fraværsperioden fra arbejdet mellem sig, BL's § 1, stk 1 eller § 1,  

 stk. 3. Vedrørende sidstanførte henvises der til ad 2.
 Retten til fravær efter BL's § 1, stk. 1 er uafhængig af, om pågældende  

 har ret til dagpenge i henhold til DL eller ret til løn i barselsperioden.
En kvindelig lærling/efg-elev, der udnytter sin ret til fravær fra  

 arbejdet i henhold til BL's § 1, stk. 3, d.v.s. med dagpengeret, har, hvor  

 barnet på grund af for tidlig fødsel eller for lav  fødselsvægt er indlagt på  

 sygehus, ret til ekstraordinær fravær med dagpengeret i indtil 3 måneder  

 under barnets indlæggelse, jfr.
BL's § 4, stk. 6 og DL's § 33, stk. 4, 2.  

 punkt.
Retten til ordinær fravær (barselsorlovsperioden) med dagpenge  

 suspenderes i den ekstraordinære fraværsperiode.
Denne regel gælder kun ved indæggelse af de 2 ovenfor anførte grunde.
Ved  

 barns indlæggelse af andre årsager må kvinden dele barselsperioden, således  

 at hun genoptager arbejdet, mens barnet er indlagt på sygehus.
Såfremt kvinden vælger at genoptage arbejdet inden 24 ugers periodens  

 udløb, mens barnet er indlagt på sygehus, så har hun ret til dagpenge for den  

 del af perioden, der var tilbage ved arbejdets genoptagelse, i det omfang  

 kvinden i tilknytning til barnets udskrivelse fra sygehus på ny er fraværende  

 fra arbejdet, såfremt udskrivelsen finder sted inden 9 måneder fra fødslen,  

 jfr.
DL's § 33, stk. 4, 1. punkt.
Det anførte gælder den situation, hvor  

 forældrene ikke deler barselsorlovsperioden mellem sig.
Der henvises tillige  

 til ad 2.
Genoptager kvinden arbejdet inden 14 ugers periodens udløb af årsager, der  

 falder udenfor ovennævnte situation, jfr.
DL's § 33, stk. 4, 1. punkt., så  

 bortfalder hendes ret til dagpenge for resten af barselsperioden.
Med arbejde  

 sidestilles deltagelse i uddannelse og undervisning samt fravær fra hjemmet,  

 som er uforenelig med barselslovens formål.
Der kan dog ydes nedsatte  

 dagpenge, når kvinden i begrænset omfang varetager borgerligt ombud i  

 fraværsperioden.
 Ad 2.
En mandlig lærling/efg-elev har ubetinget ret til fravær fra arbejdet i  

 indtil 2 uger fra hans barns fødsel.
Hvis barnet i forlængelse af fødslen er  

 indlagt på sygehus, så begynder 2 ugers perioden at løbe fra barnets  

 modtagelse i hjemmet efter udskrivelsen fra sygehuset, jfr.
BL's § 1, stk. 2.  

 Retten i henhold til denne bestemmelse er uafhængig af, om han har ret til  

 dagpenge eller løn i 2 ugers perioden.
Begge forældre kan i 2 ugers perioden samtidigt oppebære dagpenge såfremt  

 de i øvrigt opfylder betingelserne herfor, jfr.
DL's § 34.
 Som nævnt under ad 1 kan forældrene vælge at dele fraværsperioden fra  

 arbejdet mellem sig.Denne deling kan dog først finde sted efter den 14. uge  

 efter fødslen.
De resterende 10 uger af barselsorlovsperioden kan forældrene vælge at  

 dele, således at de på skift. d.v.s. een af gangen, er henholdsvis fraværende  

 fra arbejdet og henholdsvis har genoptaget arbejdet i kortere perioder.
De  

 kan også vælge, at faderen udnytter sin ret til fravær fra arbejdet i enten  

 hele eller det meste af 10 ugers perioden, og at moderen i samme periode  

 genoptager arbejdet.
Hvis faderen ønsker fravær fra arbejdet med dagpenge efter den 14. uge  

 efter fødslen, så er det en betingelse, at begge forældre har dagpengegivende  

 indtægt på det tidspunkt, hvor faderen påbegynder sin orlovsperiode samt i  

 hele perioden, hvor der ydes dagpenge, jfr.
DL's § 33, stk. 1 og § 34.  

 Derimod er det ikke en betingelse, at begge forældre forud for fraværet skal  

 opfylde indtægtsbetingelserne i § 34, det skal kun den af forældrene, som  

 skal have udbetalt dagpenge.
Der kan i denne periode kun udbetales dagpenge  

 til en af forældrene ad gangen.
 Faderens ret til barselsorlov er uafhængig af, om forældrene samlever, men  

 derimod stilles der krav om, at faderen i orlovsperioden opholder sig hos  

 barnet.
 Såfremt faderen i forbindelse med barnets indlægelse på sygehus afbryder  

 sin fraværsperiode - gælder såvel 2 ugers perioden som en periode efter den  

 14. uge efter fødslen, d.v.s. inden for 10 ugers perioden - og forudsat at  

 der ydes dagpenge under fraværet, så har han ret til dagpenge i den del af  

 perioden, der var tilbage ved arbejdets genoptagelse, dersom han i  

 tilknytning til barnets udskrivelse fra sygehus på ny er fraværende fra  

 arbejdet, såfremt udskrivelsen finder sted inden 9 måneder fra fødslen, jfr.  

 DL's § 33, stk. 4, 1. punkt.
 Det skal bemærkes, at faderens dagpengeret i indtil 10 uger efter den 14.  

 uge efter fødslen er en selvstændig dagpengeret, som er uafhængig af, om  

 moderen har afbrudt sin barselsdagpengeperiode ved at genoptage sit arbejde  

 (eller det der sidestilles med arbejde) før det tidspunkt, hvor faderen kan  

 afløse hende.
 Faderen mister dog sin dagpengeret, hvis han i løbet af 10 ugers perioden  

 genoptager sit arbejde, uden at moderen afløser ham og er dagpengeberettiget.
 Ad 3.
 En kvindelig eller mandlig (voksen) lærling/efg-elev, der er  

 adoptionssøgende har i henhold til BL's § 1, stk. 3 og DL's § 33, stk. 3, 2.  

 punkt ret til fravær fra arbejdet med dagpenge i indtil 2 uger fra det  

 tidspunkt, hvor barnet modtages, såfremt de adoptionsundersøgende myndigheder  

 har truffet beslutning om, at en af de adoptionssøgende ægtefæller i en  

 periode skal være i hjemmet.
 Dagpengeretten efter denne bestemmelse (jfr. tillige § 34) er betinget af,  

 at der ikke ydes dagpenge efter DL's § 33, stk. 2.
I henhold til BL's § 1, stk. 3 og DL's § 33, stk. 2 har adoptionssøgende  

 ret til dagpenge i 24 uger fra modtagelsen af barnet, såfremt de  

 adoptionssøgende myndigheder har truffet beslutning om, at den  

 adoptionssøgende skal være fraværende fra arbejdet i forbindelse med  

 modtagelse af barnet.Til adoptionssøgende ægtefæller kan dagpenge efter denne  

 bestemmelse kun ydes til een ægtefælle ad gangen og kun, hvis begge  

 ægtefæller har dagpengegivende indtægt, jfr.
DL's § 34.
Det skal bemærkes, at adoptionsorlov er betinget af, at den  

 adoptionssøgende er dagpengeberettiget, jfr.
BL's § 1, stk. 3 og DL's § 33,  

 stk. 2 og § 34. For så vidt angår en adoptionssøgendes ret til fravær med  

 dagpenge under barns indlæggelse på sygehus, såfremt de adoptionssøgende  

 myndigheder har truffet beslutning om fravær, henvises der til det under 1 og  

 2 anførte.  Afsluttende bemærkninger.
Opmærksomheden henledes på varslingsfristerne i forhold til arbejdsgiver,  

 når en eller begge forældre eller en adoptionssøgende ønsker at gøre brug af  

 retten til fravær i forbindelse med graviditet, barsel og adoption, jfr.
BL's  

 § 4.
Det skal endvidere bemærkes, at lovens bestemmelser ikke ved aftale mellem  

 parterne kan fraviges til ugunst for forældre/adoptionssøgende, jfr.
BL's §  

 5.
En arbejdsgiver må ikke afskedige en ansat under henvisning til, at denne  

 har fremsat krav om udnyttelse af retten til fravær eller har været  

 fraværende efter BL's § 1, eller i øvrigt på grund af graviditet, barsel  

 eller adoption, jfr.
BL's § 3.
Efter lærlingelovens § 6 og efg-retsbekendtgørelsens § 12, stk. 3 er der  

 for arbejdsgiver og lærling/efg-elev en gensidig prøvetid på henholdsvis 6 og  

 3 måneder inden for hvilken, hver af parterne kan hæve uddannelsesaftalen  

 uden angivelse af årsag.
Men skulle en uddannelsesaftale desuagtet blive  

 ophævet inden for prøvetiden med henvisning til, at lærlingen/efg-eleven  

 ønsker at gøre brug af/har gjort brug af sin ret til fravær fra arbejdet i  

 forbindelse med graviditet, barsel eller adoption af barn, så vil det være en  

 overtrædelse af BL's § 3.
Afskediges en ansat i strid med BL's § 3, skal arbejdsgiver betale en  

 godtgørelse, der maksimalt kan udgøre 26 ugers løn.
Godtgørelsen fastsættes  

 under hensyntagen til den ansattes ansættelsestid og sagens omstændigheder i  

 øvrigt, jfr. § 6.
 P.D.V.
 E.B.
