 I medfør af § 3 i lov om udførsel og indførsel af levende dyr m.v., jf.  

 lovbekendtgørelse nr. 61 af 2. februar 1988, samt § 1 i Landbrugsministeriets  

 bekendtgørelse nr. 418 af 12. juli 1988 om indførsel og transit af hunde og  

 tamkatte, fastsættes:
 § 1.  Indtil 3 hunde og tamkatte under en alder af 4  

 måneder kan indføres fra europæiske lande på nedennævnte betingelser.
 § 2.  Hunde og tamkatte, der ved indførsel er mellem 3  

 og 4 måneder gamle, kan indføres på betingelser som angivet i § 2 og § 4 i  

 Landbrugsministeriets bekendtgørelse af 12. juli 1988, idet der dog kan ses  

 bort fra kravet om, at rabiesvaccinationen skal være foretaget mindst 1 måned  

 før indførselen, såfremt hvert enkelt dyr er ledsaget af en sundhedsattest,  

 jf. stk. 2, der er udstedt af en autoriseret dyrlæge i oprindelseslandet og  

 en rabiesvaccinationsattest, som angivet i Veterinærdirektoratets  

 bekendtgørelse af 1. maj 1989 af regler om attestation af rabiesvaccination  

 ved inførsel af hunde og tamkatte.
 Stk. 2.  Af den i stk. 1 nævnte sundhedsattest, som skal  

 være på dansk, tysk, engelsk eller fransk og som ikke må være over 10 dage  

 gammel, skal fremgå:
 § 3.  Hunde og tamkatte, der ved indførsel er under 3  

 måneder gamle, kan indføres på betingelser som angivet i § 2, idet der dog  

 kan ses bort fra den krævede rabiesvaccinationsattest.
 § 4.  Den i § 2 nævnte rabiesvaccinationsattest og  

 sundhedsattest skal forevises toldvæsenet ved indførsel.
 Stk. 2.  Ved indførsel uden personledsagelse skal  

 attesterne tillige forelægges grænsedyrlægen, der skal have meddelelse om  

 indførsel senest 48 timer før dyrenes ankomst.
 § 6.  Bekendtgørelsen træder i kraft den 15. maj 1989.
 Stk. 2.  Veterinærdirketoratets cirkulære af 27. juni  

 1983 om indførsel af hundehvalpe og kattekilliger fra europæiske lande  

 ophæves.
