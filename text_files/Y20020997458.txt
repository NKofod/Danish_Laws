 1.  

 KOMMUNALBESTYRELSEN OG DENS UDVALG  





  

 Om træk på kommunens kassekredit ud over maksimum  




  

 Udtalt, at det ved den kommunale styrelseslovs § 41 er forudsat, at  

 kompetencen til at træffe beslutninger om optagelse af lån og påtagelse af  

 garantiforpligtelser ikke kan delegeres fra kommunalbestyrelsen til andre  

 organer, herunder til den kommunale forvaltning.
 Udtalt,  

 at det ved den kommunale styrelseslovs § 41 er forudsat, at kompetencen til  

 at  

 træffe beslutninger om optagelse af lån og påtagelse af garantiforpligtelser  

 ikke kan delegeres fra kommunalbestyrelsen til andre organer, herunder til  

 den  

 kommunale forvaltning.
 Endvidere  

 udtalt, at den kommunale styrelseslovs § 41 også omfatter beslutning om  

 optagelse af en kassekredit, herunder kassekredittens størrelse og vilkår.  

 Det  

 vil herefter kunne overlades til forvaltningen at trække på kassekreditten,  

 som  

 er en (negativ) del af kassebeholdningen.
 Endvidere  

 udtalt, at det efter Indenrigs- og Sundhedsministeriets opfattelse følger af  

 den kommunale styrelseslovs § 41, at beslutning om træk på kommunens  

 kassekredit ud over det aftalte kreditmaksimum skal træffes af  

 kommunalbestyrelsen, idet der herved er tale om en ny lånoptagelse.
 Hertil  

 udtalt, at det i den forbindelse efter ministeriets opfattelse ikke har  

 betydning, om det konkrete overtræk er begrundet i udgifter, som kommunen  

 ikke  

 har indflydelse på, ligesom det ikke har betydning, om det konkrete overtræk  

 alene har fundet sted enkelte dage.
Dernæst  

 udtalt, at det er Indenrigs- og Sundhedsministeriets opfattelse, at den  

 såkaldte kassekreditregel i lånebekendtgørelsens § 10, jf.
Indenrigs- og  

 Sundhedsministeriets bekendtgørelse nr. 295 af 26. april 2001 om kommunernes  

 låntagning og meddelelse af garantier m.v., ikke har betydning for  

 spørgsmålet  

 om fortolkningen af den kommunale styrelseslovs § 41 i relation til træk på  

 kommunens kassekredit.
Kassekreditreglen i lånebekendtgørelsens § 10 udgør  

 således ikke en fravigelse af delegationsforbuddet i den kommunale  

 styrelseslovs § 41, idet bestemmelsen alene regulerer størrelsen af det  

 tilladte træk på kommunens kassekreditter over en 12 måneders periode.
Udtalelse afgivet af Indenrigs- og Sundhedsministeriet om  

 træk på kommunens kassekredit ud over maksimum Fuglebjerg  

 Kommunalbestyrelse  

  

 Byagervej 1  

  

 4250 Fuglebjerg I brev af 14. august 2001  

 (j. nr. 00.01K03-0003) har Fuglebjerg Kommune klaget over Tilsynsrådet for  

 Vestsjællands Amts udtalelse af 11. juli 2001, hvoraf det fremgår, at et  

 overtræk på kommunens kassekredit er at betragte som en ny lånoptagelse, og  

 at  

 en beslutning om overtræk af kassekreditten således skal træffes af  

 kommunalbestyrelsen i overensstemmelse med § 41 i lov om kommunernes  

 styrelse.
 Efter Fuglebjerg Kommunes  

 opfattelse er tilsynsrådets afgørelse urigtig og i visse tilfælde til hinder  

 for en hensigtsmæssig og lovlig økonomisk administration.
Det fremgår af sagen, at  

 økonomiudvalget i Fuglebjerg Kommune på udvalgets møde den 24. januar 2000  

 blev  

 orienteret om, at der den 31. december 1999 havde været overtræk på kommunens  

 kassekredit på 1,7 mio. kr.
Det blev i den forbindelse anført, at overtrækket  

 ikke havde haft konsekvenser i form af gebyrer, strafrenter eller afviste  

 betalinger.
 På økonomiudvalgets møde den  

 8. august 2000 forelå et notat fra kommunaldirektøren i Fuglebjerg Kommune,  

 hvoraf det fremgik, at kommunens kassekredit på ny blev overtrukket den 30.  

 juni 2000 med 1,8 mio. kr. og den 31. juli 2000 med 5,0 mio. kr.
 Af notatet fremgår bl.a.  

 følgende:
"Økonominotat - budget og opfølgning ....
Likviditetsbudget  

 2000 Likviditeten har igennem  

 hele år 2000 været under pres, da de områder der havde et underforbrug i 1999  

 overførte og brugte af positivt overførte beløb.
Samtidig har områder med  

 negative overførsler ikke nedbragt underskuddet - de blev faktisk større i  

 løbet af første halvår.
 Dette har betydet at loftet  

 på kassekreditten på 10,0 mio. kr. er blevet overskredet på følgende dage:
 30. juni 2000 (11,8 mio.kr.)  

 og 31. juli 2000 (15,0 mio.kr.).
Der er tale om enkeltstående  

 dage ved månedsskift, men alligevel er det med til at give indtryk af den  

 stadig mere pressede likviditet.
Det må allerede nu forudsiges, at der er  

 stor  

 sandsynlighed for at kassekreditten bliver overtrukket den 31. december 2000.
 Kommunaldirektøren har ved  

 flere lejligheder drøftet den pressede likviditet med kommunens revision.  

 Kommunernes Revision har ved disse lejligheder gjort opmærksom på at  

 kassekreditten ikke uden videre kan udvides, da kassekreditten betragtes som  

 et  

 dag til dag lån og derfor indgår i kommunens låneramme.
...." Den 30. august 2000 rettede  

 kommunalbestyrelsesmedlem Jørgen Frausing på vegne af Borgerlisten i  

 Fuglebjerg  

 Kommune henvendelse til Tilsynsrådet for Vestsjællands Amt med henblik på en  

 tilkendegivelse af, om overtrækkene på kommunens kassekredit var i  

 overensstemmelse med den kommunale styrelseslovs § 41 og i givet fald hvilke  

 sanktionsmuligheder, der kunne finde anvendelse.
 Jørgen Frausing anførte i  

 den forbindelse, at overtrækkene på kommunens kassekredit efter Borgerlistens  

 opfattelse er en overtrædelse af den kommunale styrelseslovs § 41.
Den 3. januar 2001  

 fremsendte Fuglebjerg Kommunalbestyrelse en udtalelse om sagen til  

 tilsynsrådet.
Af udtalelsen fremgår bl.a. følgende:
 "Fuglebjerg Kommune har  

 såvel administrativt som politisk løbende i det seneste år forholdt sig til  

 kommunens økonomiske situationer, herunder også likviditetsproblemerne.
 Kommunens Økonomiudvalg er  

 således blevet orienteret om overskridelser af kassekreditten, dels som  

 orientering på økonomiudvalgsmøder, dels ved e-mails.
 Administrativ blev der  

 udarbejdet oplæg til genopretning af kommunens økonomi, som indgik ved  

 budgetopfølgning for 2000 og ved udarbejdelse af budget 2001 - dette indgår  

 allerede som bilag i tilsynsrådets sag.
 Det fremgår af vedlagte  

 bilag fra kommunens revisor, Kommunernes Revision, at kommunalbestyrelsen har  

 taget konsekvensen af den pressede økonomiske situation ved budgetopfølgning  

 for 2000 og ved budgetlægningen for 2001.
 Det kan endvidere tilføjes,  

 at kommunalbestyrelsen har godkendt en forhøjelse af kassekreditten til 15  

 mio.  

 kr.
Det er således sikret, at  

 0-reglen overholdes, og at kassekreditten ikke overtrækkes.
Herudover har  

 kommunalbestyrelsen taget Kommunernes Revisions bemærkninger til  

 efterretning.
 Tværsocialistisk Gruppe kan  

 ikke godkende svaret, da kommunalbestyrelsens vedtagelse om  

 budgetopfølgningen  

 for år 2000 ikke er blevet fulgt.
Borgerlisten kan ikke  

 godkende svaret.
Der vedlægges et særsynspunkt." Udtalelsen var vedlagt en  

 mindretalsudtalelse af 2. januar 2001 fra kommunalbestyrelsesmedlem Jørgen  

 Frausing, hvoraf bl.a. fremgår følgende:
 "1.
 I 3. afsnit beskrives, at  

 Økonomiudvalget er orienteret om overskridelserne, hvilket er korrekt, men  

 orienteringen er som beskrevet i brev fra Borgerlisten af 30/8-2000 først  

 sket  

 lang tid efter at overtrækket har fundet sted.
 F. eks. er overtrækket pr.  

 31/12-1999, således først meddelt den 24/1-2000, på det møde hvor  

 Borgerlisten  

 forespurgte til et evt. overtræk, det skal således præciseres, at det ikke  

 var  

 borgmesteren der på egen foranledning fremkom med oplysningen om overtrækket.
 2.
 I 4. afsnit beskrives, at  

 der er udarbejdet oplæg til genopretning af kommunens økonomi, og i 5. afsnit  

 beskrives, at kommunalbestyrelsen har taget konsekvensen af den pressede  

 økonomi  

 ved budgetopfølgning for 2000, det er ikke korrekt, der er ikke i  

 kommunalbestyrelsen vedtaget alle de besparelsesforslag til budget 2000 som  

 er  

 beskrevet i økonominotat af 3/8-2000.
 3.
Det er dermed heller ikke  

 korrekt, at der med de nævnte tiltag, er sikret, at 0-reglen overholdes.  

 Overholdelse af 0-reglen kan f. eks. ikke sikres ved at forøge  

 kassekreditten." I brev af 11. juli 2001 til  

 Fuglebjerg Kommune udtalte Tilsynsrådet for Vestsjællands Amt bl.a. følgende:
"I nærværende sag  

 finder tilsynsrådet det godtgjort, at kassekreditten er overskredet.
I den  

 forbindelse henvises til styrelseslovens § 41. Af denne bestemmelse fremgår  

 det, at beslutning om en låneoptagelse indledningsvis skal træffes af  

 kommunalbestyrelsen, og at denne kompetence som udgangspunkt ikke kan  

 delegeres  

 til andre organer.
Overskridelse af en kassekredit, er omfattet af denne  

 bestemmelse, idet beløb over kassekredittens loft, antages at være en ny  

 låneoptagelse.
 Det fremgår af sagen, at  

 kommunalbestyrelsen ikke har truffet en beslutning om overskridelse af  

 kassekreditten, men først efterfølgende har godkendt overtrækket.  

 Styrelseslovens § 41 er dermed efter tilsynsrådets opfattelse, blevet  

 overtrådt.
 ...
Uanset baggrunden for, at  

 der i den enkelte situation har været overtræk, er der efter rådets  

 opfattelse  

 ikke fremført forhold, som samlet set giver en saglig begrundelse for det  

 skete." I Fuglebjerg Kommunes klage  

 af 14. august 2001 er det bl.a. anført, at overtrækket på kommunens  

 kassekredit  

 alene har fundet sted på 4 enkelte dage ved månedens udgang, og at  

 overtrækkene  

 har været begrundet i meget store enkeltudgifter, hvor kommunen har været  

 uden  

 indflydelse på betalingsterminen.
 I klagen er det endvidere  

 anført, at en kommune skal iagttage den kommunale styrelseslovs bestemmelser  

 om  

 en forsvarlig og fornuftig økonomisk forvaltning, der sikrer de lavest mulige  

 driftsudgifter.
 Fuglebjerg Kommune har  

 hertil anført, at en kassekredit således skal have den nødvendige størrelse,  

 men på den anden side ikke skal være større, end den kan dække de sædvanlige  

 og  

 løbende driftsudgifter.
Fuglebjerg Kommune har  

 endvidere anført, at en kassekredit som udgangspunkt er et lån, der dog har  

 det  

 særegne karakteristika, at hovedstolen er variabel.
Det er således almindelig  

 kendt og anerkendt, at kreditgiveren honorerer betalinger, selv om  

 hovedstolen  

 overskrider det aftalte kreditmaksimum.
 Kommunen har desuden anført,  

 at den principielle beslutning om at optage en kassekredit er omfattet af den  

 kommunale styrelseslovs § 41, mens de daglige træk på kreditten kan foretages  

 uden kommunalbestyrelsens godkendelse - også selv om kredittens maksimum  

 herved  

 overskrides.
 Efter kommunens opfattelse  

 har en sådan fortolkning af den kommunale styrelseslovs § 41 støtte i  

 bestemmelsens ordlyd, hvoraf det fremgår, at beslutning om optagelse af lån  

 og  

 påtagelse af garantiforpligtelser skal træffes af kommunalbestyrelsen,  

 medmindre  

 indenrigs- og sundhedsministeren fastsætter andet.
 Det er således Fuglebjerg  

 Kommunes opfattelse, at indenrigs- og sundhedsministeren i § 10 i  

 bekendtgørelse om kommunernes låntagning og meddelelse af garantier m.v. har  

 fastsat særlige bestemmelser for den daglige anvendelse af en kassekredit.
 Det er endvidere Fuglebjerg  

 Kommunes opfattelse, at den nævnte fortolkning af den kommunale styrelseslovs  

 §  

 41 tillige kan finde støtte i lovens § 40, stk. 2, hvoraf det fremgår, at  

 foranstaltninger, der er påbudt ved lov eller anden bindende retsforskrift,  

 om  

 fornødent kan iværksættes uden kommunalbestyrelsens forudgående bevililng,  

 men  

 bevilling må da indhentes snarest muligt.
 Efter kommunens opfattelse  

 er det således i den kommunale styrelseslovs § 40, stk. 2, forudsat direkte,  

 at  

 der kan foreligge situationer, hvor betaling af en ydelse er påkrævet.  

 Kommunen  

 har således anført, at det ikke forekommer logisk, at kommunens overholdelse  

 af  

 love eller andre bindende retsforskrifter er afhængig af, om nødvendig  

 kassekredit hermed risikerer at blive overtrukket.
 Fuglebjerg Kommune har  

 endvidere bemærket, at et behov for overtræk på en kassekredit må antages at  

 opstå med kort varsel og under omstændigheder, hvor det kan være vanskeligt  

 eller umuligt både at få samlet en beslutningsdygtig kommunalbestyrelse og  

 overholde lovmæssige eller på anden vis fastsatte betalingsfrister, hvorfor  

 den  

 løsning der er anvendt i kommunen med en efterfølgende orientering af  

 økonomiudvalget, må være den mest hensigtsmæssige.
 I brev af 20. august 2001  

 anmodede Indenrigsministeriet, nu Indenrigs- og Sundhedsministeriet,  

 Tilsynsrådet for Vestsjællands Amt om en udtalelse i anledning af Fuglebjerg  

 Kommunes klage.
 I brev af 15. november 2001  

 udtalte Tilsynsrådet for Vestsjællands Amt, at tilsynsrådet ikke har  

 yderligere  

 bemærkninger end dem, der fremgår af tilsynsrådets udtalelse af 11. juni  

 2001.
 Indenrigs-  

 og Sundhedsministeriets udtalelse:
Det tilsyn, som de  

 almindelige tilsynsmyndigheder udøver over for kommunerne, er et retligt  

 tilsyn.
Tilsynet omfatter kun spørgsmål om, hvorvidt der er sket en  

 tilsidesættelse af lovgivningen, herunder offentligretlige grundsætninger,  

 jf.  

 § 61 i lov om kommunernes styrelse (lovbekendtgørelse nr. 629 af 29. juni  

 2001).
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag, jf. §  

 61 a i lov om kommunernes styrelse.
 § 41 i lov om kommunernes  

 styrelse har følgende ordlyd:
 "Beslutning om  

 optagelse af lån og påtagelse af garantiforpligtelser skal, medmindre  

 indenrigsministeren fastsætter andet, træffes af kommunalbestyrelsen".
 Bestemmelsen forudsætter, at  

 kompetencen til at træffe de nævnte beslutninger ikke kan delegeres fra  

 kommunalbestyrelsen til andre organer, herunder til den kommunale  

 forvaltning.
Bestemmelsen omfatter også  

 beslutning om optagelse af en kassekredit, herunder kassekredittens størrelse  

 og vilkår.
Det vil herefter kunne overlades til forvaltningen at trække på  

 kassekreditten, som er en (negativ) del af kassebeholdningen.
 Der henvises til den  

 kommenterede kommunale styrelseslov, 2000, side 173.
 Efter Indenrigs- og  

 Sundhedsministeriets opfattelse følger det således af den kommunale  

 styrelseslovs § 41, at beslutning om træk på kommunens kassekredit ud over  

 det  

 aftalte kreditmaksimum skal træffes af kommunalbestyrelsen, idet der herved  

 er  

 tale om en ny lånoptagelse.
 Det har i den forbindelse  

 efter ministeriets opfattelse ikke betydning, om det konkrete overtræk er  

 begrundet i udgifter, som kommunen ikke har indflydelse på, ligesom det ikke  

 har betydning, om det konkrete overtræk alene har fundet sted enkelte dage.
Det er endvidere Indenrigs-  

 og Sundhedsministeriets opfattelse, at den såkaldte kassekreditregel i  

 lånebekendtgørelsens § 10, jf.
Indenrigs- og Sundhedsministeriets  

 bekendtgørelse nr. 295 af 26. april 2001 om kommunernes låntagning og  

 meddelelse af garantier m.v., ikke har betydning for spørgsmålet om  

 fortolkningen af den kommunale styrelseslovs § 41 i relation til træk på  

 kommunens kassekredit.
 Kassekreditreglen i  

 lånebekendtgørelsens § 10 udgør således ikke en fravigelse af  

 delegationsforbuddet i den kommunale styrelseslovs § 41, idet bestemmelsen  

 alene regulerer størrelsen af det tilladte træk på kommunens kassekreditter  

 over en 12 måneders periode.
For så vidt angår det af  

 Fuglebjerg Kommune anførte om, at der til støtte for den af Fuglebjerg  

 Kommune  

 anvendte fremgangsmåde kan henvises til den kommunale styrelseslovs § 40,  

 stk.  

 2, skal Indenrigs- og Sundhedsministeriet bemærke, at den kommunale  

 styrelseslovs § 40, stk. 2, 3. pkt. indeholder en fravigelse fra hovedreglen  

 i  

 den kommunale styrelseslovs § 40, stk. 2, 2. pkt., hvoraf det fremgår, at  

 foranstaltninger, der vil medføre indtægter eller udgifter, som ikke er  

 bevilget i forbindelse med vedtagelsen af årsbudgettet, ikke må iværksættes,  

 før kommunalbestyrelsen har meddelt den fornødne bevilling.
Den kommunale  

 styrelseslovs § 40, stk. 2, 3. pkt., indeholder således en udtømmende  

 opregning  

 af tilfælde, hvor der om fornødent kan iværksættes foranstaltninger uden  

 forudgående bevilling fra kommunalbestyrelsen.
 Bestemmelsen regulerer  

 imidlertid ikke finansieringen af de pågældende udgifter, herunder om  

 finansiering i form af lån skal besluttes af kommunalbestyrelsen.
 Ministeriet er således enigt  

 med Tilsynsrådet for Storstrøms Amt i, at de omhandlede overtræk på kommunens  

 kassekredit er optaget i strid med § 41 i den kommunale styrelseslov.
 Indenrigs- og  

 Sundhedsministeriet har heller ikke i øvrigt fundet grundlag for at antage,  

 at  

 Tilsynsrådet for Storstrøms Amt ved udtalelsen af 11. juli 2001 har  

 tilsidesat  

 lovgivningen, eller at tilsynsrådets udtalelse hviler på et urigtigt faktisk  

 grundlag.
 På denne baggrund finder  

 Indenrigs- og Sundhedsministeriet ikke anledning til at foretage videre i  

 sagen.
 Kopi af dette brev er sendt  

 til Tilsynsrådet for Vestsjællands Amt og kommunalbestyrelsesmedlem Jørgen  

 Frausing.
