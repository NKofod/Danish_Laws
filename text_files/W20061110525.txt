Et medie skal udvise kritik over for  

 nyhedskilderne, i særdeleshed når disses udsagn kan være farvet af personlig  

 interesse eller skadevoldende hensigt, jf.
Vejledende regler for god  

 presseskik,  

 punkt A.2. Pressenævnet fandt, at der ikke var grundlag for at antage, at der  

 var sket en sådan tilsidesættelse af denne pligt, at god presseskik var  

 tilsidesat.
Det er Pressenævnets opfattelse, at  

 offentlige personer i forhold til andre må tåle en mere nærgående og kritisk  

 omtale af deres person og de handlinger, de foretager.
Det er samtidig  

 Nævnets  

 opfattelse, at der må gives medierne vide rammer med hensyn til satiriske  

 gengivelser eller kommentarer i forhold til personer eller begivenheder.  

 Dette  

 må særligt gælde i forhold til offentlige personer. [K] havde efter det  

 oplyste  

 en central rolle i Tvind-sagen, og Nævnet fandt derfor, at han måtte tåle, at  

 avisen havde inddraget hans person ved omtalen af Tvind-sagen.
I artiklen fremkom udsagnene;  

 privatdetektiven, under dunkle omstændigheder,  

 lyssky virksomhed,  

 frustreret, mente uddeling af tørre tæsk, eller duel på  

 pistoler og Man  

 fristes til at afskrive ham som en betydningsløs galning,  

 Derefter blev også  

 universitetsstudiet droppet, Men der blev sået tvivl om, hvor  

[K]s egen  

 loyalitet havde været samt nazijæger og  

 Tvind-betvinger.
Det var Nævnets  

 opfattelse, at udsagnene klart fremstod som henholdsvis Weekendavisens  

 vurderinger på baggrund af de fremkomne oplysninger.
Pressenævnet bemærkede,  

 at  

[K]s kommentarer til mailens karakter var medtaget i artiklen.
På denne  

 baggrund fandt Pressenævnet, at Weekendavisen ikke havde handlet i strid med  

 god presseskik ved at undlade at forelægge de øvrige udsagn for [K].
Parterne har over for Pressenævnet afgivet  

 modstridende forklaringer  herunder bl.a. vedrørende  

 informationsstrømmen fra  

[K] til politiet og omvendt.
Pressenævnet kunne på grund af de begrænsede  

 bevismæssige muligheder ikke afgøre, hvilke forklaringer, der var de rigtige.
Det er massemediernes opgave at bringe  

 korrekt og hurtig information.
Så langt det er muligt, bør det kontrolleres,  

 om  

 de oplysninger, der gives, er korrekte.
Pressenævnet fandt, at udsagnet  

 debat  

 mellem personer i det offentlige rum har ført til håndgribeligheder var  

 en  

 korrekt oplysning, og Nævnet udtalte ikke sin kritik.
Pressenævnet fandt, at udsagnet tabte  

 injuriesag mod [A] var en forkert oplysning, og Weekendavisen burde  

 have  

 kontrolleret oplysningens rigtighed.
Da dette ikke var sket, udtalte Nævnet  

 sin  

 kritik.
Da Weekendavisen har beklaget dette forhold i avisen den 29.  

 september  

 2006, fandt Pressenævnet imidlertid, at der ikke var grundlag for at pålægge  

 Weekendavisen at offentliggøre kritikken vedrørende dette punkt, jf.  

 medieansvarsloven § 49.
 Nævnet fandt, at ordet PET-meddeler var  

 anvendt på en uheldig måde, men at det ikke i sig selv var nok til at udtale  

 kritik.
 Pressenævnet fandt ikke, at Weekendavisen i  

 øvrigt havde tilsidesat god presseskik.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
De påklagede udsagn indeholdt i hovedsagen  

 vurderinger og ikke oplysninger af faktisk karakter.
Pressenævnet fandt, at  

 der  

 derfor ikke var grundlag for at bringe et genmæle.
Pressenævnet fandt  

 imidlertid, at udsagnet tabte injuriesag til [A] var en faktisk  

 oplysning,  

 der kunne være egnet til at påføre [K] økonomisk eller anden skade af  

 betydning.
Da Weekendavisen havde beklaget dette forhold i rettelsen af 29.  

 september 2006, fandt Pressenævnet imidlertid, at der ikke var grundlag for  

 at  

 pålægge Weekendavisen at offentliggøre kritikken vedrørende dette punkt i  

 form  

 af et genmæle, jf. medieansvarsloven § 39.
 Pressenævnet kunne, allerede som følge af  

 den manglende henvisning i klagen til konkrete urigtige oplysninger i  

 berigtigelsen af 29. september 2006, ikke tage stilling til, hvorvidt  

 berigtigelsen  

 i øvrigt ikke havde været fyldestgørende.
Pressenævnets  

 kendelse i sag 2006-6-388/403 [K] har klaget til  

 Pressenævnet over en artikel i Weekendavisen nr. 36  8. september 2006,  

 idet  

 han mener, at god presseskik er tilsidesat. [K] har endvidere klaget over, at  

 Weekendavisen har afvist at bringe et genmæle.
1. Sagsfremstilling Weekendavisen bragte i nr. 36  

  8. september 2006 under overskriften  

  

 Privatdetektiven  

  

 og underoverskriften  

  

 Portræt.
Det  

 var en utraditionel personlighed, medier og myndigheder støttede sig til, da  

 Bagmandspolitiet indledte den indtil videre kuldsejlede retssag mod  

 Tvind.  

  

 følgende artikel:
Sejren har mange fædre, men  

 nederlaget er forældreløst.
Var Amdi Petersen & Co. blevet dømt i  

 Ringkøbing Byret forrige torsdag, havde politi og medier kæmpet om at fremstå  

 som fædre til sejren over Tvind-toppen.
Men den egentlige Tvind-betvinger  

 ville  

 have været den 60-årige arkivar, privatdetektiv, forfatter og foredragsholder  

[K],  

 som  en passant  voksede op som forældreløs.  

  

 Allerede i april 2001 fastslog arkivaren i  

 Ekstra Bladets  

 miniportræt med den mildt sagt forhastede  

 overskrift  

  

 Han fældede Tvind  

  

 : »Sandheden er, at jeg det sidste par år  

 har investeret tusindvis af timer på at klæde Tvind-imperiet af.«  

  

[K]s rolle blev dengang understreget af kriminalkommissær Knud Haargaard fra  

 Bagmandspolitiet i en fortrolig notits om efterforskningen: »Undersøgelserne  

 i  

 omhandlende sag er startet på baggrund af TV 2s dokumentarudsendelse om  

 Tvind,  

 og denne udsendelse bygger i det store hele på et af [K] indsamlet materiale  

 hos tilsynsmyndighederne og materiale udleveret til ham fra en række  

 Tvind-lærere og elever.«  


  

 Frustration  


  

 Sagen resulterede i et nederlag, der kun kan have frustreret Tvindjægerne.  

 Men [K]  

 gik fredagen derpå så vidt, at han  i et sprog, mange vil forbinde med  

 gangsterfilm  sendte nogle personlige »advarsler« til historikeren Jes  

 Fabricius Møller, der har skrevet bogen  

  

 På Sejrens Vej  

  

 (1999) om Tvind.  

 Møller havde fredag formiddag i P1, hvor han var gæst hos Claus Hagen  

 Petersen,  

 udtalt sig om Tvind-sagen og dommen, og her indskudt denne kritiske  

 bemærkning:  

 »Jeg synes, der er nogle meget dunkle omstændigheder ved sagens begyndelse i  

 2000. Altså, hvilken rolle har [K] egentlig spillet for det her.
Det er der  

 ingen, der rigtig vil frem med.
Især ikke ham selv.«  

  

 Fredag aften modtog Møller så denne mail fra [K]: »I radioudsendelsen,  

 Ugen på  

 spidsen, 1. september d.å., fremkommer du med hetz og injurie mod mig  

 ved  

 navns nævnelse. Én gang til offentligt om min person, uden at jeg kan tage  

 til  

 genmæle, så mødes vi i retten eller på rette sted,« lød det fra [K], der  

 sluttede: »Jeg behøver ikke at give dig flere advarsler.
Vandrørene rundt om  

 dig fortæller, og jeg er godt informeret.
Hold dig til kendsgerningerne.  

[K].«  

  

 Om han, med udtrykket »rette sted«, mente uddeling af tørre tæsk, eller duel  

 på  

 pistoler, eller noget helt tredje, blev ikke nærmere konkretiseret.  

  

 Det er yderst sjældent i Danmark, men dog ikke hidtil uset, at en debat  

 mellem  

 personer i det offentlige rum har ført til håndgribeligheder.
I 1900  

 opfordrede  

 skuespilleren Robert Schyberg  

 Politikens  

 Edvard Brandes til duel på pistoler i Ermelunden nord for København, efter at  

 Brandes havde nedgjort Schyberg i en teateranmeldelse.
Duellen endte med, at  

 de  

 ramte ved siden af på  

 20 meters  

 afstand.  

  

 »Jeg tror ikke, at [K] vil gøre alvor af sine trusler, så jeg tager det  

 roligt.  

 Man kunne fristes til at afskrive ham som en betydningsløs galning, men det  

 ville være at underkende den rolle, han har spillet i retssagen mod Tvind,«  

 siger Jes Fabricius Møller til  

 Weekendavisen.  

  

 Da avisen kontakter [K], afvises det, at han har truet: »Udtrykket på  

 rette  

 sted er i de medier, hvor Jes Fabricius Møller bagtaler mig, uden at  

 jeg kan  

 være til stede.
Ved Retten forstås domstolene.
Sådan! Alt sludder  

 om trusler  

 og så videre er selvpåtaget forfølgelse fra Jes Fabricius Møllers side,«  

 mener [K]  

 og tilføjer:  

  

 »Jes Fabricius Møller benytter ustandselig sin adgang til såvel  

 Weekendavisen  

 som dele af DR til at  

 fylde sine omgivelser med forestillinger, der savner grundlag i  

 virkeligheden.  

 Det er hr.
Møllers ret at gøre dette, og det er ok for mig.
Dér, hvor Jes  

 Fabricius Møller går over stregen, er, når han uimodsagt kan bagvaske og  

 citere  

 mig, uden at jeg kan tage til genmæle.
Det er denne løbende infami fra Jes  

 Fabricius Møllers side, jeg påpeger.
Jeg havde dog forventet, at hr.
Jes  

 Fabricius Møller selv henvendte sig til mig for at forespørge, om udtrykket  

 på  

 rette sted skulle forstås som en trussel.
Nu har han så valgt  

 Weekendavisens  

 skørter.«  

  

 Hvordan end [K]s mail kan tolkes, vidner intermezzoet om, at det har været en  

 utraditionel personlighed, medier og myndigheder støttede sig til, da man  

 først  

 baserede dokumentarudsendelser  og siden startede den indtil videre  

 kuldsejlede retssag  »på et af [K] indsamlet materiale«.  


  

 Barn  

 nr. 33  


  

 Der har aldrig været noget, der tydede på, at [K] ville gå den konforme,  

 lige vej.
Han kom til verden i 1945 i Odense, født som det fjerde barn i en  

 familie, der siden voksede til 11-12 børn.
Forholdene var så vanskelige, at  

 han  

 som spæd blev sendt til et børnehjem i Odense, hvor han blev indregistreret  

 som  

 barn nr.  

 33.
Siden  

 kom han til Tønder Børnehjem, hvor han boede indtil det attende år under  

 ekstremt ydmyge forhold.  

  

 Han har fortalt, at hans største passion er kirkemusik, store korværker,  

 klassisk musik  især Bach.
Det var en kærlighed, der opstod, da han som  

 »plaget børnehjemsbarn søgte hen i Tønder Kirke for at få et øjebliks fred og  

 hørte organisten spille de store værker«.  

  

 I et interview med  

 Berlingske Tidende  

 i oktober 2000 angav [K], hvad opvæksten havde betydet: »Tidligere ville  

 sådan  

 en som mig være blevet dræbt  for det gjorde man med forældreløse.
Nu  

 blev jeg  

 reddet af den menneskelighed, der siger, at sådan noget gør man altså ikke  

 mere  

  derfor er jeg så fokuseret på menneskerettigheder og humanisme.
Man  

 skal  

 aldrig sparke til et menneske, der ligger ned.
Alligevel ser vi det hver dag.  

 Jeg har mere respekt for de svage, de dumme, de usle, de stinkende   

 posedamerne og tiggerne  end jeg har for alle de hovmodige akademikere,  

 der  

 sidder i deres store huse og skal være ååh så sociale.«  

  

 Tilbage i Odense kom han som ung mand i lære som skibsbygger, men begyndte  

 siden at læse Teologi For Lægfolk på Aarhus Universitet, hvilket blandt andet  

 resulterede i et 13-tal til eksamenen i Paulus korinterbrev. [K] blev  

 også  

 forelsket og gift og fik to døtre.
Men ægteskabet blev opløst efter seks år i  

 1973. Derefter blev også universitetsstudiet droppet.  

  

 I stedet begyndte [K] for alvor at hellige sig det tv- og radioarkiv   

 Kulturhistorisk Fondsarkiv  som er blevet hans levevej hjemme i  

 privaten i  

 Auning.
Her arbejder maskinerne døgnet rundt for at registrere begivenheder  

 over hele verden.  

  

 Arkivet rummer flere hundredtusinde optagelser, blandt andet samtlige  

 tv-aviser  

 siden 1980. Det sidste skaffede ham en større ordre, da DR  der gennem  

 årene  

 havde slettet sine tv-aviser  henvendte sig for at kopiere dem til  

 deres eget  

 arkiv.  


  

 Nazijæger  


  

 Første gang offentligheden stiftede bekendtskab med [K] var i begyndelsen af  

 1990erne, hvor han trådte frem i medierne som nazijæger med timevis af  

 optagelser fra de nazistiske cirkler i Danmark.
Han var blandt andet kommet  

 tæt  

 på den tidligere leder af DNSB, Poul Heinrich Riis-Knudsen.
På den baggrund  

 sendte TV 2 i 1993 dokumentarudsendelsen  

  

 De skjulte bånd  

  

 om den nationalsocialistiske  

 bevægelse.  

  

 Men der blev sået tvivl om, hvor [K]s egen loyalitet havde været.
En anklage,  

 som [K] lige siden har tilbagevist ved enhver lejlighed.  

  

 Daværende formand for Mosaisk Trossamfund, [B], blev således i 2002 sammen  

 med  

 sin samlever, journalist [C], idømt 30 dages betinget hæfte i sag mod [K],  

 efter at parret i 1996 i pressen havde kaldt ham for en løgner med tætte  

 naziforbindelser.
Parret skulle desuden betale op mod 200.000 kroner i  

 erstatning og sagsomkostninger.
Under retssagen blev det oplyst, at da [B] og  

[C]  

 havde været på besøg hos [K], optog han deres samtale ved hjælp af en  

 mikrofon,  

 han havde skjult i et lasagnefad.  

  

 »Jeg har aldrig været nazist, og jeg har aldrig bekendt de nazistiske  

 værdier,«  

 sagde han ophidset ifølge et interview med  

 Politiken  

 i maj 2001 og tilføjede: »Men hvis man vil dokumentere  

 et fænomen som holocaustbenægtelse, bliver man jo nødt til at filme det på  

 dets  

 egne vilkår.«  

  

 Ifølge [K] har nazisterne flere gange prøvet at myrde ham.
Det stoppede ham  

 dog  

 ikke i at udgive bogen  

  

 Løgneren fra Auschwitz  

  

 (1995) om nazisten Thies  

 Christoffersen.  

  

 For som han i oktober 2000 fortalte  

 Berlingske  

 Tidende  

 : »De skræmmer mig ikke  af den simple årsag at jeg kender dem.  

 Man bliver først for alvor bange, når man ikke ved, hvad og hvem det er, der  

 truer en  så bliver fantasien ens værste fjende.«  

  

 Netop fantasien var på spil, da [K] i et indlæg i  

 Ekstra Bladet  

 i 1997 gik i clinch med journalisten Søren  

 Espersen, Dansk Folkepartis daværende pressechef, og påstod, »at Søren  

 Espersen  

 ikke vil vedstå sit tidligere engagement som nazisternes mand i pressen.«  

  

 Beskyldningen mod Espersen  der er jødisk gift  endte med, at [K]  

 i  

 Landsretten i 2004 tabte en injuriesag mod Espersen.
Denne udtalte efter  

 sejren  

 til DFs medlemsblad: »Ufrivilligt at komme ind i arkivar [K]s univers er som  

 at  

 dumpe ned i en ormegård.
Det er ikke noget rart sted at være.« PET-meddeler  


  

 I løbet af halvfemserne kom det frem, at han i en årrække havde været  

 meddeler hos PET, Politiets Efterretningstjeneste. [K] havde givet  

 oplysninger  

 til PET om den yderste højrefløj, nazisterne og den yderste venstrefløj.
Der  

 var tale om foto- og videooptagelser af møder samt båndede telefonsamtaler.  

  

 Men han ragede uklar med efterretningstjenesten, hvilket førte til, at han i  

 begyndelsen af 1998 stod frem i TV 2-dokumentaren  

  

 Den hemmelige tjeneste  

  

 og fortalte om sin og PETs infiltrering af den danske venstrefløj.
I marts  

 1998  

 udsendte Justitsministeriet og Politiets Efterretningstjeneste så en  

  

 Redegørelse  

 vedrørende dele af PETs virksomhed  

  

 , der løftede sløret for mange af [K]s  

 lyssky aktiviteter i statens hemmelige tjeneste.
For eksempel:  

  

 På ønske fra PET udspionerede [K] i 1988 et møde i Århus, hvor  

 foredragsholderen var et medlem af Socialistisk Arbejderparti.
Under  

 arbejdskonflikten i 1985 forsynede [K] PET med optagelser fra Radio Århus,  

 hvor  

 der blev fremsat opfordringer til ulovlige blokader.
I 1996 gav [K] PET fotos  

 og videooptagelser fra moddemonstrationer i anledning af møder afholdt af Den  

 Danske Forening.  

  

 I november 1996 blev der i Århus Kongreshus afholdt en høring om kurdernes  

 kamp  

 for frihed i Tyrkiet.
Talere var blandt andet Lasse Budtz fra  

 Socialdemokratiets Udenrigspolitiske Udvalg.
PET aftalte med [K], at han  

 skulle  

 deltage i og båndoptage høringen, og [K] fik til brug for mødet udleveret en  

 såkaldt Nagrabåndoptager.  

  

 Efter bombesprængningen i 1992 af Internationale Socialisters kontor i  

 København, hvor en aktivist blev dræbt, blev [K] afhørt af PET, som gav denne  

 karakteristik af arkivaren: »Af afhøringsmaterialet kan alene udledes, at han  

 fremkom med forskellige udokumenterede antydninger, som mest af alt drejer  

 sig  

 om hans opfattelse af forskellige personer, og hvorom man ikke kan frigøre  

 sig  

 for den opfattelse, at han har en indre trang til at gøre sig  

 interessant.«  

  

 Ydermere kastede redegørelsen lys over [K]s økonomi, idet den fortalte, at  

 »han  

 angiver selv, at han handler med oplysninger og tjener 13.000,- kr. om  

 måneden.
Han sælger blandt andet oplysninger til journalister.« Online med politiet  


  

[K]s forhold til medier, myndigheder og ekstreme bevægelser har været præget  

 af  

 gådefulde alliancer og usædvanlige opgør.
Samarbejdet med myndighederne blev  

 genoptaget to dage efter, at TV 2-dokumentaren om  

  

 Imperiet Tvind  

  

 blev  

 sendt i august 2000. Her henvendte TV 2 og [K] sig sammen til politiet i  

 Holstebro og »meddelte, at politiet kunne se de dele af materialet, der kunne  

 have relevans,« som kriminalkommissær Knud Haargaard oplyste i sin notits fra  

 2001.  

  

 Samarbejdet fik en exceptionel dimension om morgenen den 25. april 2001, da  

 politiet stormede Tvinds hovedsæde i Grindsted.
Betjentene sprang over hegnet  

 og ransagede ejendommen.
Det var en hemmelig aktion, der foregik samtidig med  

 ransagninger på andre af Tvinds ejendomme.  

  

 Men helt hemmelig var den ikke.
Forinden var [K] blevet briefet af Haargaard  

 om  

 aktionen, så [K] kunne stå udenfor og filme for TV 2.  

  

 Det samarbejde blev der ironiseret over hos Tvind, hvor en lærer fik optaget  

 dette indlæg i  

 Information  

 :  

 »Samtidig med aktionen var [K] stationeret udenfor med filmkamera af en  

 kvalitet, som gør, at han må have lånt det af bagmandspolitiet.
På trefod.
Vi  

 spurgte Holstebros politimester om ikke han fandt det lidt pinligt at være  

 online med [K], hvis liv går med at svine Tvind til.« Og lidt pinligt var det  

 ifølge vicestatsadvokat Poul Gade, der skrev til Statsadvokaten i Aalborg og  

 beklagede briefingen af TV 2 og [K].  

  

 To år efter, i 2003, skrev [K] sin Tvind-beretning i  

  

 Mesteren fra Tvind  

  

 ,  

 en bog om Mogens Amdi Petersen.  

  

 Men i en kronik i 2005 i  

 Information  

 anførte historiker Jes Fabricius Møller: »Denne selvbestaltede arkivar og  

 hemmelighedskræmmer havde fremskaffet, hvad en håndfuld myndigheders  

 professionelle  

 jurister og økonomer i løbet af to årtier ikke havde magtet at finde.
Hvordan  

 han bar sig ad, forbliver en gåde.«  

  

 Men [K] afviser over for  

 Weekendavisen,  

 at der i dag er noget gådefuldt eller dunkelt om hans rolle i Tvind-sagen og  

 påpeger:  

  

 »Gennem mange foredrag, i medierne og for tv m.m., har jeg udtalt mig om alle  

 de forhold, jeg har været involveret i siden 19. februar 1999 og op til i  

 dag.  

 Jeg har svaret på alle tænkelige spørgsmål.
Selv forsvarskredsen i  

 Tvind-sagen  

 indkaldte mig som Deres vidne.
Igen og igen blev jeg spurgt om, hvordan jeg  

 havde fået fat i dokumenter, koster-rapporter osv.
Jeg henviste til min bog,  

  

 Mesteren  

 fra Tvind  

  

 , og redegjorde eksakt for hver en detalje i de stillede  

 spørgsmål.
Mine besvarelser kan ses af udskrift af dombogen.
Der foreligger  

 således ingen dunkle omstændigheder, hverken i min rolle som forfatter eller  

 involvering i tv-udsendelserne om Tvind.«  

  

 Senest på torsdag skal politiet i Holstebro så finde ud af, hvorvidt de vil  

 anke Tvind-sagen og gå videre i landsretten med »et af [K] indsamlet  

 materiale« Weekendavisen bragte i nr. 39  

  29. september 2006 under overskriften  

  

 Rettelse  

  

 følgende:
I artiklen  

  

 Privatdetektiven  

  

 omtalte Weekendavisen  

 8. september en kontrovers mellem arkivaren [K] og DF-politikeren Søren  

 Espersen om sidstnævntes påståede forbindelse til DNSB.
Avisen skrev, at  

 sagen  

 endte med, at [K] i landsretten i 2004 tabte en injuriesag mod  

 Espersen.  

 Dette er ikke korrekt, idet det var ungdomsmagasinet Tjeck Magazine, som  

 Espersen vandt over i en landsretssag.
Den rette sammenhæng er  som  

 Østre  

 Landsret skrev i en pressemeddelelse  at Tjeck Magazine i en artikel om  

 Espersen  

 støttede sig på udtalelser fra [K] om forståelsen af materialet. [K] er  

 den  

 eneste citerede kilde vedrørende udsagnene om medlemskab af DNSB  Vi  

 beklager  

 fejlen. 2. Parternes synspunkter 2.1. [K]s synspunkter [K] har vedrørende god  

 presseskik indledningsvis anført, at de ukorrekte oplysninger er bragt i  

 bevidst skadevoldende hensigt. [K] har anført, at navnlig følgende udsagn er  

 i  

 strid med god presseskik:
Overskriften Privatdetektiven idet udsagnet er  

 krænkende i artiklens sammenhæng og usandt, eftersom han hverken har udgivet  

 sig for eller ikke har ret til at kalde sig privatdetektiv.
Formålet er at  

 skildre klager som dunkle [dunkel], frustreret  

 hemmelighedskræmmer, der  

 truer og uddeler tørre tæsk  blev ikke nærmere konkretiseret.  

 Klager har  

 inden offentliggørelsen afvist, at der med ordvalget rette sted  

 var fremsat  

 en trussel.
Han har siden 1999 udtalt sig om sin dunkle rolle,  

 hvorfor  

 udsagnet fra Jes Fabricius Møller især ikke ham selv er særligt  

 krænkende, Citatet Man fristes til at afskrive ham som en  

 betydningsløs galning, idet det er bragt for at tilsværte klager, debat mellem personer i det offentlige rum har ført  

 til håndgribeligheder, idet udsagnet er bragt efter det stod klart for  

 Weekendavisen, at han ikke havde truet nogen, Tvind-betvinger er ukorrekt, idet han blot har  

 besvaret spørgsmål, når myndighederne henvendte sig.
Der er endvidere ikke  

 belæg for, at myndighederne skulle besidde materiale fra klager, som de ikke  

 i  

 forvejen selv var i besiddelse af, tabte en injuriesag mod Espersen, idet der ikke har  

 været et retligt sagsforhold mellem Søren Espersen og [K], PET-meddeler, idet han har fungeret som konsulent for  

 PET  og har således ikke drevet lyssky virksomhed.
Klager  

 har afvist at være  

 blevet afhørt af PET i Søllerød-sagen, hvorfor PET ikke kan fremkomme med  

 oplysninger om, hvad han skulle have sagt, og Beskrivelsen af klagers involvering sammen med politiet  

 den 25. april 2001 er usand, idet han ikke blev briefet forud for  

 ransagningen,  

 hvilket også efterfølgende blev afvist. [K] har anført, at denne oplysning  

 burde være medtaget i artiklen.
[K] har herudover anført, at  

 udsagnet Derefter blev også universitetsstudiet droppet ikke er  

 korrekt, idet  

 der ikke er nogen sammenhæng mellem klagers studier og ægteskab.
Der er  

 endvidere ikke sammenhæng mellem klagers personlige baggrund og hans  

 virksomhed, og klager har afvist at have leveret en eneste tv-avis til  

 Danmarks  

 Radio.
Der var ikke en mikrofon i et lagsagnefad, men en  

 indretning.  

 Nazijæger er endvidere et udtryk opfundet af Ekstra Bladet i  

 1993. Udsagnet  

 Men der blev sået tvivl om, hvor [K]s egen loyalitet havde været  

 er nedsættende,  

 idet offentligheden vidste, hvor han stod.
 [K] har anført, at han blev  

 nægtet adgang til de ukorrekte oplysninger før offentliggørelsen.
 [K] har anmodet Weekendavisen  

 om at få bragt følgende genmæle:
Genmæle af de røde [kursive]  

 tekster, jf.
Medieansvarslovens kapitel 6 § 36. Genmæleteksten er formuleret  

 sådan: Udsagnet er ukorrekt og usandt eller uanset citeret  

 ukorrekt og  

 usandt.
 Lin. 2:  

  

 myndigheder støttede sig til  

  

 Udsagnet er ukorrekt og usandt.
 Lin. 4:  

  

 Privatdetektiven  

  

 Udsagnet er ukorrekt og usandt.
 Lin. 10:  

  

 Privatdetektiv  

  

 Udsagnet er ukorrekt og usandt.
 Lin. 21:  

  

 frustreret Tvindjægerne  

  

 Udsagnet er ukorrekt og usandt.
Lin. 26, 27 og 28:  

  

 »Jeg synes, der er nogle meget dunkle  

 omstændigheder ved sagens begyndelse i 2000. Altså, hvilken rolle har [K]  

 egentlig spillet for det her.
Det er der ingen, der rigtig vil frem med.
Især  

 ikke ham selv.«  

  

 Uanset citeret er udsagnets indhold ukorrekt og usandt.
Lin. 150 og 151:  

  

 Forinden var [K] blevet briefet af Haargaard  

 om aktionen, så [K] kunne stå udenfor og filme for TV 2.  

  

 Udsagnet er  

 ukorrekt og usandt.
I nævnte tilfælde direkte løgnagtigt og injurierende.
Lin. 153, 154, 155 og 156:  

  

 »Samtidig med aktionen var [K] stationeret  

 udenfor med filmkamera af en kvalitet, som gør, at han må have lånt det af  

 bagmandspolitiet.
På trefod.
Vi spurgte Holstebros politimester om ikke han  

 fandt det lidt pinligt at være online med [K], hvis liv går med at svine  

 Tvind  

 til.«  

  

 Uanset citatet er indholdet ukorrekt og usandt.
Groft injurierende.
 Lin. 157:  

  

 beklagede briefingen af TV 2 og [K]  

  

 Uanset citatet er indholdet ukorrekt og usandt.
 Lin. 161:  

  

 hemmelighedskræmmer  

  

 Udsagnet er ukorrekt  

 og usandt.
Lin. 174:  

  

 et af [K] indsamlet materiale  

  

 Udsagnet  

 er ukorrekt og usandt. [K] har endelig anført, at  

 den bragte rettelse af 29. september 2006 er ukorrekt.
2.2. Weekendavisens synspunkter Weekendavisen har  

 indledningsvis oplyst, at man fandt det interessant at gå tæt på personen [K]  

 som en relevant opfølgning på byretsdommen i Tvind-sagen.
I portrætgenren er  

 det almindeligt, at der tages udgangspunkt i et aktuelt emne, og en person  

 portrætteres via en række kilder  herunder portrætpersonen selv.
Der er  

 således fremkommet både positive og negative sider af [K].
Ved udarbejdelse  

 af  

 et portræt er et medie ikke forpligtet til at lade den portrætterede person  

 gennemgå portrættet.
 Weekendavisen har videre  

 anført, at avisen finder det af betydelig offentlig interesse at trække sager  

 frem, hvor personer, der deltager i den offentlige debat, får tilsendt mails  

 af  

 truende karakter.
Weekendavisen har afvist at  

 have bragt ukorrekte oplysninger, og at disse skulle være bragt i  

 skadevoldende  

 hensigt.
Til de påklagede udsagn har Weekendavisen anført følgende:
 Ad 1.
Udtrykket privatdetektiv er  

 en almindelig betegnelse for folk, der ernærer sig ved at fremskaffe  

 oplysninger.
Ligesom [K] tidligere selv har oplyst, at han handler med  

 oplysninger.
Udsagnene dunkle omstændigheder, kun kan  

 have frustreret  

 Tvindjægerne og tørre tæsk, eller duel på pistoler er  

 henholdsvis citat og  

 journalistiske betragtninger.
 Ad 2-3.
 [K]s mail til Jes Fabricius  

 Møller blev forelagt forskellige kolleger, som fandt [K]s sprogbrug truende.  

 Avisen overlod det til læseren at vurdere mailens karakter og trykte mailen  

 som  

 faksimile sammen med [K]s og Jes Fabricius Møllers kommentarer.
 Ad 4.
 Det af en notits fra  

 bagmandspolitiet fremgår, at [K] havde en aktiv rolle  herunder blev  

 dele af [K]s  

 materiale kopieret af politiet.
 Ad 5.
Citatet er korrekt gengivet,  

 men avisen erkender, at Søren Espersen ikke vandt over [K], men over Tjeck  

 Magazine.
Avisen bragte den 29. september 2006 en rettelse.
 Ad 6.
Udsagnet lyssky virksomhed  

 anvendes, idet efterretningstjenester virker ved hemmeligt arbejde, såsom at  

 lave skjulte optagelser.
Weekendavisen har henvist til Redegørelse  

 vedrørende  

 dele af PETs virksomhed, hvoraf det fremgår, at [K] blev godkendt  

 som kilde  

 for PET.
Af samme redegørelse fremgår det, at [K] blev afhørt vedrørende  

 Søllerød-sagen.
Avisen har anført, at afhøringen bibragte den opfattelse, at  

[K]  

 ville gøre sig interessant.
 Ad 7.
 Beskrivelsen af [K]s  

 involvering er dokumenteret.
 Weekendavisen har endelig  

 afvist at have bragt ukorrekte oplysninger  udover den allerede rettede  

 oplysning - der kan berettige [K] til at få bragt et genmæle.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe, Hans Peter  

 Blicher, Lene Sarup og Ole Askvig.
 Pressenævnet bemærker  

 indledningsvis, at spørgsmålet om, hvorvidt udsagn er af injurierende  

 karakter,  

 henhører under domstolene, og Pressenævnet kan ikke tage stilling hertil.
Et medie skal udvise kritik  

 over for nyhedskilderne, i særdeleshed når disses udsagn kan være farvet af  

 personlig interesse eller skadevoldende hensigt, jf.
Vejledende regler for  

 god  

 presseskik, punkt A.2. Pressenævnet finder, at der ikke er grundlag for at  

 antage, at der er sket en sådan tilsidesættelse af denne pligt, at god  

 presseskik er tilsidesat.
Det er Pressenævnets  

 opfattelse, at offentlige personer i forhold til andre må tåle en mere  

 nærgående  

 og kritisk omtale af deres person og de handlinger, de foretager.
Det er  

 samtidig Nævnets opfattelse, at der må gives medierne vide rammer med hensyn  

 til satiriske gengivelser eller kommentarer i forhold til personer eller  

 begivenheder.
Dette må særligt gælde i forhold til offentlige personer. [K]  

 har  

 efter det oplyste en central rolle i Tvind-sagen, og Nævnet finder derfor, at  

 han må tåle, at avisen har inddraget hans person ved omtalen af Tvind-sagen.
I artiklen fremkom udsagnene;  

 privatdetektiven, under dunkle omstændigheder,  

 lyssky virksomhed,  

 frustreret, mente uddeling af tørre tæsk, eller duel på  

 pistoler og Man  

 fristes til at afskrive ham som en betydningsløs galning,  

 Derefter blev også  

 universitetsstudiet droppet, Men der blev sået tvivl om, hvor  

[K]s egen  

 loyalitet havde været samt nazijæger og  

 Tvind-betvinger.
Det er Nævnets  

 opfattelse, at udsagnene klart fremstår som henholdsvis Weekendavisens  

 vurderinger på baggrund af de fremkomne oplysninger.
Pressenævnet bemærker,  

 at [K]s  

 kommentarer til mailens karakter er medtaget i artiklen.
På denne baggrund  

 finder Pressenævnet, at Weekendavisen ikke har handlet i strid med god  

 presseskik ved at undlade at forelægge de øvrige udsagn for [K].
Parterne har over for  

 Pressenævnet afgivet modstridende forklaringer  herunder bl.a.  

 vedrørende  

 informationsstrømmen fra [K] til politiet og omvendt.
Pressenævnet kan på  

 grund  

 af de begrænsede bevismæssige muligheder ikke afgøre, hvilke forklaringer,  

 der  

 er de rigtige.
Det er massemediernes opgave  

 at bringe korrekt og hurtig information.
Så langt det er muligt, bør det  

 kontrolleres, om de oplysninger, der gives, er korrekte.
Pressenævnet finder,  

 at udsagnet debat mellem personer i det offentlige rum har ført til  

 håndgribeligheder er en korrekt oplysning, og Nævnet udtaler ikke sin  

 kritik.
Pressenævnet finder, at  

 udsagnet tabte injuriesag mod Søren Espersen er en forkert  

 oplysning, og  

 Weekendavisen burde have kontrolleret oplysningens rigtighed.
Da dette ikke  

 er  

 sket, udtaler Nævnet sin kritik.
Da Weekendavisen har beklaget dette forhold  

 i  

 avisen den 29. september 2006, finder Pressenævnet imidlertid, at der ikke er  

 grundlag for at pålægge Weekendavisen at offentliggøre kritikken vedrørende  

 dette punkt, jf. medieansvarsloven § 49.
 Nævnet finder, at ordet  

 PET-meddeler er anvendt på en uheldig måde, men at det ikke i sig  

 selv er nok  

 til at udtale kritik.
 Pressenævnet finder ikke, at  

 Weekendavisen i øvrigt har tilsidesat god presseskik.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
De påklagede udsagn  

 indeholder i hovedsagen vurderinger og ikke oplysninger af faktisk karakter.  

 Pressenævnet finder, at der derfor ikke er grundlag for at bringe et genmæle.  

 Pressenævnet finder imidlertid, at udsagnet tabte injuriesag til Søren  

 Espersen er en faktisk oplysning, der kan være egnet til at påføre [K]  

 økonomisk eller anden skade af betydning.
Da Weekendavisen har beklaget dette  

 forhold i rettelsen af 29. september 2006, finder Pressenævnet imidlertid, at  

 der ikke er grundlag for at pålægge Weekendavisen at offentliggøre kritikken  

 vedrørende dette punkt i form af et genmæle, jf. medieansvarsloven § 39.
 Pressenævnet kan, allerede  

 som følge af den manglende henvisning i klagen til konkrete urigtige  

 oplysninger i berigtigelsen af 29. september 2006, ikke tage stilling til,  

 hvorvidt berigtigelsen i øvrigt ikke har været fyldestgørende.
 Afgjort den 29. november 2006.
