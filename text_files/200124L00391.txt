Betænkning afgivet af  

 Uddannelsesudvalget den 14. maj 2002 Betænkning over Forslag til lov om ændring af lov om  

 Centre for Videregående Uddannelse og andre selvejende institutioner  

 for videregående uddannelser m.v. samt ophævelse af lov om  

 Danmarks Forvaltningshøjskole og lov om Skovskolen (Betinget godkendte CVU er m.v.) [af  

 undervisningsministeren (Ulla Tørnæs)] 1. Ændringsforslag Kristeligt Folkeparti har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 12. april 2002. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 4.  

 marts 2002 dette udkast til udvalget, jf. alm. del   bilag 199. Den 22. marts  

 2002 sendte undervisningsministeren de indkomne høringssvar samt et  

 resumé herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra De Frie Samarbejdende MVU-institutioner.  

 Undervisningsministeren har over for udvalget kommenteret den skriftlige  

 henvendelse til udvalget.
Deputationer Endvidere har De Frie Samarbejdende MVU-institutioner  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 16 spørgsmål til  

 undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, DF, KF og RV)  

 indstiller lovforslaget til vedtagelse uændret.
 Et mindretal i udvalget (SF og EL) indstiller  

 lovforslaget til forkastelse ved 3. behandling og vil stemme imod det  

 stillede ændringsforslag.
Socialistisk Folkeparti finder, at lovforslaget blot  

 forlænger den periode, hvor usikkerheden om uddannelsesinstitutionerne  

 i de betingede Centre for Videregående Uddannelse (CVU er) får  

 lov at præge kvaliteten af uddannelsen og vilkårene for de  

 ansatte.
Dermed vil det være studerende og ansatte, der i en markant  

 længere periode kommer til at opleve forringede vilkår som  

 følge af lovforslaget.
Samtidig betyder lovforslaget, at de demokratiske  

 rettigheder for ansatte og studerede bliver indskrænket.
Lovforslaget  

 sikrer frihed for uddannelsesinstitutionerne på bekostning af de  

 studerendes og de ansattes frihed.
Socialistisk Folkeparti kan derfor ikke  

 støtte lovforslaget.
 Enhedslisten bemærker, at forliget om Centre for  

 Videregående Uddannelse, CVU-forliget, mellem regeringen, Socialistisk  

 Folkeparti og Enhedslisten i maj 2000 betød betydelige demokratiske  

 fremskridt i forhold til undervisningsministerens oprindelige lovforslag.  

 Undervisere og studerende fik flertal såvel i uddannelsescentrenes  

 udviklingsråd, der skal drøfte udviklingsopgaver, som i de  

 udvalg, der varetager tilrettelæggelsen af centrenes  

 videreuddannelse.
Som det vigtigste og afgørende for Enhedslisten  

 blev der på den enkelte institution indført  

 fællesråd med ligelig repræsentation af medarbejdere og  

 studerende, der kan tage fælles emner op til drøftelse over for  

 bestyrelsen.
Fællesrådet fik indflydelse på studieplaner og  

 praktik, og ansatte og studerende blev repræsenteret i alle besluttende  

 organer på CVU.
Ansatte og studerende fik lovfæstet, at de skulle  

 inddrages i processen ved dannelsen af et CVU, hvilket ikke var en  

 selvfølge indtil da.
 Enhedslisten fik dermed brudt mantraet om, at folk udefra  

 altid skal være i flertal i ledelser på uddannelsesinstitutioner.  

 De nye fællesråd gav mulighed for lokale demokratiske gennembrud,  

 hvor magten kan flyttes fra bestyrelser over til ansatte og studerende.
Aftalen åbnede dengang en kattelem for  

 institutioner, der indgår i en betinget CVU-konstruktion.
Efter en 5  

 års overgangsperiode er der yderligere 5 års fortrydelsesret,  

 såfremt institutionen kan dokumentere, at CVU et truer den faglige og  

 den pædagogiske udvikling, altså en skilsmisseparagraf, som kan  

 bruges, hvis alting er ved at falde sammen og samlivet aldrig vil blive  

 normalt.
Det skal der nu laves om på.
Overgangsperioden skal  

 yderligere forlænges, hvilket skaber usikkerhed ude på  

 institutionerne, som det også klart fremgår af  

 høringssvarene.
Så spørgsmålet er jo i  

 virkeligheden, om Venstre og Det Konservative Folkeparti egentlig  

 ønsker, at CVU erne skal være en succes.
Samtidig vil regeringen fjerne de demokratiske fremskridt,  

 der var i forbindelse med dannelsen af CVU erne.
For Enhedslisten er  

 demokrati i uddannelsessystemet, i økonomien og i samfundet som helhed  

 nemlig fuldstændig afgørende.
Enhedslisten ønsker at  

 udvide demokratiet.
Enhedslisten ønsker, at de studerende og de  

 ansatte skal have indflydelse på deres hverdag.
De borgerlige vil  

 tydeligvis det modsatte, og dette forslag er et levende bevis herpå.  

 Enhedslisten undres og beklager, at de tidligere regeringspartier  

 tilsyneladende ikke ønsker at forsvare de demokratiske fremskridt fra  

 maj 2000, men vil stemme for flertallets (Venstre, Det Konservative  

 Folkeparti og Dansk Folkeparti) tilbagerulning af det direkte demokrati  

 på uddannelsesstederne.
Et andet mindretal i udvalget (KRF)  

 indstiller lovforslaget til vedtagelse med det stillede  

 ændringsforslag.
Mindretallet vil ved 3. behandling stemme hverken for  

 eller imod lovforslaget, hvis det stillede ændringsforslag ikke  

 vedtages ved 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal i udvalget (KRF):
Til § 1 1) Efter nr. 2 indsættes som nyt nummer:
 »01. Efter § 27 d indsættes som ny paragraf:
§ »§ 27 dd.
Undervisningsministeren kan godkende,  

 at en selvejende uddannelsesinstitution, som udbyder mindst én  

 mellemlang videregående uddannelse, ligestilles med godkendte CVU er,  

 hvad angår uddannelses-, udviklings- og forskningsmæssige forhold  

 samt økonomiske muligheder i henhold til denne lovgivning.
Stk. 2. Godkendelse sker efter samme vurderingskriterier  

 som for CVU er.
Der henvises til § 27 d, stk. 2, 3 og 5, idet institutionens  

 forpligtende samarbejdsaftaler med andre institutioner af uddannelses-,  

 udviklings- og forskningsmæssig karakter indgår i den samlede  

 vurdering.
 Stk. 3. Ved forpligtende samarbejdsaftaler i henhold til  

 denne paragraf forstås samarbejdsaftaler, der er indgået omkring  

 varetagelsen af konkrete opgaver, og hvor der er udformet  

 opsigelsesbestemmelser med opsigelser på mindst 1 års  

 varighed.
Stk. 4. I et netværkssamarbejde mellem flere  

 institutioner skal det fastlægges, hvilken institutionsbestyrelse der i  

 forhold til konkrete opgavevaretagelser er ansvarlig.
Ansvaret for  

 økonomi og opgavevaretagelse kan placeres på skift hos de  

 samarbejdende institutioner.
Det er dog et krav, at tidsperioden ikke kan  

 være under 1 år, og at ansvarsplaceringen skal meddeles  

 Undervisningsministeriet senest 6 måneder før nyt  

 budgetår.
Stk. 5. Den ansvarlige bestyrelse skal ved varetagelsen  

 af opgaverne varetage institutionens egne interesser, men herudover  

 også de institutioners interesser, der indgår i det forpligtende  

 samarbejde.«« [Bemyndigelse til undervisningsministeren til at  

 ligestille en selvejende uddannelsesinstitution med mindst én  

 mellemlang videregående uddannelse med et godkendt CVU] Bemærkninger Til nr. 1 Ændringsforslaget indebærer, at  

 undervisningsministeren får bemyndigelse til at godkende, at en  

 selvejende uddannelsesinstitution, som udbyder mindst én mellemlang  

 videregående uddannelse, kan ligestilles med et godkendt CVU.
Ved  

 vurderingen af, om en selvejende institution kan godkendes til at blive  

 ligestillet med et CVU, skal der stilles samme krav til uddannelseskvaliteten  

 m.v., som der stilles til godkendelsen af et CVU.
Ved denne vurdering skal  

 institutionens forpligtende samarbejdsaftaler med andre institutioner tillige  

 indgå.
En selvejende institution får ved en sådan  

 godkendelse de samme rettigheder og vilkår, hvad enten  

 organisationsformen er et CVU eller et netværk.
I »Institutionsredegørelse af januar 1999« (kapitel  

 1 over midten) blev det pointeret, at der i internationalt perspektiv var to  

 »idealmodeller« for en strukturreform inden for de videregående  

 uddannelser: universitetsmodellen, hvor en række MVU-institutioner  

 centreres om et universitet, og CVU-modellen, hvor en række KVU- og  

 MVU-institutioner samles i Centre for Videregående Uddannelser.
Det  

 blev i den sammenhæng pointeret, at det væsentlige i Danmark var  

 et uddannelsesmæssigt kvalitetsløft i tæt samarbejde med  

 uddannelsessektoren, ikke én centralt bestemt model.
 Ændringsforslaget om en ligestilling mellem de  

 MVU-institutioner, der har valgt CVU-organisationsformen, og dem, der har  

 valgt netværk (dvs. institutioner, der indgår i forpligtende  

 samarbejdsaftaler med andre institutioner på MVU-området), vil  

 give en god evalueringsmulighed for, hvilken af de to modeller der giver den  

 bedste uddannelseskvalitet for de færreste penge.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Hans Kristian Skibby (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 178 Bilagsnr.
