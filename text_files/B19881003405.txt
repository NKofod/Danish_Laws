 I medfør af § 2, stk. 5, § 11, stk. 2 og § 28 i lov nr. 98 af 12. marts  

 1980 om skibes sikkerhed m.v. med senere ændringer, jfr. bekendtgørelse nr.  

 299 af 9. juni 1988, fastsættes:
 Lastrumslejdere og lign. lejdere samt adgangsforholdende til disse skal  

 være således indrettet, at det er muligt for en person at komme ned i rummene  

 iført røgdykkerudrustning.
 Adgangsvejene til nedgangslugerne skal være uden hindringer og mindst 60  

 cm brede.
 Nedgangsluger til lejderne skal være så store, at der er en fri åbning på  

 mindst 60 x 60 cm for hver lejder målt fra midten af lejdertrinene.
 Åbninger i dæk og underkant af nedgangsluger skal være godt afrundede.
Lugedæksler til nedgangslugerne skal kunne åbnes af een mand.
De skal  

 kunne sikres i åben stilling.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
