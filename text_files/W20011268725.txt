 Der blev klaget over, at patienten blev overflyttet uden, at lægerne  

 havde sikret, at hjerneblødningen var ophørt, samt at  

 overflytningen skete med almindeligt rutefly.
Klage over forkert behandling af  

 hjernekvæstelse med blødning mellem de bløde  

 hjernehinder Nævnet fandt anledning til kritik af afdelingslægen for den  

 foretagne behandling.
Nævnet indskærpede samtidig overfor  

 afdelingslægen, at vedkommende skulle udviste større omhu i sit  

 fremtidige virke.
Nævnet lagde vægt på, at  

 røntgenlægen beskrev CT-skanningen, der blev foretaget efter  

 første overflytning, som visende forværring af  

 kvæstningsblødningerne sammenholdt med skanningen fra sygehus 1.  

 Videre lagde nævnet vægt på, at patientens tilstand blev  

 beskrevet varierende i journalnotaterne, således var patienten  

 vågen og orienteret, men også tiltagende urolig og kombattant.  

 Endelig lagde nævnet vægt på, at der ikke blev foretaget ny  

 CT-skanning før tilbageflytningen.
Nævnet fandt, at  

 overflytningen skete på et for tidligt tidspunkt, uanset om en mere  

 hensigtsmæssig transportform var blevet anvendt.
