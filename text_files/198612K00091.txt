Nr LSF 91 Forslag til Lov om ophævelse af lov om indskud på etableringskonto Fremsat af Albrechtsen (VS) Elisabeth Bruun Olesen VS) den 18. november 1986 § 1 Lov om indskud på etableringskonto, jf. lovbekendtgørelse nr. 439 af 18. august 1984, som ændret ved lov nr. 256 af 22. maj 1986, ophæves.
§ 2 Loven træder i kraft ved bekendtgørelsen i Lovtidende og har virkning fra den 1. januar 1987.
BEMÆRKNINGER TIL LOVFORSLAGET Indholdet i etableringskontoordningen svarer til investeringsfondslovens, men gælder blot for personer, som agter at etablere sig som selvstændigt erhvervsdrivende.
Ordningen lider af de samme mangler som investeringsfondsordningen, nemlig at støtten i form af skatteudskydelsen har en upræcis virkning, og at ordningen tilskynder til skattespekulation i højere grad, end ordningen tilskynder til erhvervsinvesteringer.
Der henvises til bemærkningerne til det samtidig fremsatte lovforslag nr.
L 92 om ophævelse af investeringsfondsloven.
Der blev i indkomståret 1985 fradraget 661 mill. kr. i form af indskud på etableringskonti.
Under forudsætning af, at ordningen udskyder skattebetalingen i ca. 15 år, beløber den årlige støtte sig til henimod 1 mia. kr.
Da ordningen har en upræcis virkning, og da eventuelle tiltrængte erhvervsstøtteområder bedre og billigere kan hjælpes ved målrettede støtteordninger, foreslås loven ophævet.
