 Til samtlige stempelmyndigheder og tinglysningskontorer.
I henhold til stempellovens § 57, stk. 1-2, skal skadesløsbreve, der  

 udstedes til sikkerhed for »ethvert mellemværende« stemples af  

 deres pålydende eller af pantets værdi, hvis den er lavere.
Afgiften kan ikke  

 nedsættes med afgiften for eventuelt oprettede lånedokumenter, ligesom  

 stempelafgiften for eventuelt senere oprettede lånedokumenter ej heller kan  

 nedsættes med afgiften for skadesløsbrevet.
 Skattedepartementet har dog i enkelte tilfælde tilladt, at skadesløsbreve,  

 der var udstedt til sikkerhed for et bestemt låneforhold og derudover for  

 ethvert mellemværende mellem parterne, kunne passere med det til  

 lånedokumentet anvendte stempel, da lånedokumentet og skadesløsbrevet var  

 oprettet samtidig og henviste til hinanden.
Man gør herved opmærksom på, at disse afgørelser blev truffet rent konkret  

 og ikke længere følges.
Man vil derfor fremtidig fastholde, at skadesløsbreve  

 af denne art skal stemples efter stempellovens § 57, stk. 1-2, af deres  

 pålydende (eller af pantets værdi, hvis den er lavere) uden fradrag for det  

 til eventuelle lånedokumenter anvendte stempel, og dette gælder, uanset om  

 skadesløsbrevet og lånedokumentet er oprettet samtidig og henviser til  

 hinanden.
 Det bemærkes endvidere, at eventuelle påtegninger på skadesløsbrevet om,  

 at mellemværende udover lån og kreditter ikke antages at overstige et vist  

 beløb, er uden betydning for stempelberegningen i denne forbindelse.
 Skattedepartementet, den 21. april 1981.
