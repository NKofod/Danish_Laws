 Erstatter: FKOBST P.321-0, OKT 1978.
FORMÅL 1. Bestemmelsen har til formål at fastsætte generelle  

 retningslinier for fællessekretariater (FSEC) og for sekretatiater (SEC), der  

 organisatorisk er placeret under respektive kaserne- og lejrkommandanter på  

 hærens tjenestesteder.
GENERELT 2. a.
Bestemmelsen træder i kraft ved modtagelsen. b.  

 FSEC og SEC, jf. pkt. 1, benævnes efter pågældende kommandantskab. c.  

 Bemanding af FSEC og SEC fastsættes af Forsvarskommandoen (FKO) efter  

 drøftelse med respektive landsdelskommando henholdsvis Bornholms Region. d.  

 FSEC betjener alle myndigheder, stabe og enheder m.fl. på tjenestestedet  

 medmindre anden bestemmelse er truffet af FKO. e.
SEC betjener primært den  

 myndighed, hvortil det er knyttet, men i den udtrækning SEC kapacitet  

 muliggør det, ydes der service til alle myndigheder, stabe og enheder m.fl.,  

 der er garnisoneret eller opholder sig på tjenestestedet.  

  FÆLLESSEKRETARIATET 3. a.
Tjenesten ved FSEC, der udføres i henhold til  

 ref. a. og b., omfatter: - dokumentationstjeneste (DOKTJ), -  

 forarbejdningstjeneste (FORATJ), - reproduktion (REPRO), - ordonnans- og  

 posttjeneste, samt - kurertjeneste. b.
Beskrivelse af de enkelte  

 tjenesteforretninger. (1) Dokumentationstjeneste, der omfatter: - ind- og  

 udregistrering samt - arkivtjeneste. (a) Registrering. - Emnebestemmelse og  

 påføring af løbenummer. - Udfærdigelse af postoversigt.
Postoversigten skal  

 udvise samtlige registrerede, ind- og udgående sager i løbenummerorden.  

 Postoversigten forbliver ved sekretatiatet.
I tilfælde, hvor oversigten kun  

 udviser sager til/fra een arkivskabende myndighed, skal den indsendes til  

 Rigsarkivets 3. afdeling, Forsvarets Arkiver (FOARK) efter de herfor gældende  

 bestemmelser. - Udfærdigelse af postlister.
Postlisten udviser de ind- og  

 udgående sager, der er registreret for den enkelte myndighed (hver myndighed  

 får sin egen postliste). Postlisten indsendes til FOARK efter de herfor  

 gældende bestemmelser i de tilfælde, hvor postoversigten udviser sager  

 til/fra mere end een arkivskabende myndighed, jf. ovenfor. - Føring af  

 emnekort.
Emnekortene oprettes og føres særskilt for hver arkivskabende  

 myndighed, der betjenes. - Udfyldelse af kvitteringsformularsæt for sager  

 klassificeret FORTROLIGT og højere (FMI 1065, vare nr. 576.318).  

 POSTOVERSIGT, EMNEKORT, POSTLISTE og KVITTERINGSFORMULARSÆT skal føres  

 særskilt for sager klassificeret »FORTROLIGT« eller højere  

 klassifikation.
Når udgående sager føres på emnekort, skal de samtidig  

 påføres næstfølgende postliste til afsendende myndighed.
Alle  

 postforsendelser til myndigheder m.fl., der betjenes af FSEC, åbnes,  

 kontrolleres, registreres og fordeles til respektive myndigheder m.fl.  

 Undtagen fra åbning og registrering er postforsendelser, hvorpå adressaten er  

 benævnt ved navn, samt alle kuverter mærket FORTROLIGT-P.
Såfremt ovennævnte  

 postforsendelser, efter åbning, viser sig at være af en sådan art, at  

 registrering skal foretages, sendes sagen snarest til registrering af  

 pågældende adressat.
FSEC udregistrerer samtlige skrivelser, som afsendes fra  

 de myndigheder m.fl., der betjenes af det pågældende FSEC.
Der etableres  

 særskilt nummerrækkefølge for hver enkelt arkivskabende myndighed samt for de  

 enheder, for hvilket der er oprettet underarkiv.
FSEC forsyner skrivelserne  

 med løbenummer og dato før afsendelsen.
Emnenummer påføres normalt af  

 sagsbehandleren, evt. efter anvisning fra sekretariatslederen.
Før  

 afsendelsen foretager FSEC bilagskontrol og for klassificerede sager tillige  

 mønstring af sideantal.
For klassificerede sager udfærdiger og vedlægger FSEC  

 tillige de fornødne kvitteringsformularer samt pakker, forsegler og indfører  

 forsendelsen i kvitteringskontrolsystemet. (b) Arkivtjeneste.
Al arkivering  

 varetages af FSEC.
Der må ikke oprettes arkiver (underarkiver) ved de  

 myndigheder m.fl., der betjenes.
Arkivmateriale, der er nødvendig i  

 forbindelse med sagsbehandling, kan bero hos den enkelte  

 sagsbehandler/myndighed m.fl., så længe den egentlige sagsbehandling pågår.  

 Efter endt sagsbehandling skal alt arkivmateriale afleveres til arkivering  

 ved FSEC.
Arkivmaterialet arkiveres særskilt for hver enkelt arkivskabende  

 myndighed.
Ved tilrettelæggelse af arkivering skal vægten lægges på de  

 daglige dokumentationsopgaver under hensyntagen til, at aflevering til FOARK  

 kan ske i overensstemmelse med de herfor givne regler, jf. ref. b.
Arkivet  

 skal opbygges og virke som dokumentationscentral, hvortil  

 sagsbehandlere/myndigheder m.fl. kan rette henvendelse for at få oplysninger  

 og låne sager.
Lånt arkivmateriale må ikke gives videre eller sendes ud, uden  

 FSEC medvirken.
Det lånte materiale skal returneres snarest efter, at en sag  

 er færdigbehandlet.
Såfremt en enhed forlægges permanent til et andet  

 tjenestested, skal enhedens arkivmateriale pakkes og tilsendes FSEC på det  

 nye tjenestested.
Arkivmateriale, der skønnes at skulle indgå i enhedernes  

 feltarkiver, udleveres til de pågældende enheder, og erstatningsblad  

 indsættes i arkivet.
Det skal i denne forbindelse bemærkes, at enheden afgør  

 hvilket materiale, der skal indgå i feltarkivet. (2) Forarbejdningstjenesten.  

 FSEC yder maskinskrivningsservice til de myndigheder m.fl. som betjenes.  

 Organisatorisk personel ved myndigheder m.fl. udfører dog fortsat  

 skrivearbejde i det omfang, dette er muligt.
Udgående post samt øvrige sager,  

 der ønskes registreret og optaget på emnekort, kan tilgå FSEC i koncept.  

 Konceptet skal normalt være påført emnenummer (evt. efter aftale med FSEC) og  

 være skrevet med let læselig skrift eller indtalt på diktafon.  

 Underskriverens GRAD, NAVN og TJENESTESTILLING skal være anført nederst på  

 konceptet.
Af hver udgående sag tages der mindst to kopier til arkivering som  

 henholdsvis - kopibogeksemplar og - arkiveksemplar.
Kopibogseksemplaret  

 indsættes i løbenummerorden i en brevordner eller et springbind benævnt  

 »KOPIBOG«.
Der oprettes særskilt kopibog foa hver arkivskabende  

 myndighed og for enheder for hvilke, der er oprettet underarkiv.
Kopibøger  

 for enheder med oprettet underarkiv tilsendes den arkivskabende myndighed  

 efter direkte aftale.
En udgående sags arkiveksemplar med påført  

 udregistreringsnummer og dato tilsendes den afsendende myndighed.  

 Arkiveksemplaret returneres til FSEC, når sagen ikke længere har aktuel  

 interesse, idet det forinden påføres »henlægges« samt signatur og  

 dato.
Arbejdskopier af en sag kan fremstilles efter behov, og disse kopier  

 kan umiddelbart tilintetgøres, når behovet for disse er ophørt (jf. dog  

 gældende sikkerhedsbestemmelser). Såfremt større skrivearbejder eller særligt  

 komplicerede sager forudses, træffes der tidligst muligt aftale om arbejdets  

 udførelse med sekretariatslederen. (3) Reproduktionen: Sekretatiatslederen  

 koordinerer alt repro-arbejde på tjenestestedet.
Alt repro-arbejde, der skal  

 udføres for de indkvarterede myndigheder m.fl., sker ved FSEC foranstaltning.  

 Organisatorisk personel ved myndigheder m.fl., udfører dog fortsat  

 repro-arbejde i den udstrækning de til rådighed værende ressourcer tillader  

 det. (4) Ordonans- og posttjenesten. (a) Ordonnanstjenesten.  

 Ordonnanstjenesten tilrettelægges af sekretariatslederen efter følgende  

 retningslinier: - Ordonnansrute inden for tjenestestedets område organiseres  

 i nødvendig omfang for at aflevere/medtage postforsendelser, arkivalier m.v.  

 til og fra FSEC. - Ordonnanstjenesten afhenter og afleverer post ved det  

 civile postkontor og/eller ved DSB. - Der kan tilrettelægges afhentning af  

 post ved FSEC efter sekretatiatslederens bestemmelse. (b) Posttjenesten.  

 Indgående postforsendelser sorteres efter sekretariatslederens bestemmelse.  

 Ved poståbning skal der føres bog over indgåede checks, postanvisninger og  

 værdibreve samt for regnskabspligtige myndigheder uden adskilt kasse og  

 bogholderi breve fra pengeinstitut til den regnskabspligtige myndighed.  

 Modtagne ikke krydsede checks krydses ved poståbningen.
Ved regnskabspligtige  

 myndigheder med adskilt kasse og bogholderi afleveres checks m.v. til  

 kassereren, der kvitterer for modtagelsen i bogen.
Kontoudskrifter fra  

 pengeinstitut til den regnskabspligtige myndighed afleveres til  

 regnskabsføreren.
Ved regnskabspligtige myndigheder uden adskilt kasse og  

 bogholderi afleveres checks m.v. til regnskabsføreren, der kvitterer for  

 modtagelsen i bogen.
Al udgående post pakkes og frankeres, og posten afsendes  

 efter følgende retningslinier: - Der afsendes post een gang dagligt. -  

 Postforsendelser til samme adressat pakkes i een forsendelse. - Inden  

 postafgang kontrolleres adresse og afsenderbetegnelse.
Ufrankerede  

 postforsendelser fra myndigheder m.fl., der ikke er stemplet med  

 tjenestestempel på kuvertens bagside, afvises. - Sekretatiatslederen kan  

 udstede de nødvendige postfuldmagter.
Det påhviler desuden posttjenesten: -  

 At sørge for at forsendelser, der udgår herfra, er pakket forsvarligt, - at  

 forsendelserne sendes på den for forsvaret billigste måde, ved anvendelse af  

 såvel postvæsen som DSB (banemærke), - at ekspresforsendelser kun afsendes  

 som sådan, såfremt forsendelsen kan nå frem til det ønskede tidspunkt (spørg  

 evt. postvæsenet). Sekretariatslederen fastsætter en sidste afleveringsfrist  

 for post, der ønskes afsendt samme dag. (5) Kurertjenesten.
Den  

 tjenestestedet påhvilende kurertjeneste koordineres og tilrettelægges af  

 sekretatiatslederen.
Udpegning af kurerer, sker efter aftale med  

 indkvarterede myndigheder, stabe og enheder m.fl.
Kurertjenesten udføres  

 efter de i FKOBST P.302-1 givne bestemmelser.
SEKRETATIATET 4. Udover at udføre tjenesteforretninger for egen  

 myndighed i overensstemmelse med ref. a. og b., ydes der service til  

 indkvarterede myndigheder m.fl., jf. pkt. 2. e., for så vidt angår de i pkt.  

 3. b. (2)-(5) anførte funktioner.
 Endvidere bør de i bilag 1-3 anførte retningslinier følges i mulig  

 udstrækning.
ANDRE FORHOLD 5. a.
Overgang til krigsorganisation.
FSEC og SEC  

 indgår i respektive kaserne- og lejrkommandantskaber, jf. de lokalt  

 udarbejdede planer. b.
Forhold under øvelser og ved midlertidig udlægning i  

 lejr m.v.
Bestemmelser udarbejdes lokalt.
EB P.B.
KROGEN generalmajor Chef for Personelstaben Fordeling: Standardfordeling + HRN AFD og UAFD TILLÆG OVERSIGT OVER FÆLLESSEKRETATIATER OG SEKRETARIATER  PÅ HÆRENS  

 TJENESTESTEDER Vestre Landsdelskommando:  Fællessekretatiater.
 Haderslev Kaserne, Dragonkasernen, Langelandsgades Kaserne, Odense  

 Kaserne, Randers Kaserne, Ryes Kaserne, Skive Kaserne, Sønderborg Kaserne,  

 Tønder Kaserne, Varde Kasene, Viborg Kaserne og Ålborg Kaserner.  

  Sekretariater.
 Borrislejren, Jyske Parkområde, Oksbøllejren og Søgårdlejren.
 Østre Landsdelskommando:  Fællessekretatiater.
 Antvorskov Kaserne, Farum Kaserne, Garderhusarkasernen, Høvelte Kaserne,  

 Ringsted Kaserne, Sandholmlejren, Sjælsmark Kaserne og Vordingborg Kaserne.  

  Sekretariater.
 Avedørelejren, Frederiksberg Slot, Gurrehus, Jægersborg Kaserne,  

 Jægersprislejren, Kastellet, Kronborg Kaserne, Melbylejren, Sjællandske  

 Parkområde og Svanemøllens Kaserne.
 Bornholms Region:
 Fællessekretatiat/Almegårds Kaserne.
BILAG 1  FUNKTIONSBESKRIVELSE FOR SEKRETARIATSLEDEREN Sekretariatslederen - er over for kaserne-/lejrkommandanten ansvarlig  

 for, at sekretariatstjenesten tilrettelægges og gennemføres i  

 overensstemmelse med de herfor givne bestemmelser, - udfærdiger og  

 vedligeholder de nødvendige instrukser for sekretariatstjenestens  

 gennemførelse, - leder og fordeler arbejdet mellem det i sekretariatet  

 beskæftigede personel, - er ansvarlig for kontorsikkerheden i sekretariatet,  

 herunder også for klassificerede sager indleveret til sekretariatet med  

 henblik på mangfoldiggørelse m.v., - er ansvarlig for, at personel i  

 sekretariatet er sikkerhedsgodkendt i overensstemmelse med de arbejdsopgaver,  

 der pålægges den enkelte, - sikrer sig, at der ved FSEC findes en  

 bemyndigelsesfortegnelse over personer, der sikkerhedsmæssigt er godkendt og  

 af respektive myndigheder m.fl. er bemyndiget til at kvittere for  

 klassificerede sager, samt at en tilsvarende fortegnelse for FSEC personel  

 findes ved de myndigheder m.fl., der betjenes, - er ansvarlig for, at  

 gældende bestemmelser for registrering af post overholdes, - tilrettelægger  

 sags- og ekspeditionskontrol, - tilrettelægger og vedligeholder  

 fremgangsmåder, der sikrer, at registrerede planer og bestemmelser m.v.  

 rettes, - tilrettelægger og gennemfører mønstring af klassificerede sager i  

 overensstemmelse med de herfor givne bestemmelser og efter direktiv fra  

 sikkerhedsofficeren på tjenestestedet, - er faglig rådgiver for  

 sagsbehandlere m.fl. for så vidt angår den mest rationelle måde at opstille,  

 reproducere og fordele skriftlige udfærdigelser på, - tilrettelægger og  

 prioriterer de daglige arbejdsopgaver tidsmæssigt og efter fornøden  

 forhandling med den enkelte sagsbehandler for at modvirke såvel  

 spidsbelastning som tomgang på sekretatiatet, - tilrettelægger al forsendelse  

 af post fra tjenestestedet på en sådan måde, at den størst mulige  

 forsendelsessikkerhed og de lavest mulige forsendelsesomkostninger opnås.  

 Sikrer sig herunder, at der fås kvittering fra postvæsenet for alle  

 anbefalede forsendelser, og at der senere kan godtgøres, hvad hver enkelt  

 forsendelse indeholdt, - er ved modtagelse og afsendelse af kurerpost  

 ansvarlig for, at de nødvendige kvitteringer afgives og modtages og i øvrigt  

 for, at gældende bestemmelser overholdes, - er ansvarlig for, at der træffes  

 forberedelse til at videreføre sekretariatstjenesten under beredskabs- og  

 kupforhold, - tilrettelægge udskillelse af arkivalier og aflevering af disse  

 til FOARK.
 BILAG 2  FUNKTIONSBESKRIVELSE FOR SEKRETARIATSPERSONEL - Betjener  

 sekretariatets kontortekniske udstyr efter anvisning af sekretariatslederen,  

 - fører og vedligeholder emnekort m.v. over ind- og udgående sager, -  

 besvarer spørgsmål vedrørende sager, der er ført på emnekort, - arkiverer  

 sager, der henlægges eller i hvilke der er sket ekspedition, - forestår udlån  

 fra arkivet, - læser korrektur for så vidt angår stavning og tegnsætning, -  

 påfører umiddelbart før afsendelsen udgående skrivelser udregistreringsnummer  

 samt kontrollerer sideantal og tilhørende bilag, - forestår sekretariatets  

 posttjeneste, - afhenter og bringer post til civilt posthus, - afhenter og  

 bringer post fra sekretariatet til myndigheder m.fl. - udfører almindelige  

 forekommende arbejde efter sekretariatslederens anvisninger.
BILAG 3  VEJLEDNING I ANVENDELSE AF  POSTOVERSIGT, EMNEKORT, POSTLISTE OG  

 KVITTERINGSFORMULARSÆT GENERELT 1. Ved udfyldelse af postoversigt, emnekort og  

 postlister, er det vigtigt, at rubrikken »uddrag« gøres kortfattet,  

 men alligevel føres på en sådan måde, at man på grundlag heraf kan  

 identificere den enkelte sags indhold.
Det er ikke i alle tilfælde  

 tilstrækkeligt at afskrive udstederens emneangivelse.
 Modtages en sag i flere eksemplarer, uden at de enkelte eksemplarer er  

 forsynet med eksemplarnumre, kan det være praktisk, at sekretatiatet forsyner  

 dem med eksemplarnumre ved indregistreringen.
 Derved kan det med større sikkerhed senere fastslås, hvilket eksemplar,  

 der er tale om, når det kommer til arkivering, afsendes som bilag e.l.
POSTOVERSIGT 2. - Postoversigt og postliste fremstilles i samme  

 proces ved gennemskrivning sammen med emnekort.
Emnekort anbringes i  

 bogholderimaskinens forreste tragt under skrivningen, postlisten i den anden  

 tragt (kun FSEC). - Postoversigten bliver i sekretariatet.
Postlisten følger  

 med den registrerede (akterede) post til modtagende (behandlende) myndighed.  

 - Som postoversigt bruges papir i A-4 format.
EMNEKORT 3. a.
Det er meget vigtigt, at emnekortene føres  

 nøjagtigt og med stor omhu.
På grundlag af dem skal sekretariatet kunne løse  

 dokumentationsopgaver og besvare de spørgsmål, der stilles til det.
For  

 klassificerede sagers vedkommende skal emnekortenes oplysninger kunne danne  

 grundlag for mønstring af registrerede sager. b.
Hvert enkelt emnekort skal  

 være påført emnenummer, kortets løbenummer inden for det pågældende  

 emnenummer, emnet og oplysning om den periode emnekortet er ført for.  

 Perioderne skal svare til de perioder, der er fastsat for aflevering af  

 arkivalier til FOARK.
Perioden påføres sammen med kort nr. f.eks. 1972/76,  

 1977/81, 1982/86 o.s.v.
POSTLISTE 4. På postlisten opføres alene de sager, som  

 registreres til den enkelte myndighed m.fl.
Egentlig arkivering af sager må kun finde sted i sekretariatet.
Når  

 modtagende myndighed ikke mere har brug for en sag, afleveres den til  

 sekretariatet til arkivering.
Datoen for afleveringen noteres på postlisten.  

 Når sagen afleveres til arkivering, skal der på den noteres datoen for  

 henlæggelsen og signatur påført af den person, der autoriserer henlæggelsen  

 (FKOBST P.321-1, pkt. 4. f. (1)).
Sager, afleveret til arkivering, kan senere af modtagende myndighed  

 rekvireres ved sekretariatet.
Når det sker, og sagen påny beror ved  

 modtagende myndighed, noteres på postlisten datoen for lån af den.
Når sagen  

 påny afleveres viskes denne dato bort.
Ved rekvirering af sager, bemærk  

 FKOBST P.321-1, pkt. 4. f. (4).
 Postlisten modtages dagligt fra sekretariatet sammen med den for den  

 pågældende dato indregistrerede post.
Ved modtagelse af en postliste kontrolleres, at - alle registrerede sager  

 medfølger.
Sideantal og evt. bilag mønstres.
Når den forannævnte modtagelseskontrol er foretaget, stempler modtagende  

 myndighed i postlistens øverste højre hjørne.
Postlisterne forsynes med  

 sidetal i fortløbende rækkefølge.
De indsættes (opbevares) i et springbind  

 e.l.
 Sekretariatet vil fastsætte nærmere bestemmelser for postlisternes  

 aflevering til langtidsarkivering.
KVITTERINGSFORMULARSÆT 5. For sager, der er klassificeret FORTROLIGT og  

 højere, udfærdiges kvitteringsformularsæt, jf.
FKODIR P.358-3, DEN MILITÆRE  

 SIKKERHEDSTJENESTE, kap. 4., stk. 24.
Kvitteringsformularerne danner sammen med postliste og emnekort grundlag  

 for periodiske mønstringer, jf.
FKODIR P.358-3, kap. 4, stk. 41.
