FORORD Undervisningsministeriet har pr. 1. januar 1992 overtaget hele  

 administrationen af de frie grundskoler herunder tildeling af tilskud fra de  

 økonomiske puljer til specialundervisning, støtteundervisning i dansk af  

 fremmedsprogede elever samt til svært handicappede.
Tidligere var  

 administrationen delt mellem Undervisningsministeriet og Kulturministeriet.
 Administrationen af de særlige tilskud til de frie skoler rummer et  

 udstrakt samarbejde med kommunernes og amtskommunernes administration samt et  

 fagligt og administrativt samarbejde med de pædagogisk-psykologiske  

 rådgivningskontorer i kommunerne.
Dette samarbejde bygger på en lang tradition, der grundlæggende er baseret  

 på at give forældrene frie valgmuligheder og eleverne de samme mulighederne  

 for støtte og bistand uanset valg af skole.
Den administrative vejledning  

 besvarer de spørgsmål og problemer, som skoler, kommuner og  

 pædagogisk-psykologiske rådgivningskontorer i de forløbne år hyppigst har  

 forelagt ministerierne.
Vejledningen informerer desuden om de praktiske  

 spørgsmål vedrørende skolernes ansøgninger og formidlingen af tilskud til  

 undervisningen.
Folkeskoleafdelingen, april 1992 Knud Larsen INDHOLDSFORTEGNELSE ADMINISTRATIV VEJLEDNING OM SPECIALUNDERVISNING VED FRIE GRUNDSKOLER 1. Indledning Denne vejledning beskriver de administrative procedurer, der er knyttet  

 til specialundervisningen ved de frie grundskoler.
Vejledningen beskriver praksis ved ansøgning om særtilskud til  

 specialundervisning, støtteundervisning i dansk for fremmedsprogede elever  

 samt til svært handicappede.
Desuden er praksis vedrørende skolernes  

 henvisning af elever til specialundervisning i den offentlige skole  

 beskrevet.
Endvidere beskrives den pædagogiskpsykologiske  

 rådgivningsvirksomhed (PPR) ved skolerne.
Formålet med og fremgangsmåden ved etablering af specialundervisning ved  

 skolerne fremgår af Undervisningsministeriets bekendtgørelse nr. 537 af  

 16.juli 1990 om folkeskolens specialundervisning og anden specialpædagogiske  

 bistand.
Dette følger af § 28 i bekendtgørelse nr. 910 af 17.december 1991 om  

 tilskud m.v. til friskoler og private grundskoler m.v.
2. Omlægning af tilskudssystemet Anledningen til udformningen af denne vejledning er, at lov nr. 411 af 6.  

 juni 1991 om friskoler og private grundskoler m.v. trådte i kraft den 1.  

 januar 1992. Denne lov sammenfatter de samlede lovbestemmelser om frie  

 grundskoler og har som hovedhensigt at omlægge tilskudssystemet til skolerne.
Omlægningen af tilskudssystemet betyder, - at driftstilskuddet pr. elev fastlægges ud fra udgiftsniveauet i  

 folkeskolen, - at administrationen forenkles og overflyttes til  

 Undervisningsministeriet, - at tilskuddet bygges op af et driftstilskud og forskellige sær- tilskud.
 Særtilskuddene til specialundervisning, til støtteundervisning i dansk af  

 fremmedsprogede elever og til svært handicappede elever administreres  

 fremover af det specialpædagogiske kontor i Folkeskoleafdelingen, mens de  

 generelle driftstilskud administreres af Juridisk-økonomisk kontor i  

 Økonomiafdelingen.
3. Specialundervisning ved frie grundskoler En væsentlig del af elevernes specialundervisning skal fortsat tilgodeses  

 inden for rammerne af skolens generelle driftstilskud.
Først ved et forbrug  

 ud over 5 % af skolens lærerløntimeforbrug til almindelig undervisning kan  

 skolen søge om yderligere midler til specialundervisning.
Ved vurderingen af den enkelte skoles behov for ekstra ressourcer til  

 specialundervisning vil skolens samlede muligheder for at tilgodese elevernes  

 forskellighed blive lagt til grund.
Tilskuddet til skolerne begrænses,  

 således at den enkelte skole ikke kan udvikle sig i retning af en  

 specialskole.
Skolerne afgør selv, hvilken organisering af deres specialundervisning de  

 vil etablere jævnfør den tidligere nævnte bekendtgørelse nr. 537 af 16.juli  

 1990 om folkeskolens specialundervisning og anden specialpædagogiske bistand.  

 Dette betyder, at skolerne ikke længere skal søge om godkendelse af  

 skoleklinik.
Det er alene skolens afgørelse, om den ønsker at organisere sin  

 specialundervisning i klinikform.
Heraf følger, at skolerne selv afholder  

 eventuelle udgifter til reduktionstimer over det generelle driftstilskud.
4. Henvisning af elever til folkeskolen Skolerne kan ifølge § 3 stk. 2, i lov om friskoler og private grundskoler  

 henvise elever til specialundervisning eller anden specialpædagogisk bistand  

 på en anden friskole eller i folkeskolen.
Generelt er der tale om, at skolen skal henvise eleven, når den ikke selv  

 er i stand til at varetage bistanden, og når denne bistand ligger uden for  

 den almindelige specialundervisningsforpligtelse ved den frie grundskole.
Det  

 forudsættes, at eleven er indskrevet til skolegang på en fri grundskole, og  

 at henvisningen kun omfatter undervisning, der er et midlertidigt, periodisk  

 eller punktvist supplement.
Bestemmelsen svarer til den hidtidige bestemmelse, bortset fra at  

 henvisningen nu er til »folkeskolen« generelt.
Dette betyder, at  

 den tidligere begrænsning til skolekommunen er ophævet, således at  

 undervisningen kan placeres, hvor det er mest hensigtsmæssigt.
 Der kan for svært handicappede elever være tale om tilbud fra  

 amtskommunen.
 I praksis sker henvisning næsten udelukkende til folkeskolen og mere end  

 95 % vedrører tale/høreundervisning, men bistand som fysio-/ergoterapi,  

 mobilitykurser for synshæmmede elever, kurser for elever, der stammer,  

 observationsskoleophold m.v. kan også komme på tale.
 Den kommune, der yder undervisningen, kan kræve udgiften dækket af elevens  

 bopælskommune (folkeregisterkommune). Ved amtskommunal bistand fordeles  

 udgifterne mellem amt og primærkommune som ved henvisning af en elev til  

 vidtgående specialundervisning i folkeskolen.
 Den kommune, oftest skolekommunen, der efter skolens henvisning i særlige  

 tilfælde skal varetage specialundervisning for eleven, skal yde en  

 undervisning af tilsvarende omfang og kvalitet, som gives til elever i  

 folkeskolen.
Elevens bopælskommune (folkeregisterkommune) betaler et bidrag til staten  

 for hver elev fra kommunen, der er optaget på en fri grundskole.
Bidraget er  

 væsentligt mindre end udgiften i folkeskolen eller svarende til ca. 50% i  

 gennemsnit.
Kommunernes mindrebetaling pr. elev sikrer deres økonomiske mulighed for  

 at yde den kommunale service til eleverne på frie grundskoler.
Samtidig  

 henledes opmærksomheden på, at bidraget hermed er en gennemsnitsbetaling,  

 uanset hvilke omkostninger der måtte være forbundet med den enkelte elevs  

 undervisning.
 Den overordnede hensigt med dette system er at sikre alle børn samme  

 betingelser og muligheder for støtte og bistand, uanset om forældrene til  

 børnene vælger en fri grundskole eller en kommunal skole.
5. Pædagogisk-psykologisk rådgivningskontor.
PPR.
 Ifølge lov om frie grundskoler § 3 stk. 4, skal skolekommunen yde  

 vederlagsfri pædagogisk-psykologisk rådgivning.
 Bestemmelsen svarer til bestemmelsen i den tidligere lov dog med den  

 ændring at man ved skolekommunen også forstår amtskommunen i de tilfælde,  

 hvor elever har behov for rådgivning fra denne.
Bestemmelsen om, at en fri grundskole selv kan sørge for skolepsykologisk  

 bistand efter Undervisningsministeriets godkendelse, er udgået.
De få  

 tilfælde, der er godkendt, har tilladelse til at fortsætte indtil videre.
Selv om elever på en fri grundskole kan have bopæl i en anden kommune, er  

 det skolekommunen, der skal betjene skolen, når denne fremsætter en anmodning  

 herom.
Betjeningen skal fremgå af et bilag til styrelsesvedtægten om  

 kommunens skolestruktur.
 Eleverne skal betjenes på lige vilkår med og i samme omfang som kommunens  

 øvrige elever herunder undersøgelser, vurderinger, henvisning etc., altså med  

 kommunens samlede aktiviteter vedrørende pædagogisk psykologisk rådgivning.
 Der kan ikke kræves mellemkommunal refusion for aktiviteten.
6. ANSØGNING OM SÆRLIGE TILSKUD Af det generelle driftstilskud til de frie grundskoler fastsættes der på  

 de årlige finanslove et særligt tilskud til specialundervisning og til  

 støtteundervisning i dansk for fremmedsprogede elever.
Tilskuddet fordeles  

 mellem skolerne efter ansøgning til Undervisningsministeriet.
Tilskuddet  

 opdeles i to puljer med tilhørende ansøgningsskemaer.
Ansøgningsfristen er for begge puljer 1. april.
Der søges for et skoleår  

 ad gangen, men der kan søges for kortere perioder.
Udbetaling af disse  

 tilskud sker månedligt sammen med skolens driftstilskud.
Godkendelsesbrevet  

 angiver det samlede tilskudsbeløb for skoleåret udregnet på basis af et  

 godkendt antal ugentlige lærerskematimer, dog for fremmedsprogede elevers  

 vedkommende et godkendt antal elever.
 Taksterne reguleres hvert år den 1. april og følger overenskomsterne.  

 Taksten for specialundervisning fastlægges for tiden som 75 % af lærerlønnen  

 i lønramme 21, trin 26, stedtillæg III.
 Taksten for sprogundervisning i dansk bliver udregnet på basis af den  

 økonomiske pulje, antallet af fremmedsprogede elever og de etablerede  

 undervisningsordninger.
 Tilskuddene har karakter af bloktilskud, men det er en absolut  

 forudsætning, at formålet med tilskuddene bliver opfyldt.
 6.1. Særligt tilskud til specialundervisning.
Den fastsatte pulje til specialundervisning udgør et bestemt årligt beløb  

 til fordeling mellem skolerne.
Dette indebærer, at det er i skolernes egen  

 interesse at overholde ansøgningsfristen, fordi der kun, hvor helt særlige  

 forhold begrunder det, kan gives bevillinger i løbet af skoleåret.
Skolen skal alene oplyse antal elever i specialundervisningen samt det  

 ønskede ugentlige lærerskematimetal. Ønsker skolen et øget timetal skal der  

 dog foreligge dokumentation for behovet fra PPR.
Er elevernes vanskeligheder  

 af en sådan art, at de ikke kan løses ved specialundervisning i gruppeform,  

 er der mulighed for at søge om timer til individuelt tilrettelagt  

 undervisning.
Ansøgningen skal vedlægges en udtalelse fra PPR-kontoret, der dokumenterer  

 behovet.
Derudover er det tilstrækkeligt, at PPR-kontoret er medunderskriver  

 på ansøgningen og dermed står inde for, at eleverne har reelle behov for  

 specialundervisning.
Har en skole mange elever med store specialundervisningsbehov, kan skolen  

 i særlige tilfælde etablere en specialklasse for disse elever.
For  

 specialklasser fastsættes særlige timeplaner, og der kan udarbejdes særlige  

 læseplaner.
PPR-kontoret skal aktivt medinddrages i etablering af  

 specialklasser.
 Ved vurderingen af skolens ansøgning vil der blive lagt vægt på de i  

 indledningen nævnte generelle forhold, som i praksis bl.a. betyder, at der  

 fra skolens samlede ansøgning vil blive trukket den andel på 5 % af  

 lærerløntimeforbruget til almindelig undervisning.
6.2. Særligt tilskud til støtteundervisning i dansk af  

 fremmedsprogede elever Den afsatte pulje til støtteundervisning i dansk af fremmedsprogede elever  

 svarer til det hidtidige forbrug.
Puljen er - ligesom puljen til  

 specialundervisning - af en bestemt størrelse og fordeles mellem skolerne  

 efter ansøgning.
Skolerne skal oplyse antallet af elever samt den ordning, der etableres.  

 Disse oplysninger danner grundlag for beregning af tilskuddet.
Formålet med  

 undervisningen er, at eleverne kan integreres i den almindelige undervisning.
 6.3. Kommunale tilskud.
Loven giver kommunerne mulighed for at yde tilskud til skolernes  

 specialundervisning.
En kommune kan hermed indgå en betalingsaftale med en  

 fri grundskole om omkostningskrævende elever.
6.4. Specielle tilskud.
Svært handicappede.
Staten yder tilskud til dækning af ekstraudgifter til lærertimer,  

 hjælpemidler og befordring af elever med svære handicap.
Skolerne søger om  

 dette tilskud på et særligt ansøgningsskema bilagt en veldokumenteret  

 udtalelse fra PPR-kontoret, ligesom amtskommunens særlige  

 sagkyndige/amtsskolepsykologen bør have mulighed for at udtale sig i sagen.
 Som en hovedregel vil det være den samme elevgruppe, som henvises efter  

 folkeskolelovens § 19, stk 2, der vil blive godkendt som svært handicappede.
Det godkendte ressourceniveau vil generelt set følge forbruget i  

 folkeskolen.
Ved afgørelsen lægges der vægt på handicappets sværhedsgrad,  

 samt om udgiften til ekstra timer og hjælpemidler væsentligt overstiger  

 udgiften til almindelig specialundervisning.
Desuden lægges der vægt på  

 undervisningens organisering.
 Det er alene skolen og forældrene, der afgør, om en svært handicappet elev  

 skal optages på en fri grundskole.
 Det er altid skolen, der fremsender ansøgningen bilagt de nødvendige  

 udtalelser, herunder udtalelsen fra amtskommunen.
Amtskommunernes administration af den vidtgående specialundervisning er  

 meget forskellig, eksempelvis har enkelte amtskommuner udlagt visiteringen af  

 elever med svære handicap til kommunerne.
Det vil således være nødvendigt, at  

 der i hver enkelt amtskommune træffes konkret aftale om den administrative  

 praksis mellem de ledende skolepsykologer/psykologer og amtskommunen.
 Man bør her følge samme arbejdsgang som for visitering af elever i  

 folkeskolen med den forskel, at det er skolen, der fremsender den endelige  

 ansøgning.
 Ansøgninger fremsendes senest 1. februar til Undervisningsministeriet,  

 Folkeskoleafdelingen, Pædagogisk kontor 2.
 Fordelen ved dette er, at PPR-kontorerne kan visitere alle svært  

 handicappede elever i de to skoleformer samtidig, samt at de frie grundskoler  

 ved evt. afslag på ansøgning kan søge om specialundervisning til de  

 pågældende elever.
Det er en forudsætning, at kommuner og amtskommuner overholder  

 tidsfristerne for skolernes ansøgninger.
Skulle der undtagelsesvis forekomme  

 en situation, hvor dette ikke er tilfældet, kan skolens leder indsende  

 ansøgningsmaterialet med en påtegning om, at ansøgningen er blevet forsinket  

 i kommunen eller amtskommunen.
 De PPR kontorer og amtskommunale kontorer, der bidrager ved visiteringen,  

 modtager en kopi af godkendelse henholdsvis afslag.
6.5. Ansøgningens indhold Der kan ansøges om tilskud til dækning af lærertimer, reduktionstimer,  

 timer til personlig assistance, beløb til hjælpemidler samt beløb til dækning  

 af befordringsudgifter.
Godkendelsesbrevet angiver det samlede tilskudsbeløb  

 for skoleåret.
Tilskuddet udbetales månedligt sammen med driftstilskuddet, så  

 længe de pågældende børn er indskrevet ved skolen.
 Taksterne reguleres efter overenskomsterne pr. 1. april hvert år.  

 Lærerløntaksten fastsættes som lærerlønnen i lønramme 21, skalatrin 26  

 stedtillægssats III.
Taksten for personlig assistance følger overenskomsten mellem  

 amtsrådsforeningen og Socialpædagogernes Landsforbund for pædagogiske  

 medhjælpere ved skoler, børnehaver og fritidshjem for personer med vidtgående  

 fysiske eller psykiske handicap.
Taksten følger skalatrin 10, stedtillægssats  

 III samt særligt tillæg.
 Der kan kun søges for et skoleår ad gangen.
Beløb til hjælpemidler udbetales efter regning.
Der bliver i hvert enkelt  

 tilfælde taget konkret stilling til, om der er tale om et undervisningsmiddel  

 eller et hjælpemiddel, der er at betragte som en nødvendig forudsætning for,  

 at eleven kan modtage skolens undervisning.
Der skal foreligge en erklæring  

 om hjælpemidlet fra en specialist, der kan dokumentere behovet og give  

 garanti for, at det er det rigtige og bedste udstyr, der søges om.  

 Hjælpemidlet bliver sædvanligvis ikke skolens ejendom, men følger så vidt  

 muligt eleven.
Når hjælpemidlet ikke længere anvendes, skal det afleveres til  

 amtskommunen.
Har amtet i forvejen det nødvendige udstyr, anmodes der om, at  

 dette anvendes også på de frie grundskoler med henblik på ikke at øge de  

 offentlige udgifter unødigt på dette område.
Tilskud til befordring betales forud pr. måned.
Skolerne skal angive beløb  

 samt vedlægge den indgåede aftale.
Der kan kun søges om befordring til  

 elever, der er anerkendt som svært handicappede i undervisningsmæssig  

 forstand.
Modtager eleven ikke tilskud til sin undervisning skal beløb til  

 dækning af befordringsudgifter fortsat bevilges af befordringsudvalget under  

 Frie Grundskolers Fællesråd efter reglerne om befordring af syge og  

 invaliderede elever.
Såfremt elevens undervisning ændres eller ophører, skal der straks  

 fremsendes meddelelse om dette til Undervisningsministeriet,  

 Folkeskoleafdelingen, Pædagogisk kontor 2, med henblik på regulering af  

 tilskuddet.
Reguleringen vil blive foretaget under hensyntagen til skolens  

 forpligtelse.
 Administrationen af tilskud til svært handicappede foregår ved elektronisk  

 databehandling, og der er derfor fastsat de nødvendige registerforskrifter  

 for behandlingen af oplysninger.
 7. Kommunal og amtskommunal betaling.
Loven fastlægger, at amtskommunerne betaler bidrag til staten svarende til  

 statens gennemsnitlige budgetterede refusionstilskud pr. elev for  

 ekstraudgifter til lærertimer, hjælpemidler og befordring til elever med  

 svære handicap.
Amtskommunen kan kræve delvis refusion af bidraget til staten  

 fra elevens bopælskommune (folkeregisterkommune), defineret den 5. september  

 året før bidragsopkrævningen finder sted.
 Refusionsbeløbet skal svare til det takstbeløb, kommunen betaler til  

 amtskommunen i henhold til § 40, stk 2, i folkeskoleloven med fradrag af  

 kommunens bidrag til staten for den almindelige undervisning og  

 specialundervisning.
I juni måned får amtskommunerne meddelelse om, med hvilke samlede beløb  

 bidragene vil blive opkrævet for i det følgende finansår.
Bidragene  

 fastsættes på grundlag af det faktiske antal elever og elevernes fordeling på  

 amtskommuner og kommuner pr. 1. marts i det finansår, hvori meddelelsen om  

 bidrag finder sted.
Bidragene baseres således på elevtal 10 måneder før det  

 løbende finansårs begyndelse.
For at sikre, at disse elever fortsat har den  

 bopælskommune, som blev angivet i ansøgningen, skal bopælskommunerne  

 attestere en fortegnelse over de svært handicappede elever, som pr. l. marts  

 er hjemmehørende i kommunen, og som ikke er tilmeldt folkeskolen.
Derved  

 sikres, at alle elever, der udløser bidrag, er kendt og anerkendt af  

 kommunen, samt at kommunen kan budgettere med udgiften i det kommende år.
