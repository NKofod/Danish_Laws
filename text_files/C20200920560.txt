 Vejledning om støtte fra ansøgningspuljen til styrket frivillig økonomi- og gældsrådgivning FL § 15.75.30.10.
Ansøgningsfrist den 4. maj 2020 kl. 12.00 INDHOLDSFORTEGNELSE 1 Indledning 2 Ansøgningspuljens formål 3 Ansøgningspuljens målgruppe 4 Ansøgerkreds 5 Baggrund for ansøgningspuljen 6 Projektperiode 7 Tildelingskriterier for tilskud fra ansøgningspuljen 8 Tilskudsberettigede udgifter 9 Ikke tilskudsberettigede udgifter 10 Udarbejdelse af budget 10.1 Enhedspriser 10.2 Lønudgifter 10.3 Noter til budgettet 10.4 Moms 11 Ansøgningsfrist og -procedure 12 Hvis projektet får tilskud 12.1 Rapport 13 Statsstøtte 14 Bilagsoversigt 1 Indledning Der er med aftale om udmøntning af reserven til foranstaltninger på social-, sundheds og arbejdsmar-kedsområdet for 2020-2023 afsat midler til en ansøgningspulje til styrket frivillig økonomi- og gældsrådgivning.
 Bevillingen til ansøgningspuljen er afsat på finanslovskonto § 15.75.30.10. og udgør 11,6 mio. kr. i 2020, og 12,6 mio. kr. årligt i 2021 til 2023.
2 Ansøgningspuljens formål Ansøgningspuljens formål er at støtte projekter, som tilbyder gratis økonomi- og gældsrådgivning, der hjælper socialt udsatte borgere med gældsproblemer, og kan indebære udgående og forebyggende råd-givningstilbud til særligt udsatte målgrupper.
Initiativet skal bidrage til at flere, herunder unge, skal have adgang til gældsrådgivning af høj kvalitet, og at gældsrådgivningerne skal bygge bro og samarbej-de med relevante kommuner, myndigheder og andre civilsamfundsindsatser om en helhedsorienteret, tidlig og forebyggende indsats.
 Der kan søges støtte til etablering af nye frivillige gældsrådgivninger samt videreførelse eller udvidelse af eksisterende frivillige gældsrådgivninger.
3 Ansøgningspuljens målgruppe Ansøgningspuljens målgruppe er socialt udsatte borgere, som har en kombination af lav indkomst, gæld og lavt rådighedsbeløb samt særlige målgrupper, som fx unge med begyndende spillegæld eller andre borgere, der befinder sig i en svær økonomisk situation, og samtidig skal håndtere livskriser som fx skilsmisse og spørgsmål om forældremyndighed.
4 Ansøgerkreds Ansøgningspuljens ansøgerkreds er frivillige sociale foreninger og private organisationer, herunder almene boligorganisationer, der yder gratis, fortrolig og uvildig rådgivning.
5 Baggrund for ansøgningspuljen Økonomiske vanskeligheder og gæld er med til at fastholde mennesker i udsathed.
Det fremgår blandt andet af den nationale kortlægning af hjemløshed fra 2019, at 26 pct. af personerne i hjemløshed nævner økonomiske vanskeligheder som en væsentlig årsag til, at de er endt i hjemløshed.
Derfor styrkes den frivillige økonomi- og gældsrådgivning ved at etablere landsdækkende tilbud.
I 2018 blev der gennemført i alt 6.400 rådgivningsforløb inden for den eksisterende ordning.
Med initiativet skal flere, herunder unge, have adgang til gældsrådgivning af høj kvalitet, at gældsrådgivningerne skal bygge bro og samarbejde med relevante kommuner, myndigheder og andre civilsamfundsindsatser om en helhedsorienteret, tidlig og forebyggende indsats.
Det kan indebære udgående og forebyggende rådgivningstilbud til særlige målgrupper som fx unge med en begyndende spillegæld, der fx kan foregå på ungdomsuddannelser og lignende, eller andre mennesker, der står i en svær økonomisk situation og samtidig skal håndtere livskriser som fx skilsmisse og spørgsmål om forældremyndighed.
Initiativet understøtter videreførelsen af en gratis økonomi- og gældsrådgivning i en fireårig periode fra 2020.
Samtidig videreføres den fælles vidensfunktion, der blev oprettet i 2018 af ti rådgivningsorganisationer med henblik på at udvikle og implementere den kvalitetsmodel på området, som vidensfunktionen har udviklet.
Vidensfunktionen skal fortsat sikre organisationernes udvikling og efterlevelse af kvalitetsmodellens standarder om indhold i gældsrådgivning, kompetencer, etik og dokumentation.
Desuden skal vidensfunktionen styrke organisationernes videndeling om gældsproblematikker og samarbejdet blandt de frivillige foreninger og organisationer.
6 Projektperiode Midlerne skal anvendes i perioden 1. juni 2020 til 31. oktober 2023.
7 Tildelingskriterier for tilskud fra ansøgningspuljen Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
Tabel 1: Vurdering og tildelingskriterier Øvrige prioriteringer Ved vurdering af tildeling af tilskud fra ansøgningspuljen vil der endvidere blive lagt vægt på, at:
 der er geografisk spredning mellem de rådgivningsindsatser, der indstilles til støtte, og  at projekterne dækker geografisk bredt, fx gennem lokale afdelinger.
 Det er Socialstyrelsen, som i forbindelse med behandlingen af ansøgningerne sikrer en geografisk spredning.
 Ad 1) Ansøgerkreds, formål og målgruppe:
 Det vil blive vurderet, hvorvidt ansøger ligger inden for ansøgningspuljens ansøgerkreds.
 Det vil endvidere blive vurderet, hvorvidt projektets formål og målgruppe ligger inden for ansøgningspuljens formål og målgruppe.
 Til brug for vurderingen skal det beskrives, hvilket problem projektet skal løse for målgruppen, og hvilken forandring det skal medføre for målgruppen.
 Det skal også fremgå, at der søges til støtte til etablering af nye frivillige gældsrådgivninger eller videreførelse eller udvidelse af eksisterende frivillige gældsrådgivninger.
Projektets målgruppe skal beskrives kort og præcist.
Beskrivelsen skal indeholde følgende oplysninger:
 o Hvem indgår i målgruppen for projektet? Det skal beskrives, hvad der kendetegner de borgere, som indgår i målgruppen.
 o Hvor mange fra målgruppen forventes at få økonomi- og eller gældsrådgivning? Det er vigtigt, at der gives et realistisk bud på dette.
 o Hvordan vil antallet af borgere, der forventes at få rådgivning, blive opgjort? Det skal beskrives, hvordan antallet af borgere vil blive opgjort, da tilskudsmodtagere, skal aflægge rapport om antallet af borgere i projekterne.
o Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet.
I så fald skal det beskrives.
 Ad 2) Sammenhæng:
 Det vil blive vurderet, hvorvidt der er sammenhæng mellem projektets formål, aktiviteter, tidsplan, organisering, ressourcer mv.
Derudover vil det indgå i vurderingen, om det er sandsynliggjort, at de beskrevne aktiviteter vil føre til opfyldelse af ansøgningspuljens formål.
De planlagte aktiviteter skal være klart beskrevet, og aktiviteterne skal hænge sammen med ansøgningspuljens formål.
Ud fra en karakteristik af målgruppens udfordringer og støttebehov, skal det være tydeligt, hvordan aktiviteterne modsvarer borgernes udfordringer.
 Projektets tidsplan skal ligeledes beskrives, herunder om nogle aktiviteter skal foregå før andre, og om der er særlige betingelser, der skal være opfyldt, før projektet kan fortsætte.
Ad. 3) Faglige krav Ansøger skal beskrive hvordan indsatsen i gældsrådgivningen er helhedsorienteret i forhold til borgernes behov, herunder hvilke aktiviteter der bidrager til en helhedsorienteret rådgivning af socialt udsatte borgere samt faglige og/eller metodiske overvejelser i forbindelse hermed.
 Ansøger skal bekræfte, at gældsrådgivningen er uvildig og fortrolig.
Ansøger skal beskrive, hvordan gældsrådgivningen primært udføres af frivillige, herunder hvordan rekrutteringen af frivillige planlægges, samt hvordan det sikres, at såvel fagfolk, herunder studerende, med viden om finansielle forhold, som frivillige med socialfaglig og socialjuridisk baggrund eller viden, herunder studerende, rekrutteres.
Hertil beskrives hvordan de frivillige rådgiveres kompetencer og faglige udvikling sikres.
Ad. 4) Organisering Det vil blive vurderet, hvorvidt projektets organisering og tilrettelæggelse ligger inden for puljens organisatoriske krav.
Ansøger skal beskrive, hvordan målgruppen rekrutteres til projektet, herunder  Hvordan der etableres kontakt til socialt udsatte borgere, herunder fx unge med begyndende spillegæld, borgere, der står i en svær økonomisk situation og samtidig skal håndtere livskriser som fx skilsmisse og spørgsmål om forældremyndighed, udsættelsestruede lejere m.fl.
  Hvordan målgruppen henvises til økonomi- og gældsrådgivning, herunder en beskrivelse af, hvordan det sikres, at målgruppen modtager økonomi- og gældsrådgivning.
  Hvordan gældsrådgivningen sikrer en helhedsorienteret indsats i forhold til at inddrage og hen-vise til andre tilbud efter borgernes behov.
Projekterne skal bygge bro og samarbejde med relevante kommuner, myndigheder og andre civilsamfundsindsatser om en helhedsorienteret indsats.
Derfor skal gældsrådgivningen skal ske i et forpligtende partnerskab mellem relevante og tværsektorielle aktører, fx kommunale myndigheder, frivillige foreninger og almene boligselskaber.
 Til brug for vurderingen skal projektets organisationsstruktur samt samarbejdspartnere beskrives, her-under hvor mange ansatte der er i projektet og ansvars- og opgavefordeling.
 Beskrivelsen skal desuden indeholde følgende oplysninger:
 Parter som ansøger forventer at indgå partnerskab med  Hvad samarbejdspartnere bidrager med i projektet  Hvordan samarbejdet med partnerne forventes organiseret Der skal vedlægges en gensidig tilkendegivelse om samarbejde med relevante partnere.
Den endelige aftale skal være underskrevet, før udbetalingen af tilskuddet sættes i gang.
 Herudover beskrives, hvordan de kommunale myndigheder og andre relevante aktører bliver bekendt med den frivillige gældsrådgivning, således at sagsbehandlere i fx socialforvaltninger og jobcentre kan informere målgruppen om gældsrådgivningen.
 I forbindelse med ansøgningen skal ansøger:
  Oplyse, om der er modtaget støtte til eksisterende projekter for frivillig gældsrådgivning i 2020.
 Forpligte sig til at arbejde efter kvalitetstander fastsat og beskrevet i vidensfunktionen.
Ansøger kan i ansøgningen oplyse om evt. akkreditering.
Ad. 5) Dokumentation og erfaringsopsamling Som en del af arbejdet med kvalitetsmodellen dokumenterer ansøger sin indsats.
Ansøger kan bidrage med denne viden, såfremt det er relevant i forhold til vidensfunktionens arbejde.
 Ansøgere skal desuden afrapportere antallet af borgere som modtager hjælp i forbindelse med aflæggelse af rapport til Tilskudsforvaltning under projektperioden.
 Ad 6) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet.
 Læs mere om krav til budgettet m.m. i vejledningens afsnit 8-10.
8  Tilskudsberettigede udgifter Ansøger skal udvise sparsommelighed ved fastlæggelse af niveauerne i budgetposterne.
Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1. Lønudgifter til aflønning af administrativt personale, fagpersonale samt personale til at coache, uddanne og supervisere de frivillige.
Lønniveauet må ikke være højere end det, der er aftalt i de statslige overenskomster for tilsvarende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer, erhvervsansvarsforsikring, der dæk-ker den enkelte gældsrådgiver mv.
5. Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Medarbejder- og Kompetencestyrelsens cirkulære om   satsregulering for tjenesterejser.
Udgifterne skal budgetteres med antal kilometer og takst pr. km.
Den lave takst er 1,96 kr. pr. km. i 2020.
 6. Udgifter til offentlig transport.
 7. Udgifter til aktiviteter målrettet projektets målgruppe.
 8. Udgifter til specifikke uddannelses- og kursusaktiviteter for frivillige.
 9. Udgifter til formidling.
 10. Udgifter til lokaler.
 11. Udgifter til mindre materielanskaffelser (fx. indkøb af computerudstyr og lign.) Såfremt der søges om tilskud til materialeanskaffelser, skal formålet med     anskaffelsen fremgå af ansøgningen eller i en note til budgettet.
 12. Småanskaffelser, herunder kontorhold.
9  Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Anskaffelse af fast ejendom.
 2. Anlægsudgifter, herunder ombygning og renovering.
 3. Dækning af underskud eller anden gæld.
 4. Støtte til enkeltpersoners underhold.
 5. Aktiviteter, der fuldt ud er finansieret fra anden side.
 6. Generelle uddannelses- og kursusaktiviteter for frivillige.
 7. Aktiviteter for personer uden lovligt ophold i Danmark.
 8. Projekter forankret i udlandet samt Grønland og Færøerne.
10 Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Der gælder følgende krav til udarbejdelse af budget:
 1) Budgettet skal være realistisk, sparsommeligt og leve op til de krav, der er til udgiftstyper og niveauer.
 2) Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte    projekt.
3) Indholdet af den enkelte aktivitet og forudsætningerne for udgiftens størrelse skal fremgå af ansøgningen 4) Udgifter skal specificeres i budgettet.
 5) Der kan ikke budgetteres med uforudsete udgifter.
 6) Udgifter kan ikke samles i overordnede budgetposter som overhead, administrationsbidrag og di-verse.
7) Lønniveauet for ansatte i projektet må ikke være højere end det, der er aftalt i de statslige overenskomster for tilsvarende arbejde.
Hvis området ikke er dækket af en   overenskomst, må lønniveauet ikke være højere end det, der er aftalt i de statslige overenskomster for lignende arbejde.
8) Udgifter til transport i egen bil kan højest udgøre statens lave takst per kilomenter.
Per 1. januar 2020 udgør statens lave takst 1,96 kr. pr. km.
Under transportudgifter  skal oplyses kørselstakst samt antal kilometer.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer)  Ansøgers navn og adresse Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet og evt. noter til budgettet.
10.1 Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
10.2 Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andre budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
I kan finde relevant information på Medarbejder- og Kompetencestyrelsens hjemmeside www.medst.dk og/eller ved henvendelse til de relevante fagforeninger.
10.3 Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
10.4 Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
11 Ansøgningsfrist og -procedure Ansøgningsfristen er den 4. maj 2020 kl. 12.00. Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen juni måned 2020.
Spørgsmål om ansøgningen kan stilles til Frederik Hyllested i Socialstyrelsen via frhy@socialstyrelsen.dk Tekniske spørgsmål om ansøgningsløsningen kan sendes til tilskudsforvaltning@socialstyrelsen.dk Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed  på www.socialstyrelsen.dk.
For yderligere information om ansøgningsprocessen henvises til vejledningen herom på Socialstyrelsens hjemmeside.
Der sendes en kvittering, når Socialstyrelsen har modtaget ansøgningen.
Bilag til ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
Tekniske problemer i forbindelse med indsendelse af ansøgning Hvis der opleves it-tekniske problemer i forbindelse med indsendelse af ansøgning til puljen, skal an-søger kontakte Tilskudsforvaltning via telefon eller via mail (tilskudsforvaltning@socialstyrelsen.dk) inden ansøgningsfristens udløb.
Ansøger skal i den forbindelse fremvise dokumentation for problemet, herunder et skærmbillede af fejlmeddelelsen, hvis ansøgningen skal komme i betragtning.
 I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et skærmbillede af fejlmeddelelsen med synlig dato og klokkeslæt). Henvendelser, som mod-tages senere end 48 timer efter ansøgningsfristen, vil ikke komme i betragtning.
12 Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om ansøgningspuljen til styrket frivillig økonomi- og gældsrådgivning af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapport, udbetalingsanmodning og regnskab.
 Hvis tilskudsmodtager ikke overholder forpligtelserne, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
12.1 Rapport Projektet skal løbende forholde sig til, hvor mange borgere der modtager hjælp og rådgivning igennem projektet.
Tilskudsmodtagere skal derfor være opmærksomme på at opgøre antallet af borgere, der modtager gratis økonomi- og gældsrådgivning under projektperioden.
13 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsstyrelsen.
14 Bilagsoversigt Bilag 1. Kvalitetsmodel  Vidensfunktion for vederlagsfri og frivillig økonomi- og gældsrådgivning.
December 2018.
