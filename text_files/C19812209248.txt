(De erhvervsfaglige grunduddannelser.  

 Bygge- og anlægsområdet) Opbygning og varighed V= Virksomhedsuddannelse varighed angivet i uger K= Kursus på teknisk skole varighed angivet i uger Adgangsbetingelser Gennemført basisuddannelsen afsluttende i trin 2 - snedker eller anden  

 uddannelse og/eller beskæftigelse, der kan ligestilles hermed i henhold til  

 de regler som undervisningsministeriet har fastsat herom.
Uddannelsens mål Efg-eleven skal gennem uddannelsen opnå erhvervskompetence som  

bygningssnedker i overensstemmelse med nedenstående regler for  

 uddannelsen.
Uddannelsens tilrettelæggelse De krævede praktiske og teoretiske færdigheder indlæres på teknisk skole.
 Uddannelsen på virksomheden tilrettelægges således, at efg-eleven  

 beskæftiges ved og opnår praktiske færdigheder i de arbejdsdiscipliner, der  

 er gennemgået under de forudgående skoleophold.
 Vejledning til brug ved uddannelsens tilrettelægning fås hos:
Snedkerfagets Lærlingeudvalg, Frydendalsvej 5, 1809 København V (01) 21 11  

 33 Uddannelse under skoleopholdene på uddannelsens 2,del Undervisningen på teknisk skole omfatter teoretisk og praktisk orientering  

 og indlæring i emnerne tegningslæsning, faglig regning, fagtegning og  

 materialelære, målafsætning og tilridsning, tildannelse af samlinger,  

 samling, beslåning og overfladebehandling.
 Praktikøvelserne udføres såvel manuelt som maskinelt og der undervises i  

 brug og vedligeholdelse af håndværktøj og el-håndmaskiner.
 Der undervises i opsætning af forskellige loftstyper samt beklædning af  

 vægge og lægning af gulve i tørre og våde rum.
 Pensum er opdelt således:
I. skoleophold - varighed 10 uger Undervisning i tegningslæsning, fagtegning og frihåndstegning, faglig  

 regning og materialelære.
 Praktikøvelser ved udførelse af inventaremner eller delemner af døre og  

 vinduer m.v., herunder tilridsning, fremstilling af samlinger, samling,  

 beslåning og overfladebehandling.
 2. skoleophold -varighed 10 uger.
Undervisning i tegningslæsning, fagtegning og frihåndstegning,  

 værkstedsøkonomi og materialelære Praktikøvelser i udførelse af indvendige døre, vinduer og inventar,  

 herunder tilridsning, tildannelse af samlinger, samling og beslåning samt  

 overfladebehandling.
 Orientering og instruktion i isætning og fastgørelse af karme til døre og  

 vinduer.
3. skoleophold - varighed 10 uger Undervisning i fagtegning, værkstedsøkonomi og materialelære.
 Praktikøvelser i udførelse af udvendige døre, vinduer og inventar.
 Orientering og praktikøvelser i opsætning af lofter samt beklædning af  

 vægge og lægning af gulve i tørre og våde rum.
4. skoleophold - varighed 4 uger Emnerne i de tidligere skoleophold repeteres ved udførelse af opgaver, der  

 er baseret på den gennemførte teori- og praktikundervisning.
 Samtlige skoleophold, med undtagelse af det afsluttende, omfatter  

 endvidere undervisning i fællesfagene dansk, samtidsorientering,  

 virksomhedslære og samarbejdslære samt undervisning i valgfrie fag.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelsen i praktikvirksomhederne Følgende arbejdsområder/discipliner skal indgå i uddannelsen:
 - værkstedsarbejde - hvor der forekommer relevante opgaver i inventar- og  

 bygningssnedkerarbejde og hvor eleven udfører tilridsning, tildannelse af  

 samlinger, samling og beslåning samt overfladebehandling.
 - bygningsarbejde - herunder isætning af døre og vinduer, opstilling af  

 inventar samt opsætning af lofter og paneler.
 - forekommende reparations- og renoveringsarbejder.
 Ønskeligt supplement til virksomhedsuddannelsen:
 Vægbeklædninger og gulvbelægninger i tørre og våde rum.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
Erhvervsuddannelsesudvalget den 3. marts 1981 Sv.
A.
Bager Foranstående uddannelsesregler godkendes.
