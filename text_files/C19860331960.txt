 Baggrund:
 × Bekendtgørelse nr. 646 af 18. december 1985 af lov om arbejdsmiljø.
 × Bekendtgørelse nr. 465 af 25. oktober 1985 om unges aften- og  

 natarbejde.
 × Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (Ikraftholdelsesbekendtgørelsen).
 Denne At-meddelelse oplyser om reglerne for børns og unges arbejde mellem  

 kl. 20 og kl. 6 (aften- og natarbejde).
 At-meddelelse nr. 4.01.1 om børns arbejde og At-meddelelse nr. 4.01.2 om  

 unges arbejde oplyser om, hvad børn og unge må beskæftiges med.
 Børn og unge under 18 år skal have en samlet hvileperiode på mindst 12  

 timer i døgnet, og hvileperioden skal i almindelighed omfatte tidspunktet  

 mellem kl. 20 og kl. 6.
 Særlige regler for visse arbejdsområder:
1. Brød- og kagebagerier samt konditorier, Der skal være en samlet hvileperiode på mindst 12 timer i døgnet.
Den skal  

 omfatte tidsrummet fra kl. 18 til kl. 4.
2. Kontorarbejde Der skal være en samlet hvileperiode på mindst 12 timer i døgnet.
Den skal  

 omfatte tidsrummet fra lukketid til kl. 6. Der må dog ikke arbejdes senere  

 end kl. 22.
3. Butikker, lagre, tankstationer, auktionslokaler o.l.
Der skal være en samlet hvileperiode på mindst 12 timer i døgnet.
Den skal  

 omfatte tidsrummet fra et kvarter efter lukketid til kl. 6. Der må dog ikke  

 arbejdes senere end kl. 22.
 Der gælder dog visse undtagelser:
 Hvileperiodens længde kan nedsættes til 10 timer de sidte 7 dage før  

 juleaften.
 I detailforretninger må unge i to udsalgsmåneder arbejde efter lukketid  

 sammen med det øvrige personale ved fornødent oprydningsarbejde samt mærkning  

 af varer o. lign., dog ikke senere end kl. 22 og først efter at have haft 1  

 times spisetid efter lukketid.
 Endvidere kan kravene til hvileperiodens længde og beliggenhed fraviges  

 indtil 4 gange årligt, idet de unge dog ikke må arbejde efter kl. 22 og skal  

 have en hvileperiode på mindst 10 timer.
4. Forlystelsesetablissementer Der skal være en samlet hvileperiode på mindst 12 timer i døgnet.  

 Hvileperiodens beliggenhed for de unge, der medvirker eller assisterer ved  

 offentlige forestillinger skal følge de voksnes.
5. Restaurationer og hoteller Der skal være en samet hvileperiode på mindst 12 timer i døgnet.
Den skal  

 for unge på 15 år omfatte tidsrummet fra kl. 22 til kl. 6 og for unge fra 16  

 til 18 år tidsrummet fra kl. 24 til kl. 6.
6. Udbringning af dagblade Der skal være en samlet hvileperiode på mindst 12 timer i døgnet.
For unge fra 15 til 18 år kan reglen om hvileperiodens beliggenhed  

 fraviges, så udbringning af dagblade kan begynde × enten mellem kl. 4 og kl. 5 i en sammenhængende periode på 16 uger × eller mellem kl. 5 og kl. 6 i en sammehængende periode på 26 uger.
 Aftaler om disse beskæftigelsesperioder kan kun indgås og løbende fornys  

 med skriftligt samtykke fra indehaveren af forældremyndigheden.
Staldarbejde inden for landbruget Der skal være en samlet hvileperiode på mindst 12 timer i døgnet.
 Hvileperioden skal omfatte tidsrummet mellem kl. 19 og kl. 4.
