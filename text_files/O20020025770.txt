Resumé En tyrkisk mand fik af Udlændingestyrelsen og Ministeriet for  

 Flygtninge, Indvandrere og Integration afslag på sin ansøgning om  

 opholdstilladelse på grundlag af ægteskab med en dansk kvinde.
Afslagene var  

 begrundet med at der var tale om et proformaægteskab.
Myndighederne lagde  

 vægt  

 på at ansøgeren i forbindelse med ansøgning om visum og forlængelse af visum  

 havde givet urigtige oplysninger, og at ægteparret kun havde kendt hinanden  

 kortvarigt før ægteskabets indgåelse.
 Ombudsmanden bad myndighederne om en nærmere  

 redegørelse for den afvejning der lå bag afgørelserne, og henviste til at  

 flere  

 af de hensyn som kunne inddrages efter udlændingelovens forarbejder, efter  

 det  

 oplyste måtte tale for at der blev givet ansøgeren opholdstilladelse;  

 myndighederne havde således bl.a. ikke bestridt at der var tale om et reelt  

 samliv mellem ægtefællerne.
Ministeriet mente efter en fornyet gennemgang af  

 sagen ikke at der i sagen var de i udlændingeloven anførte bestemte grunde  

 til  

 at antage at det afgørende formål med indgåelsen af ægteskabet havde været at  

 opnå opholdstilladelse til ansøgeren.
Ministeriet sendte på denne baggrund  

 sagen tilbage til Udlændingestyrelsen som efterfølgende orienterede  

 ombudsmanden om at ansøgeren havde fået opholdstilladelse med henblik på  

 varigt  

 ophold i Danmark. (J.nr. 2002-0588-643).
Opholdstilladelse efter udlændingelovens § 9, stk. 1, nr. 2,  

 jf. § 9, stk. 9 Det fremgik  

 af sagens akter at A den 19. december 2000 i Tyrkiet søgte om visum til  

 Danmark  

 for at besøge sin herboende bror.
I ansøgningen skrev han efter det oplyste  

 at  

 han var gift i Tyrkiet, og fremlagde dokumentation herfor.
Ved dom ligeledes  

 af  

 19. december 2000 blev A skilt fra sin tyrkiske hustru, B.
 Ved brev af 12. februar 2001  

 meddelte Udlændingestyrelsen (via den danske ambassade i Ankara) A visum.  

 Udlændingestyrelsen anførte at styrelsen ved afgørelsen havde lagt vægt på at  

 A  

 var gift.
 Den 19. februar 2001  

 indrejste A i Danmark.
Den 11. marts 2001 ansøgte  

 han Udlændingestyrelsen om forlængelse af visum.
Af ansøgningsskemaet fremgik  

 det at han i den forbindelse oplyste at hverken han selv eller hustruen havde  

 kontaktet advokat med henblik på skilsmisse, og at han var lykkeligt gift i  

 Tyrkiet og ikke havde dansk kæreste.
Den 13. marts 2001 forlængede styrelsen  

 As visum til den 19. maj 2001.
 Den 21. april 2001 indgik C  

 og A ægteskab.
 Den 30. april 2001 ansøgte A  

 Udlændingestyrelsen om opholdstilladelse på baggrund af ægteskabet.
 I afgørelse af 12. september  

 2001 afslog Udlændingestyrelsen ansøgningen idet styrelsen anførte følgende:
Afgørelse Styrelsen har gennemgået din  

 sag.
Styrelsen finder, at der er bestemte grunde til at antage, at det  

 afgørende formål med din og din ægtefælles indgåelse af ægteskabet er, at du  

 skal opnå opholdstilladelse i Danmark.
Styrelsen har herved lagt  

 vægt på, - at styrelsen ved  

 udstedelsen af dit visum havde lagt vægt på at du var gift i hjemlandet, - at du er blevet  

 skilt fra din tyrkiske ægtefælle i perioden efter at du havde søgt og fået  

 meddelt visum, men før din indrejse i Danmark, - at du ved personligt  

 møde i styrelsen den 11. marts 2001 i strid med sandheden har oplyst, at du  

 fortsat var gift med din ægtefælle i Tyrkiet, og at hverken du eller din  

 tyrkiske ægtefælle havde søgt skilsmisse, på trods [af] at du den 19.  

 december  

 2000 var blevet skilt fra din tyrkiske ægtefælle, - at du ligeledes ved  

 mødet i styrelsen den 11. marts 2001 i strid med sandheden har oplyst, at du  

 ikke havde en dansk kæreste, på trods af at din danske ægtefælle har oplyst,  

 at  

 I har kendt hinanden og har besøgt hinanden hver dag siden den 21. februar  

 2001  

 og at I den 25. marts 2001 blev forlovet, og - at du og din  

 ægtefælle kun har kendt hinanden kortvarigt før ægteskabet, idet du og din  

 ægtefælle blev gift 2 måneder efter den dato, hvor din ægtefælle oplyser, at  

 I  

 mødte hinanden første gang. Den 19. oktober 2001  

 tiltrådte Indenrigsministeriet (nu Ministeriet for Flygtninge, Indvandrere og  

 Integration) Udlændingestyrelsens afgørelse.
Ministeriet skrev således:
Vurdering og begrundelse Sagens omstændigheder Den 19. december 2000 indgav  

 De en ansøgning om visum til Danmark med henblik på at besøge Deres herboende  

 bror.
I ansøgningen oplyste De blandt andet, at De var gift i hjemlandet.
 Den 19. december 2000 opløste  

 Civilretten i Kulu, Tyrkiet, Deres ægteskab med den tyrkiske statsborger (B).
 Den 12. februar 2001 gav  

 Udlændingestyrelsen Dem visum til Danmark gyldigt i 30 dage.  

 Udlændingestyrelsen lagde ved afgørelsen vægt på, at De var gift.
 Den 19. februar 2001  

 indrejste De i Danmark på visum gyldigt indtil den 21. marts 2001.
Den 11. marts 2001 indgav De  

 ved personlig henvendelse i Udlændingestyrelsen ansøgning om forlængelse af  

 Deres visum.
Som begrundelse for ansøgningen henviste De til fortsat besøg  

 hos  

 Deres bror, samt deltagelse i en privat fest.
De oplyste i den forbindelse,  

 at  

 hverken De eller Deres - nu tidligere - ægtefælle havde kontaktet en advokat  

 med henblik på skilsmisse, at De og Deres ægtefælle levede lykkeligt sammen,  

 og  

 at De ikke havde en dansk kæreste.
 Den 13. marts 2001 forlængede  

 Udlændingestyrelsen Deres visum til den 19. maj 2001.
 Den 21. april 2001 indgik De  

 ægteskab med den danske statsborger (C).
 Den 30. april 2001 indgav De  

 ansøgning om opholdstilladelse her i landet på baggrund af ægteskabet med  

 (C).
 Den 30. april 2001 underskrev  

 (C) et spørgeskema til brug for ansøgning om familiesammenføring efter  

 udlændingelovens § 9, stk. 1, nr. 2, eller stk. 2, nr. 7. (C) anførte i den  

 forbindelse blandt andet, at De og Deres ægtefælle havde kendt hinanden i ca.  

 to måneder på tidspunktet for indgivelsen af ansøgningen, at De og Deres  

 ægtefælle lærte hinanden at kende hos Deres bror, at De og Deres ægtefælle  

 har  

 været forlovet siden den 25. marts 2001, at De og Deres ægtefælle har besøgt  

 hinanden hver dag, siden De og Deres ægtefælle lærte hinanden at kende, og at  

 De og Deres ægtefælle bor sammen.
 (C) anførte endvidere, at De  

 og Deres ægtefælle taler dansk, engelsk og tysk sammen, at De er født i 1970,  

 at Deres ægtefælle er født i 1965, at De har været gift en gang før, og at De  

 har et særbarn.
 Den 30. april 2001 underskrev  

 De og Deres ægtefælle en samlivserklæring.
Den 10. maj 2001 var De og  

 Deres ægtefælle til interview i Udlændingestyrelsen.
Det fremgår blandt andet  

 af interviewet, at De ikke kunne huske Deres svigermors navn, og at Deres  

 ægtefælle ikke kendte navnene på Deres familie i Tyrkiet.
Herudover havde De  

 og  

 Deres ægtefælle nogenlunde samstemmende forklaringer.
 Den 12. september 2001  

 meddelte Udlændingestyrelsen Dem afslag på opholdstilladelse efter  

 udlændingelovens § 9, stk. 1, nr. 2, jf. § 9, stk. 9. Udlændingestyrelsen  

 lagde  

 til grund, at der er bestemte grunde til at antage, at det afgørende formål  

 med  

 ægteskabet har været, at De skulle opnå opholdstilladelse i Danmark.
 Udlændingestyrelsen lagde  

 herved vægt på, at Udlændingestyrelsen ved udstedelsen af Deres visum havde  

 lagt vægt på, at De var gift i hjemlandet, at De var blevet skilt fra Deres  

 tyrkiske ægtefælle efter, at De havde søgt og fået visum, men før Deres  

 indrejse i Danmark, at De i strid med sandheden over for udlændingestyrelsen  

 i  

 forbindelse med Deres ansøgning om forlængelse af visum havde oplyst, at  

 hverken De eller Deres tyrkiske ægtefælle havde søgt om skilsmisse, at De i  

 strid med sandheden havde oplyst, at De ikke havde nogen dansk kæreste, og at  

 De og Deres ægtefælle kun havde kendt hinanden kortvarigt inden ægteskabets  

 indgåelse.
 Ved personlig henvendelse i  

 Indenrigsministeriet den 12. september 2001 klagede De over  

 Udlændingestyrelsens afgørelse af 12. september 2001. De anførte i den  

 forbindelse blandt andet, at der ikke er tale om et proformaægteskab, at  

 Deres  

 ægtefælles børn tiltaler Dem far, at De i praksis fungerer som far i hjemmet,  

 og at De til tider henter og bringer børnene i dagsinstitution.
 De anførte endvidere, at  

 baggrunden for, at De i forbindelse med ansøgningen om visum oplyste, at De  

 stadig var gift med Deres tyrkiske ægtefælle var, at skilsmissen var to år  

 undervejs, og at De derfor stadig var gift med Deres tyrkiske ægtefælle, da  

 De  

 ansøgte om visum.
 De anførte yderligere, at det  

 er sandt, at De ved ansøgningen om forlængelse af Deres visum ikke havde en  

 dansk kæreste, idet De og (C) på dette tidspunkt ikke var kærester, men blot  

 kendte hinanden, at Deres skilsmisse i Tyrkiet var meget svær, og at dette  

 netop viser, at Deres nuværende ægteskab ikke er proforma, at De og Deres  

 ægtefælle har været på ferie sammen, at De har lært dansk af Deres ægtefælle,  

 at De blot kunne have været forblevet gift med Deres tidligere ægtefælle, som  

 bor i Tyskland, hvis det eneste De ønskede var at opnå opholdstilladelse.
Ved brev af 17. september  

 2001 meddelte Indenrigsministeriet Dem, at ministeriet havde anmodet  

 Udlændingestyrelsen om en udtalelse.
Indenrigsministeriet meddelte Dem  

 endvidere, at ministeriet havde tillagt Deres klage opsættende virkning,  

 således  

 at De har ret til at forblive i landet, indtil ministeriets afgørelse  

 foreligger.
Den 21. september 2001  

 rettede De og Deres ægtefælle personlig henvendelse i Indenrigsministeriet.  

 De  

 afleverede diverse breve, videobånd og billeder.
De anmodede i den  

 forbindelse  

 om at få tilsendt kopier af Indenrigsministeriets mødereferater med Dem.
 Ved brev af 26. september  

 2001 fremsendte Indenrigsministeriet kopier af disse referater til Dem.
 Ved brev af 26. september  

 2001 anmodede Indenrigsministeriet Udlændingestyrelsen om, at de af Dem  

 indleverede breve skulle indgå i grundlaget for Udlændingestyrelsens  

 udtalelse.
Ved brev af 27. september  

 2001 modtog Indenrigsministeriet sagens akter samt en udtalelse fra  

 Udlændingestyrelsen.
Det fremgår heraf, at Udlændingestyrelsen kan henholde  

 sig  

 til den trufne afgørelse.
Udlændingestyrelsen vurderer, at der ved Deres  

 henvendelse den 12. september 2001 ikke er nævnt omstændigheder, der ændrer  

 styrelsens stillingtagen til sagen.
 Ved brev af 3. oktober til  

 Udlændingestyrelsen anmodede Indenrigsministeriet om en supplerende  

 udtalelse,  

 idet de af Indenrigsministeriet fremsendte breve ikke indgik i styrelsens  

 udtalelse.
Ved brev af 10. oktober 2001  

 modtog Indenrigsministeriet sagens akter samt en supplerende udtalelse fra  

 Udlændingestyrelsen.
Det fremgår heraf, at Udlændingestyrelsen kan henholde  

 sig  

 til den trufne afgørelse.
Udlændingestyrelsen vurderer, at der i de til  

 Indenrigsministeriet indleverede breve ikke er nævnt omstændigheder, der  

 ændrer  

 styrelsens stillingtagen til sagen.
Retsregler Udlændingeloven er  

 Indenrigsministeriets lovbekendtgørelse nr. 711 af 1. august 2001.
 Efter udlændingelovens § 9,  

 stk. 1, nr. 2, litra a, gives der efter ansøgning opholdstilladelse til en  

 udlænding over 25 år, som samlever på fælles bopæl i ægteskab eller fast  

 samlivsforhold af længere varighed med en i Danmark fastboende person over 25  

 år, der har dansk indfødsret.
 Efter udlændingelovens § 9,  

 stk. 9, kan der ikke gives opholdstilladelse, såfremt der er bestemte grunde  

 til at antage, at det afgørende formål med ægteskabets indgåelse eller  

 etableringen af samlivsforhold er at opnå opholdstilladelse.
Følgende fremgår af  

 bemærkningerne til bestemmelsen (Lovforslag nr.
L 59 fremsat den 16. april  

 1998, side 21):
Ved afgørelsen af, om der  

 foreligger bestemte grunde til at antage, at der er tale om et  

 proforma-ægteskab, skal udlændingemyndighederne tage hensyn til samtlige  

 forhold i sagen.
Udlændingemyndighederne vil for eksempel kunne inddrage  

 momenter som parternes manglende samliv på fælles bopæl, parternes manglende  

 evne til at kommunikere på samme sprog, en stor aldersforskel mellem  

 parterne,  

 parternes manglende eller begrænsede personlige kendskab til hinanden forud  

 for  

 ægteskabets indgåelse samt parternes tidligere giftermål.
I den forbindelse  

 vil  

 det kunne indgå i vurderingen, om den herboende part tidligere har været gift  

 med en udlænding og er blevet skilt fra udlændingen kort tid efter, at denne  

 har opnået tidsubegrænset opholdstilladelse. Indenrigsministeriets afgørelse Indenrigsministeriet finder,  

 at der er bestemte grunde til at antage, at det afgørende formål med  

 ægteskabets indgåelse har været at opnå opholdstilladelse.
 Indenrigsministeriet har  

 herved lagt vægt på, at De ved indgivelsen af Deres visumansøgning oplyste,  

 at  

 De var gift til trods for, at De samme dag var blevet bevilget skilsmisse, og  

 at De i ca. 1½ år forinden havde søgt om skilsmisse.
 Indenrigsministeriet har  

 endvidere lagt vægt på, at De ved ansøgning om forlængelse af Deres visum den  

 11. marts 2001 oplyste, at hverken De eller Deres ægtefælle havde kontaktet  

 en  

 advokat med henblik på skilsmisse, til trods for at De den 19. december 2000  

 var blevet skilt fra Deres tyrkiske ægtefælle, og at De oplyste, at De ikke  

 havde en dansk kæreste til trods for, at Deres ægtefælle i oplysningsskema af  

 30. april 2001 oplyste, at De og Deres ægtefælle havde kendt hinanden i ca.  

 to  

 måneder på tidspunktet for indgivelsen af ansøgningen.
 Indenrigsministeriet har  

 yderligere lagt vægt på, at De og Deres ægtefælle har haft et meget  

 kortvarigt  

 og begrænset kendskab til hinanden forud for ægteskabets indgåelse.
 Indenrigsministeriet skal  

 bemærke, at ministeriet ikke finder at kunne lægge vægt på det af Dem anførte  

 om, at De stadig var gift ved indgivelsen af Deres visumansøgning, idet De på  

 ny ved indgivelsen af ansøgningen om forlængelse af visum i strid med  

 sandheden  

 oplyste, at hverken De eller Deres tyrkiske ægtefælle havde kontaktet en  

 advokat med henblik på skilsmisse.
 Det forhold, at De anfører,  

 at De på tidspunktet for indgivelsen af forlængelse af Deres visum ikke var  

 kæreste med (C), men alene kendte hende, kan ikke føre til en ændret  

 vurdering.
Udlændingestyrelsens  

 afgørelse af 12. september 2001 stadfæstes derfor. Den 29. oktober og 1.  

 november 2001 anmodede advokat D på vegne af A Indenrigsministeriet om at  

 genoptage sagens behandling og/eller hjemvise den til fornyet behandling i  

 Udlændingestyrelsen.
 Den 12. november 2001  

 meddelte Indenrigsministeriet advokaten bl.a. at klagen ikke havde opsættende  

 virkning, og at ministeriet ikke i øvrigt fandt grundlag for at udsætte  

 udrejsefristen.
I brev af 4. december 2001  

 meddelte ministeriet advokaten at ministeriet havde besluttet at genoptage  

 As  

 sag.
Ministeriet bemærkede at ministeriet ikke tillagde genoptagelsen  

 opsættende virkning, og at det således påhvilede A at udrejse straks hvis  

 ikke  

 han allerede var udrejst.
I brev af 20. december 2001  

 traf Ministeriet for Flygtninge, Indvandrere og Integration ny afgørelse i  

 sagen.
Ministeriet meddelte fornyet afslag på opholdstilladelse og skrev  

 bl.a.  

 således:
 Vurdering og begrundelse:
Sagens omstændigheder Indenrigsministeriet - nu  

 Ministeriet for Flygtninge, Indvandrere og Integration - stadfæstede den 19.  

 oktober 2001 Udlændingestyrelsens afgørelse af 12. september 2001, hvorved  

 styrelsen meddelte Deres klient afslag på en ansøgning om opholdstilladelse  

 efter udlændingelovens § 9, stk. 1, nr. 2, jf. § 9, stk. 9.
Ved brev af 29. oktober 2001  

 anmodede De ministeriet om at genoptage sagen.
Til støtte herfor anførte De  

 blandt andet, at Deres klient opfylder betingelserne for at få  

 opholdstilladelse, og at der ikke er hjemmel i udlændingelovens § 9, stk. 9,  

 til at nægte Deres klient opholdstilladelse.
 De anfører endvidere, at der  

 ikke er grundlag for at statuere proforma, idet Deres klient og dennes  

 ægtefælle ved et interview i Udlændingestyrelsen havde afgivet samstemmende  

 forklaringer om ægteskabet, at det ikke er mærkeligt, at Deres klient ikke  

 kunne huske sin svigermors navn, da han kalder hende for mor eller svigermor,  

 at det ikke er mærkeligt, at Deres klients ægtefælle ikke kunne huske navnene  

 på Deres klients familie i Tyrkiet, at Deres klient taler godt dansk, selvom  

 han kun har været i Danmark i et halvt år, at Deres klient har lært dette af  

 ægtefællen, og at Deres klients ægtefælle har mistet børnetilskud og fået  

 nedsat sin pension som følge af ægteskabet med Deres klient, hvilket viser,  

 at  

 der er tale om et reelt ægteskab.
 De anførte herudover, at  

 Deres klient og dennes ægtefælle bor på fælles bopæl, at de kommunikerer på  

 samme sprog, at der alene er en aldersforskel på fem år, at de havde et  

 rimeligt godt kendskab til hinanden før ægteskabets indgåelse, at de var nødt  

 til at beslutte sig for at indgå ægteskab rimeligt hurtigt, idet Deres klient  

 i  

 modsat fald var blevet sendt ud af landet, at Deres klients ægtefælle ikke  

 tidligere har været gift, at Deres klient i 1998 tog skridt til opløsning af  

 sit tidligere ægteskab, at der er fremlagt adskillige erklæringer om, at der  

 ikke er tale om et proformaægteskab, og at der er fremlagt billeder fra  

 bryllup, bryllupsfest og en rejse til Jylland.
 De anførte endelig, at  

 ministeriets afslag på opholdstilladelse alene var støttet af den  

 omstændighed,  

 at Deres klient angiveligt skulle have oplyst om sine tidligere ægteskabelige  

 forhold, da han indgav sin ansøgning om visum den 19. december 2000. Hertil  

 anførte De, at Deres klient ikke havde oplyst fejlagtigt herom, idet Deres  

 klient ikke deltog i mødet i skilsmissesagen i Civilretten, der fandt sted  

 samme dag, som Deres klient indgav ansøgning om visum, hvorfor det derfor var  

 korrekt for Deres klient at oplyse, at han var gift, at Deres klient først  

 senere fandt ud af, at han var blevet skilt, og at han ikke havde regnet med,  

 at hans tidligere ægtefælle ville acceptere skilsmissen.
De bestred, at Deres klient  

 den 11. marts 2001 ved mødet i Udlændingestyrelsen oplyste, at hverken han  

 eller ægtefællen havde kontaktet en advokat med henblik på skilsmisse.
De  

 anførte i øvrigt, at der ikke var en tolk til stede ved dette møde, og at det  

 eneste Deres klient ikke ved mødet den 11. marts 2001 havde oplyst korrekt om  

 var, at han godt vidste, at han var blevet skilt, men at dette ikke alene  

 kunne  

 indebære et afslag på opholdstilladelse, idet den fejlagtige oplysning fra  

 Deres klients side udelukkende medførte en forlængelse af visum, men ikke  

 havde  

 haft noget med opholdstilladelse at gøre, og at såfremt Deres klients visum  

 ikke var blevet forlænget, kunne Deres klient blot have indgivet ansøgning om  

 opholdstilladelse via ambassaden i Tyrkiet, og at oplysningen alene var  

 begrundet i, at parterne på daværende tidspunkt ikke var klar til at blive  

 gift.
 De anmodede i den forbindelse  

 om, at sagen blev behandlet så hurtigt som muligt, og at Deres klients  

 udrejsefrist blev udsat i forbindelse med afgørelsen om genoptagelse og i  

 forbindelse med en eventuel retssag.
 Ved brev af 1. november 2001  

 til ministeriet klagede De over, at der var sket sagsbehandlingsfejl under  

 sagen, og at disse fejl efter Deres opfattelse burde medføre, at sagen skulle  

 genoptages og/eller hjemvises til fornyet behandling i Udlændingestyrelsen.
 Til støtte herfor anførte De  

 blandt andet, at det ikke var blevet undersøgt, hvornår Deres klient fik  

 meddelelse om, at han var blevet skilt, at Deres klient ikke vidste dette på  

 tidspunktet for visumansøgningens indgivelse, hvorfor det var en  

 sagsbehandlingsfejl fra ministeriets side, at ministeriet ikke havde  

 undersøgt  

 dette nærmere, at der ved Deres klients møde med Udlændingestyrelsen ikke var  

 en tolk til stede, hvorfor der var mulighed for, at Deres klient var blevet  

 misforstået ved dette møde, at han ikke havde oplyst, at hverken han eller  

 hans  

 ægtefælle havde kontaktet en advokat med henblik på skilsmisse, at Deres  

 klient  

 burde være blevet afhørt med en tolk på ny for at belyse forholdet, og at der  

 derfor var begået en sagsbehandlingsfejl, idet der var blevet lagt vægt på en  

 oplysning, der var afgivet uden en tolks tilstedeværelse.
 De anførte endvidere, at  

 Deres klient og dennes ægtefælle havde afleveret en række breve, billeder og  

 videooptagelser, som ministeriet ikke havde set.
 De vedlagde desuden kopi af  

 Deres brev af 1. november 2001 til Folketingets Ombudsmand.
 De anmodede endvidere om, at  

 Deres klients udrejsefrist blev udsat.
 Ved telefonisk henvendelse  

 til Deres kontor den 5. november 2001 anmodede ministeriet Dem om at  

 fremsende  

 det brev til ministeriet, som De mente, at ministeriet ikke havde læst.
 Ved brev af 5. november 2001  

 fremsendte De en kopi af ovennævnte brev.
 Ved brev af 12. november 2001  

 meddelte ministeriet Dem, at Deres klage over ministeriets sagsbehandling  

 ikke  

 havde opsættende virkning, og at Deres klients udrejsefrist ikke blev udsat i  

 forbindelse med Deres anmodning om genoptagelse.
 Ved brev af 16. november 2001  

 til Folketingets Ombudsmand har De på ny anmodet om, at Deres klients  

 udrejsefrist  

 udsættes.
Ved brev af 4. december 2001  

 meddelte ministeriet Dem, at ministeriet havde besluttet at genoptage Deres  

 klients sag.
Ministeriet anmodede Dem i den forbindelse om snarest muligt at  

 fremsende de tidligere indsendte videobånd og fotos til ministeriet.  

 Ministeriet meddelte Dem samtidig, at ministeriet ikke tillægger klagen  

 opsættende virkning.
 Den 11. december 2001  

 indleverede Deres klients ægtefælle to videobånd, fotos samt en skriftlig  

 redegørelse for, hvad der ses på videobåndene og fotoerne.
Ministeriets afgørelse Deres klient kan fortsat ikke  

 meddeles opholdstilladelse i Danmark i medfør af udlændingelovens § 9, stk.  

 1,  

 nr. 2, jf. § 9, stk. 9.
 Ministeriet finder således  

 fortsat, at der er bestemte grunde til at antage, at det afgørende formål med  

 Deres klients indgåelse af ægteskab har været at opnå opholdstilladelse.
 Ministeriet har herved lagt  

 vægt på, at Deres klient ved sin visumansøgning oplyste, at han var gift, til  

 trods for at han samme dag var blevet bevilget skilsmisse og 1½ år forinden  

 havde søgt om skilsmisse, at Deres klient ved ansøgningen om forlængelse af  

 sit  

 visum over for Udlændingestyrelsen oplyste, at hverken han eller hans  

 tidligere  

 ægtefælle havde kontaktet en advokat med henblik på skilsmisse, samt at Deres  

 klient ikke havde en dansk kæreste, og at Deres klient og dennes ægtefælle  

 havde haft et meget kortvarigt og begrænset kendskab til hinanden forud for  

 ægteskabets indgåelse.
 Det forhold, at Deres klient  

 og dennes ægtefælle har afgivet nogenlunde samstemmende forklaringer i  

 Udlændingestyrelsen, kan ikke føre til en ændret stillingtagen til sagen.
 Heller ikke det forhold, at  

 Deres klients ægtefælle har fået nedsat sin pension som følge af ægteskabet  

 med  

 Deres klient, kan føre til en ændret stillingtagen til sagen.
 Ministeriet skal bemærke, at  

 der efter bemærkningerne til bestemmelsen i udlændingelovens § 9, stk. 9,  

 ikke  

 er noget til hinder for, at der meddeles afslag på en ansøgning om  

 opholdstilladelse alene med henvisning til ansøgers forhold.
 Hvis der således på baggrund  

 af oplysningerne i en konkret sag er et sikkert grundlag for at antage, at  

 ansøger har indgået ægteskabet med det afgørende formål at opnå  

 opholdstilladelse, vil der kunne meddeles afslag efter udlændingelovens § 9,  

 stk. 9, uanset at der ikke er et sikkert grundlag for at antage, at den  

 herboende har et tilsvarende motiv til ægteskabet.
 For så vidt angår Deres  

 påstand om, at der er sket sagsbehandlingsfejl under behandlingen af sagen,  

 bemærker ministeriet:
Ministeriet foretog ved  

 afgørelsen en samlet vurdering af sagens omstændigheder, herunder forholdene  

 omkring Deres klients ansøgning om visum, ansøgning om forlængelse af visum  

 og  

 ansøgning om opholdstilladelse.
Ministeriet bemærker, at Deres klient selv  

 har  

 ansøgt om skilsmisse fra sin tidligere ægtefælle, og at han på tidspunktet  

 for  

 indgivelsen af visumansøgningen, hverken oplyste om at han var separeret  

 eller  

 havde søgt om skilsmisse.
 Ministeriet bemærker  

 endvidere, at Deres klient ved samtalen med Udlændingestyrelsen den 11. marts  

 2001 ikke berigtigede sine tidligere afgivne fejlagtige oplysninger, idet  

 ministeriet lægger til grund, at han på dette tidspunkt utvivlsomt måtte  

 vide,  

 at han var blevet skilt.
 Ministeriet lægger endvidere  

 vægt på, at Deres klient ved mødet i Udlændingestyrelsen den 11. marts 2001  

 var  

 ledsaget af sin herboende bror, og at der ikke foreligger oplysninger fra  

 styrelsen om, at Deres klient ikke forstod de af styrelsen stillede  

 spørgsmål.
 Ministeriet finder ikke, at  

 ministeriet har begået sagsbehandlingsfejl ved ikke at partshøre Deres klient  

 over Udlændingestyrelsens udtalelse af 10. oktober 2001.
Det følger af  

 forvaltningslovens § 19, stk. 1, at såfremt en part i en sag ikke kan antages  

 at være bekendt med, at myndigheden er i besiddelse af bestemte oplysninger  

 vedrørende sagens faktiske omstændigheder, må der ikke træffes afgørelse, før  

 myndigheden har gjort parten bekendt med oplysningerne og givet denne  

 lejlighed  

 til at fremkomme med en udtalelse.
Det gælder dog kun, hvis oplysningerne er  

 til ugunst for den pågældende part og er af væsentlig betydning for sagens  

 afgørelse.
 Ministeriet bemærker i den  

 forbindelse, at Udlændingestyrelsen i sin supplerende udtalelse af 10.  

 oktober  

 2001 alene henholdt sig til den trufne afgørelse, der er Deres klient  

 bekendt,  

 hvorfor udtalelsen og dens indhold efter ministeriets opfattelse ikke er  

 omfattet af partshøringspligten efter forvaltningslovens § 19, stk. 1.
 Ministeriet kan således  

 fortsat henholde sig til sin udtalelse af 19. oktober 2001.
For så vidt angår Deres  

 anmodning om udsættelse af Deres klients udrejsefrist, finder ministeriet  

 ikke  

 grundlag for at udsætte denne i forbindelse med Deres eventuelle indbringelse  

 af sagen for Folketingets Ombudsmand. Ved brev modtaget her den 15.  

 februar 2002 klagede C til mig, og den 20. februar 2002 bad jeg ministeriet  

 om  

 en udtalelse i anledning af klagen over Ministeriet for Flygtninge,  

 Indvandrere  

 og Integrations afgørelse af 20. december 2001 og ministeriets afgørelse af  

 19.  

 oktober 2001 hvorved ministeriet tiltrådte Udlændingestyrelsens afgørelse af  

 12. september 2001. Jeg bad om at Ministeriet for Flygtninge, Indvandrere og  

 Integration forinden indhentede en udtalelse fra Udlændingestyrelsen om  

 sagen.
Henholdsvis den 4. og 14.  

 marts 2002 fremmødte C personligt her ved embedet og talte med en af mine  

 medarbejdere.
Min medarbejder udarbejdede følgende notitser om samtalernes  

 indhold:
 Notits af 4. marts 2002:
Fremmøde af (C) der ville  

 høre til sagen, herunder om O. har modtaget sagsakterne.
Jeg oplyste at der  

 kan  

 gå nogle uger endnu inden myndighedernes udtalelser foreligger, og at hun vil  

 høre fra os når det sker.
 (C) bad om at vi er  

 opmærksomme på om ca. 20 breve o.l. fra familie og venner som er indgået ved  

 myndighedernes behandling af sagen, også er blandt de akter som vi modtager  

 fra  

 myndighederne.
 (C) spurgte endvidere om vi  

 ønsker at se nogle billeder og video som har været forelagt myndighederne.  

 Jeg  

 oplyste at vi evt. vil vende tilbage til dette hvis vi på baggrund af sagens  

 akter og udtalelserne finder anledning til at se materialet.
(C) redegjorde for hendes og  

 (A)s ønske om at være sammen og udvikle sig som familie.
Hun anførte  

 bl.a. at  

 hun ikke har mulighed for permanent at bosætte sig i Tyrkiet, bl.a. fordi hun  

 ud over to mindre børn har to større børn som p.t. er på efterskole.
Hun  

 spurgte til mit kendskab til myndighedernes praksis med henblik på (A)s  

 mulighed for efterfølgende at opnå opholdstilladelse hvis hele familien i en  

 periode flytter til og opholder sig i Tyrkiet.
Jeg henviste hende til at  

 rette  

 denne forespørgsel til myndigheden.
 Hun udtalte at hun er sikker  

 på at hun ville kunne mærke det hvis ægteskabet fra (A)s side skulle  

 være  

 proforma, og at hun i så fald ville afbryde samlivet.
Hele familien er for (C)s  

 regning blevet vaccineret for hepatitis pga. at (A) er smittet hermed.
Det  

 ville ikke være påkrævet hvis der ikke var samliv.
(C) påpegede under samtalen  

 at myndighederne ikke har foretaget nogen samlivskontrol af hendes og  

 (A)s  

 oplysninger om samliv, og gav udtryk for at det kunne de jo bare have  

 gjort. Notits af 14. marts 2002:
 Fremmøde af (C).
Hun afleverede to videoer og  

 en kuvert med fotos til dokumentation for samlivet med (A). (C) anførte i  

 forbindelse hermed at det er hendes opfattelse at Udlændingestyrelsen ikke  

 har  

 set på dette materiale og heller ikke de breve fra familie, venner mv. som  

 klagerne i sin tid afleverede til myndighederne til brug for sagen. (C)  

 henviste herved til at der kun gik en uge fra Ministeriet for Flygtninge,  

 Indvandrere og Integration bad Udlændingestyrelsen om en supplerende  

 udtalelse  

 vedrørende materialet, og til udtalelsen forelå.
Hun henviste endvidere til  

 at  

 et af brevene (fra (C)s søster) er blevet returneret uåbnet - i øvrigt  

 det  

 eneste af brevene hun har fået retur, de øvrige beror fortsat hos  

 myndighederne.
 (C) foreviste - som  

 dokumentation for (A)s evner - et blad på tyrkisk, angiveligt skrevet  

 og  

 fremstillet af (A).
Jeg modtog desuden kopi af  

 materiale fra Statens Serum Institut til dokumentation for at (A) har (en  

 ifølge (C) aggressiv form for) hepatitis.
Hun oplyste at hele familien på den  

 baggrund for egen regning er blevet vaccineret mod sygdommen og anførte at  

 det  

 ikke ville have været nødvendigt hvis der ikke forelå et reelt samliv.
(C) udtrykte endvidere  

 utilfredshed med at Ministeriet for Flygtninge, Indvandrere og Integration  

 ikke  

 har partshørt hende og (A) over Udlændingestyrelsens udtalelser til sagen.  

 Jeg  

 påpegede at dette kunne hænge sammen med at styrelsen så vidt jeg umiddelbart  

 kunne se havde henholdt sig til sin afgørelse. Notitserne blev den 19. marts  

 2002 sendt til Ministeriet for Flygtninge, Indvandrere og Integration for at  

 det som C havde anført, kunne indgå i grundlaget for myndighedernes  

 udtalelser.
 I en udtalelse af 4. marts  

 2002 meddelte Udlændingestyrelsen at styrelsen ikke fandt at der i Cs  

 brev til  

 mig var anført omstændigheder der kunne begrunde en ændret stillingtagen til  

 sagen.
 Ministeriet for Flygtninge,  

 Indvandrere og Integration henholdt sig i udtalelse af 2. april 2002 til  

 ministeriets afgørelser af 19. oktober 2001 og 20. december 2001.
C ringede den 5. april 2002  

 til en af mine medarbejdere og oplyste at den klage som jeg havde modtaget  

 den  

 15. februar 2002, skulle forstås også som en klage over at Ministeriet for  

 Flygtninge, Indvandrere og Integration havde afslået at tillægge advokat  

 Ds  

 anmodning om sagens genoptagelse opsættende virkning.
Jeg anmodede i den  

 anledning den 9. april 2002 Ministeriet for Flygtninge, Indvandrere og  

 Integration om en udtalelse i anledning af klagen over ministeriets  

 afgørelser  

 af 12. november og 4. december 2001 om opsættende virkning.
 I en udtalelse af 30. april  

 2002 skrev Ministeriet for Flygtninge, Indvandrere og Integration således:
 Ministeriet skal i den  

 anledning udtale, at der efter udlændingeloven under visse betingelser er  

 opsættende virkning i forbindelse med klage over afslag på en ansøgning om  

 opholdstilladelse, jf. herved § 33, stk. 3, jf. stk. 1. Betingelserne er, at  

 udlændingen hidtil har haft opholdstilladelse, er omfattet af EF-reglerne  

 eller  

 er nordisk statsborger, der har haft bopæl her i landet.
 Efter praksis kan ministeriet  

 herudover kun tillægge en klage opsættende virkning, hvis der foreligger helt  

 særlige omstændigheder, der efter almindelige forvaltningsretlige principper  

 giver grundlag herfor, f.eks. hvis afgørelsen angår en udlænding, der er  

 alvorligt syg og af denne årsag ikke er i stand til at udrejse, eller hvis  

 den  

 påklagede afgørelse forekommer åbenbart urigtig på baggrund af de  

 oplysninger,  

 der fremgår af klagen.
 En klage vil endvidere blive  

 tillagt opsættende virkning med hensyn til udrejsefristen, hvis en udsendelse  

 af udlændingen ville indebære - eller skabe betydelig risiko for - en  

 krænkelse  

 af Danmarks internationale forpligtelser, for eksempel en krænkelse af  

 artikel  

 8 i EMRK om respekten for retten til familieliv.
 Ved afgørelsen af om en klage  

 i forbindelse med en anmodning om genoptagelse skal tillægges opsættende  

 virkning træffer ministeriet afgørelse herom efter tilsvarende principper,  

 som  

 når der er tale om en klage over en afgørelse truffet af Udlændingestyrelsen.
 Ministeriet finder ikke, at  

 der forelå sådanne særlige omstændigheder, at (A)s anmodning om  

 genoptagelse  

 skulle tillægges opsættende virkning.
 Det forhold, at ministeriet  

 tillagde klagen over Udlændingestyrelsens afgørelse opsættende virkning efter  

 omstændighederne, medfører ikke i sig selv, at der i forbindelse med en  

 anmodning om genoptagelse tillige meddeles opsættende virkning, idet en  

 afgørelse om opsættende virkning er en konkret vurdering i hvert enkelt  

 tilfælde.
Ministeriet for Flygtninge,  

 Indvandrere og Integration kan således henholde sig til ministeriets  

 afgørelser  

 af 12. november og 4. december 2001 om afslag på opsættende virkning. Med brev af 6. maj 2002  

 sendte jeg C kopi af Udlændingestyrelsens brev af 4. marts 2002 og breve af  

 2.  

 og 30. april 2002 fra Ministeriet for Flygtninge, Indvandrere og Integration  

 med henblik på at hun inden to uger kunne fremkomme med eventuelle  

 bemærkninger.
Den 13. maj 2002 ringede C  

 hertil og påpegede vedrørende spørgsmålet om opsættende virkning at  

 Ministeriet  

 for Flygtninge, Indvandrere og Integration i udtalelsen af 2. maj 2002 havde  

 henvist til den europæiske menneskerettighedskonventions artikel 8 om  

 respekten  

 for retten til familieliv.
Hun gjorde i den forbindelse gældende at eftersom  

 ministeriet tillagde klagen over Udlændingestyrelsens oprindelige afgørelse  

 opsættende virkning, måtte det skyldes at ministeriet dengang vurderede at  

 det  

 ville være i strid med artikel 8 ikke at tillægge klagen opsættende virkning.  

 Dette måtte efter hendes opfattelse derfor også gøre sig gældende for så vidt  

 angik den efterfølgende klage over afslag på genoptagelse som således også  

 burde have været tillagt opsættende virkning for As udrejsefrist.
Efter en foreløbig gennemgang  

 af As sag bad jeg den 6. juni 2002 Ministeriet for Flygtninge,  

 Indvandrere og  

 Integration om en supplerende udtalelse.
Jeg bad om at ministeriet forinden  

 indhentede en supplerende udtalelse fra Udlændingestyrelsen.
Jeg skrev bl.a.  

 således til ministeriet:
 Udlændingelovens § 9, stk.  

 1, nr. 2, litra a, har følgende ordlyd (lovbekendtgørelse nr. 711 af 1.  

 august  

 2001):
Efter ansøgning gives der  

 opholdstilladelse til en udlænding over 25 år, som samlever på fælles bopæl i  

 ægteskab eller fast samlivsforhold af længere varighed med en i Danmark  

 fastboende person over 25 år, der har dansk indfødsret. Lovens § 9, stk. 9, har  

 følgende ordlyd:
Opholdstilladelse efter stk.  

 1, nr. 2, eller stk. 2, nr. 7, kan ikke gives, såfremt der er bestemte grunde  

 til at antage, at det afgørende formål med ægteskabets indgåelse eller  

 etableringen af samlivsforhold er at opnå opholdstilladelse. § 9, stk. 9, blev indsat i  

 udlændingeloven ved lov nr. 473 af 1. juli 1998. Af forarbejderne fremgår  

 bl.a.  

 følgende om bestemmelsen (Folketingstidende 1997-98, 2. samling, tillæg A, s.  

 1574):
Nægtelse af  

 opholdstilladelse efter den foreslåede bestemmelse vil dog alene finde sted,  

 hvor der foreligger et sikkert grundlag for at antage, at ægteskabet indgås  

 med  

 det i bestemmelsen beskrevne formål.
En formodning herom vil således ikke  

 være  

 tilstrækkelig.
Det skal være et afgørende formål med indgåelsen af  

 ægteskabet/samlivsforholdet at opnå opholdstilladelse, for at  

 opholdstilladelse  

 nægtes efter bestemmelsen.
Ved afgørelsen af, om der  

 foreligger bestemte grunde til at antage, at der er tale om et pro  

 forma-ægteskab, skal udlændingemyndighederne tage hensyn til samtlige forhold  

 i  

 sagen.
Udlændingemyndighederne vil for eksempel kunne inddrage momenter som  

 parternes manglende samliv på fælles bopæl, parternes manglende evne til at  

 kommunikere på samme sprog, en stor aldersforskel mellem parterne, parternes  

 manglende eller begrænsede personlige kendskab til hinanden forud for  

 ægteskabets indgåelse samt parternes tidligere giftermål.
I den forbindelse  

 vil  

 det kunne indgå i vurderingen, om den herboende part tidligere har været gift  

 med en udlænding og er blevet skilt fra udlændingen kort tid efter, at denne  

 har opnået tidsubegrænset opholdstilladelse. På baggrund af ovenstående  

 beder jeg myndighederne om en nærmere redegørelse for den afvejning af de  

 foreliggende oplysninger som har fundet sted i forbindelse med myndighedernes  

 afgørelser.
Jeg henviser herved til at  

 spørgsmål om manglende samliv på fælles bopæl, manglende fælles sprog, stor  

 aldersforskel og tidligere giftermål (f.eks. den herboendes tidligere  

 ægteskaber med udlændinge) indgår blandt de momenter som myndighederne efter  

 forarbejderne blandt andet kan inddrage.
Som sagen foreligger oplyst for mig,  

 lægger jeg til grund at en inddragelse af disse momenter i afvejningen i den  

 foreliggende sag måtte tale for at der blev meddelt opholdstilladelse til  

 (A).  

 Jeg har således bl.a. forstået det sådan at myndighederne ikke bestrider at  

 der  

 eksisterer et reelt samliv mellem ægtefællerne.
 Som modstående - og afgørende  

 - hensyn lagde myndighederne alene vægt på dels at (A) afgav urigtige  

 oplysninger i forbindelse med ansøgning om visum og ansøgning om forlængelse  

 af  

 visum, dels at ægteparret kun havde kendt hinanden kortvarigt forud for  

 ægteskabets indgåelse.
 Jeg henviser endvidere til at  

 det fremgår af forarbejderne at der skal foreligge et sikkert  

 grundlag for at  

 antage at ægteskabet indgås med det afgørende formål at opnå  

 opholdstilladelse, og at en formodning herom ikke vil være tilstrækkeligt.
 Udtalelserne vil eventuelt  

 blive sendt til partshøring.
Til brug for myndighedernes  

 udtalelser vedlægger jeg sagens akter som jeg beder Ministeriet for  

 Flygtninge,  

 Indvandrere og Integration om at fremsende på ny sammen med  

 udtalelserne. Den 19. juli 2002 meddelte  

 Ministeriet for Flygtninge, Indvandrere og Integration A at ministeriet havde  

 besluttet at genoptage hans sag.
Den 24. juli 2002 meddelte  

 jeg C at jeg, på baggrund af ministeriets beslutning om at genoptage As  

 sag,  

 havde besluttet at indstille min undersøgelse i sagen.
Jeg bad samtidig  

 ministeriet  

 underrette mig om sagens udfald.
 Den 9. september 2002  

 meddelte Ministeriet for Flygtninge, Indvandrere og Integration A følgende:
 Ministeriet finder efter en  

 fornyet gennemgang af sagens samlede omstændigheder ikke, at De bør meddeles  

 afslag på Deres ansøgning om opholdstilladelse efter udlændingelovens § 9,  

 stk.  

 1, nr. 2, jf. § 9, stk. 9, idet ministeriet ikke finder, at der er de i  

 udlændingelovens § 9, stk. 9, anførte bestemte grunde til at antage, at det  

 afgørende formål med Deres og Deres ægtefælles indgåelse af ægteskab er at  

 opnå  

 opholdstilladelse til Dem.
Ministeriet har på denne  

 baggrund tilbagesendt sagen til Udlændingestyrelsen med henblik på styrelsens  

 vurdering af, hvorvidt de øvrige betingelser for meddelelse af  

 opholdstilladelse efter udlændingelovens § 9, stk. 1, nr. 2, er  

 opfyldt. Den 11. september 2002 bad  

 jeg Udlændingestyrelsen underrette mig om styrelsens kommende svar til A.
 Udlændingestyrelsen  

 orienterede mig efterfølgende om at styrelsen den 23. september 2002 havde  

 meddelt A opholdstilladelse til den 30. april 2003 med henblik på varigt  

 ophold  

 i Danmark.
