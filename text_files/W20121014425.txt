Offererstatningsloven § 1  nævnets stillingtagen til, om skaden skyldes en straffelovsovertrædelse, nævnets j.nr. 11-520-20477 Ansøger havde haft indbrud i sit hjem.
Hun søgte på den baggrund om erstatning for udgifter til psykologbehandling.
Nævnet besluttede at meddele afslag på ansøgningen i medfør af offererstatningslovens § 1, idet ansøger ikke havde lidt personskade ved hændelserne.
Hun havde ikke været til stede under indbrudstyveriet.
Den efterfølgende utryghed og angst var ikke en påregnelig følge af tyveriet, hvorfor det rejste krav ikke kunne dækkes efter offererstatningsloven.
