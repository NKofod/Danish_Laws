5 BEMÆRKNINGER Den tredie og sidste hovedbestandel i budget- og regnskabssystemet er  

 bemærkningerne.
Bemærkningerne til sammendrag, bevillingsoversigt, regnskabsoversigt,  

 specifikationer til budget/regnskab og til andre oversigter har til opgave at  

 give kommunalbestyrelse/amtsråd og forvaltninger det fornødne  

 baggrundsmateriale til en politisk og økonomisk bedømmelse af budgettets og  

 regnskabets forudsætninger og indhold.
Bemærkningerne kan opdeles i to  

 hovedafsnit, et generelt og et specielt.
 I bemærkningerne til SAMMENDRAG AF BUDGET meddeles oplysninger af mere  

 oversigtlig og generel karakter, jfr. at sammendraget bl.a. skal tilgodese  

 oplysningsvirksomheden over for borgerne.
 Bemærkningerne til BEVILLINGSOVERSIGTEN har en bevillingsmæssig funktion,  

 for så vidt som disse bemærkninger kan indeholde oplysninger om bevillingens  

 materielle indhold, om eventuelle forbehold og betingelser for bevillingens  

 udnyttelse og om mulighederne for omflytning af beløb inden for et givet  

 udvalgsområde m.v.
 Bemærkningerne til REGNSKABSOVERSIGTEN har først og fremmest til formål  

 dels at belyse, hvorvidt og i hvilket omfang årsbudgettet er overholdt, dels  

 at forklare eventuelle afvigelser mellem budget- og regnskabstal.
Bortset fra revisionsmæssigt betingede bemærkninger vil det være  

 naturligt, at regnskabsbemærkningerne lægger op til en bedømmelse af  

 målopfyldelsen af den kommunale virksomhed i den betragtede periode.
Man kan  

 i den forbindelse forestille sig, at der i regnskabsbemærkningerne indgår en  

 økonomisk analyse af den stedfundne udgifts- og indtægtsudvikling.
5.1 BEMÆRKNINGERNES GENERELLE AFSNIT Det generelle afsnit behandler hovedforudsætningerne for de forskellige  

 oversigter.
 I bemærkningerne til de oversigter, der indgår i BUDGETsituationen,  

 redegøres der eksempelvis for planforudsætninger, for pris- og lønskøn, for  

 det økonomiske spillerum og for prioriteringen.
For så vidt angår planforudsætningerne, vil det ikke i praksis være muligt  

 at gennemføre en meningsfyldt flerårsbudgettering eller at anvende en sådan i  

 forbindelse med den økonomiske styring af den kommunale virksomhed, medmindre  

 flerårsbudgetteringen hviler på en egentlig økonomisk planlægning.
Sammen med  

 den såkaldte fysiske planlægning henføres den økonomiske planlægning ofte  

 under kategorien sammenfattende planlægning, der er den planlægning, via  

 hvilken kommunalbestyrelsen/amtsrådet koordinerer sektorplanlægningen eller  

 de enkelte hovedprogrammer på hovedkontiene 0-6 med de økonomiske og  

 politiske muligheder, jfr. hovedkonto 8.
 Økonomisk planlægning opdeles almindeligvis i følgende prognoser og  

 programmer m.v., der løbende (årligt) må ajourføres:
Den tidshorisont, som kommuner og amtskommuner sædvanligvis anvender ved  

 løsningen af delopgaverne 1-3, er længere end den periode på 4 år, som  

 årsbudgettet og budgetoverslagene dækker.
I relation til disse delopgaver  

 forekommer det da rimeligt at anvende tidshorisonter på 12-15 år, idet f.eks.  

 en stagnation i antallet af skolepligtige børn, der forventes at opstå 6-8 år  

 ud i fremtiden, kan have afgørende indflydelse på kommunens  

 skoledispositioner allerede i den periode, der dækkes af årsbudgettet og  

 budgetoverslagene.
Det må endvidere bemærkes, at delopgaverne i den  

 økonomiske planlægning må udarbejdes på baggrund af og i stigende grad også  

 samtidigt med sådanne fysiske planer som dispositionsplaner og andre  

 arealanvendelsesplaner, hvor der regnes med tidshorisonter på 12-15 år.
 De generelle bemærkninger til de oversigter, der skal foreligge ved  

 årsbudgettets vedtagelse, kan derfor indeholde sådanne oplysninger, som  

 ovenfor er nævnt som delopgaverne 1-3. De anførte befolkningsprognosetal m.v.  

 indgår således blandt de hovedforudsætninger, på hvilke disse oversigter  

 baseres, men befolkningsprognosen behøver ikke at blive trykt sammen med  

 budgettet.
I de generelle bemærkninger, der kan knyttes til de oversigter, der skal  

 foreligge ved REGNSKABETS aflæggelse, må såvel - planlægningsforudsætningerne som - de anvendte pris- og lønskøn sammenholdes med den faktiske udvikling.
I og med, at planlægningsforudsætningerne og de anvendte pris- og lønskøn  

 sættes i relation til den faktiske udvikling, sammenholdes  

 kommunalbestyrelsens/amtsrådets forventninger på tidspunktet for  

 budgetvedtagelsen med nogle rent statistiske oplysninger.
Der bør i grove  

 træk redegøres for afvigelser og disses betydning for regnskabet.
Endvidere kan der i de generelle bemærkninger indgå - en beretningsoversigt, hvori regnskabet er opstillet i en form, der dels er mere summarisk, dels  

 ikke fordrer regnskabsmæssig kunnen, og som derfor vil kunne løse en  

 oplysningsopgave for borgerne.
5.2 BEMÆRKNINGERNES SPECIELLE AFSNIT Det specielle afsnit bør indeholde en mere dybtgående redegørelse for de  

 oversigter, der skal foreligge i budget-, henholdsvis regnskabssituationen.  

 Det specielle afsnit indeholder således detailbemærkninger til de enkelte  

 hovedfunktioner eller funktioner i sammendrag, bevilling- og  

 regnskabsoversigterne, specifikationerne og de øvrige oversigter.
Særligt for så vidt angår funktion 4.01 SYGEHUSE, skal der i  

 budgetsituationen redegøres for ajourføringen af sygehusplanens programdel,  

 jfr. indenrigsministeriets cirkulære nr. 245 af 20. december 1978 om ændrede  

 tidsfrister m.v. for indsendelse af sygehusplaner.
I henhold til dette  

 cirkulære skal sygehusplanens programdel årligt ajourføres i sammenhæng med  

 den flerårige budgetlægning.
Denne årlige ajourføring bør have karakter af en  

 justering af det foregående års programdel.
Der kan ved ajourføringen alene  

 være tale om mindre tidsmæssige forskydninger af dispositioner og mindre  

 ændringer i foranstaltninger etc. som følge af den konstaterede udvikling i  

 det forløbne år af budgetmæssige bindinger samt af lignende forhold.  

 Ajourføringen skal ske, således at der senest ved den endelige vedtagelse af  

 årsbudgettet foreligger en ajourført programdel, som er i overensstemmelse  

 med det flerårige budget.
I bemærkningerne skal gives en tekst- og talmæssig redegørelse for den  

 ajourførte programdel.
I den tekstmæssige del skal særligt fremhæves de  

 ændringer som er foretaget i forhold til den senest foreliggende programdel.  

 De kvantitative oplysninger skal som minimum omfatte det i nedenstående to  

 oversigter indeholdte.
 DE I OVERSIGTERNE ANVENDTE BEGREBER DEFINERES PÅ FØLGENDE MÅDE:
 GENNEMSNITLIGT ANTAL NORMEREDE SENGE:
Det gennemsnitlige antal senge beregnet til stationær behandling af  

 heldøgnspatienter incl. senge på akut modtagerafdeling, senge til intensiv  

 behandling og kuvøser samt senge på neonatalafdelinger, men excl. vugger til  

 nyfødte og senge på opvågningsafdelinger.
Der foretages ikke fradrag for  

 senge, der i kortvarige perioder ikke er disponible, f.eks. ved  

 ferielukninger, hvorimod mere langvarige, men dog midlertidige lukninger,  

 f.eks. ved ombygning, anføres i fornote.
 ANTAL SENGEDAGE: Den samlede liggetid for holdøgnspatienter (jfr. overfor)  

 incl. indlæggelsesdagen, men excl. udskrivelsesdagen - dog mindst 1 dag pr.  

 indlæggelse.
ANTAL AMBULANTE BESØG: Det samlede antal patientbesøg (såvel akutte  

 (skadestue) som ikke akutte) i ambulatorium tilknyttet et klinisk fagområde.  

 Konsultationer ved centrallaboratorium eller røntgenafdeling skal ikke  

 medtages.
Et besøg kan omfatte flere undersøgelser.
Der skal ikke medtages  

 behandlinger hos fysioterapeut og ergoterapeut eller andre behandlinger,  

 udført af paramedicinske personale.
Tilsyn, hvorved forstås observation,  

 undersøgelse eller behandling af en patient under stationær behandling,  

 foretaget af en læge fra en anden afdeling end den, hvor patienten er  

 indlagt, skal ikke medtages.
Vedrørende definitioner af anvendte begreber  

 henvises til rapport nr. 3 af juni 1975 fra koordinationsgruppen for  

 individbaseret patientregistrering: »Definitioner af visse begreber  

 inden for sygehussektoren«, der er udgivet af sundhedsstyrelsen.
GENNEMSNITLIGT ANTAL FULDTIDSBESKÆFTIGEDE: Personaletimeforbruget, incl.  

 for afløsningspersonale m.v., omregnet til fuldtidsbeskæftigede efter  

 gældende overenskomster m.v.
Omregningen foretages efter samme princip, som  

 anvendes i forbindelse med den obligatoriske personaleoversigt.
 De enkelte grupper defineres i henhold til overenskomst således:
 Læger:
- Overlæger - Sygehuslæger - 1. reservelæger/reservelæger (stud.vik.) - Øvrige læger (incl. forskerstillinger) Pleje- og behandlingspersonale:
Sygeplejersker - Forstanderinger og viceforstanderinder - Oversygeplejersker - Afdelingssygeplejersker - Øvrige sygeplejersker (incl. 1. ass. og timelønnede) - Sygeplejeelever Personale med anden plejeuddannelse - Sygehjælpere - Plejere og plejersker - Børneforsorgspædagoger af småbørnslinien - - Barneplejersker (1-årige) - Sygehjælperelever - Plejeelever Personale med anden sundhedsfaglig uddannelse - Jordemødre - Lægesekretærer - Laboranter - Fysioterapeuter - Ergoterapeuter - Beksæftigelseshjælpere - Radiografer - Røntgenfotografer - Fodterapeuter - Andet uddannet personale Andet personale uden sundhedsfaglig uddannelse (incl. faste vagter, men  

 excl. rengøringspersonale og portører, som medregnes under andet personale).
Andre elever Personale med ikke-lægelig akademisk eller tilsvarende uddannelse:
- Tandlæger - Psykologer - Socialrådgivere Andet personale:
 Akademisk uddannede:
- Samfundsvidenskabeligt uddannede - Civil- og akademiingeniører, teknikumingeniører - Farmaceuter - Handelshøjskoleuddannede - Arkitekter Kontoruddannet personale, herunder elever Øvrige personale Inddelingen følger i hovedsagen den i sundhedsstyrelsens  

 personalestatistik anvendte.
I sundhedsstyrelsens statistik er hovedgrupperne  

 dog defineret ved deres funktion i sygehusvæsenet (pleje, behandling,  

 hjælperafdeling), medens der her er tilstræbt en afgrænsning efter  

 uddannelse.
Forskellen er i praksis ikke stor.
BRUTTODRIFTSUDGIFTER: Samtlige driftsudgifter vedrørende sygehuset, men  

 med fradrag af indtægter ved levering af ydelser til fremmede, f.eks. salg af  

 kostportioner, lejeindtægter m.v.
I bruttodriftsudgifterne medregnes ikke  

 udgifter til indlæggelse m.v. på fremmede sygehuse.
 INDTÆGTER FRA ANDRE AMTSKOMMUNER OG STATEN (ANDRE AMTSKOMMUNERS BENYTTELSE  

 AF EGNE SYGEHUSE): Sygehusvæsenets indtægter fra staten (refusion og tilskud)  

 og fra andre amtskommuner for indlæggeæse m.v. af patienter.
 UDGIFTER TIL FREMMEDE SYGEHUSE(AMTSKOMMUNENS BENYTTELSE AF FREMMEDE  

 SYGEHUSE): Sygehusevæsenets udgifter ved indlæggelse m.v. af patienter til  

 staten, andre amtskommuner samt private institutioner.
 De angivne aktivitetsoplysninger vedrørende andre amtskommuners benyttelse  

 af egne sygehuse og amtskommunens bebyttelse af fremmede sygehuse skal  

 omfatte både uafviselige patienter, der indlægges under midlertidigt ophold,  

 og planlagte indlæggelser, ligesom de skal opgøres, uanset on der er tale om  

 særlige udvekslingsaftaler m.v.
Eventuelle drifts- og anlægsudgifter på omkostningssted 01 Fællesudgifter  

 og -indtægter, anføres på et særligt skema.
Såfremt der i fællesudgifter  

 indgår lønudgifter, anføres det til lønudgifterne svarende antal  

 fuldtidsbeskæftigede ligeledes særskilt.
