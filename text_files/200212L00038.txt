Fremsat den 24. oktober 2002 af  

 socialministeren (Henriette Kjær) Forslag til Lov om ændring af lov om social  

 service (Ophævelse af anciennitetsprincippet ved  

 optagelse i dagtilbud til børn) § 1 I lov om social service, jf. lovbekendtgørelse nr.  

 755 af 9. september 2002, foretages følgende ændring:
 1. § 12, stk. 2-5, ophæves og  

 i stedet indsættes:
» Stk. 3. Alle børn har adgang til at blive  

 optaget i et dagtilbud.
Kommuner uden pasningsgaranti efter § 15 a  

 fastsætter en forventet længste ventetid for optagelse i  

 dagtilbud.
Kommunen kan ikke opsige børn fra et dagtilbud, uden  at  

 der tilbydes et andet tilsvarende dagtilbud eller anden relevant  

 foranstaltning.« § 2 Loven træder i kraft den 1. januar 2003.
Bemærkninger til lovforslaget Almindelige bemærkninger Baggrunden for lovforslaget Med ikrafttrædelsen af lov om social service den 1.  

 juli 1998 blev reglerne om optagelse i dagtilbud til børn  

 ændret, så optagelse i dagtilbud ikke længere skete  

 på baggrund af en vurdering af det enkelte barns/den enkelte families  

 behov, men efter et anciennitetsprincip.
 Baggrunden for ændringen af optagelsesreglerne var,  

 at der gennem en årrække i nogle kommuner var problemer med, at  

 børn af arbejdsløse forældre ikke kun måtte vente  

 længere, men reelt var udelukket fra at få en plads, hvilket var  

 i strid med bistandslovens bestemmelser.
 Formålet med at ændre optagelsesreglerne var  

 at sikre alle børn lige mulighed for at blive optaget i de offentlige  

 dagtilbud.
Ifølge anciennitetsprincippet beslutter kommunen,  

 om barnets anciennitet beregnes efter barnets alder eller  

 ansøgningstidspunkt.
Anciennitetsprincippet kan dog fraviges efter en  

 selvstændig og konkret vurdering, hvis et barn af sociale eller  

 pædagogiske grunde har et særligt behov for en plads, eller hvis  

 der i særlige tilfælde er et akut behov for en plads i et  

 dagtilbud.
 I tilknytning til det centralt fastsatte  

 anciennitetsprincip har kommunerne typisk også fastsat deres egne  

 retningslinier for den konkrete anvisning af pladser.
Anciennitetsprincippet blev ved indførelsen  

 forholdsvis stramt formuleret med enkelte undtagelser, og  

 anciennitetsprincippet blev af flere kommuner opfattet som meget stift.  

 Baggrunden for dette er bl.a., at samspillet mellem anciennitetsprincippet og  

 kommunale beslutninger om retningslinier for den konkrete anvisning af  

 pladser i nogle kommuner har været uhensigtsmæssig.
Kommunernes  

 handlemuligheder er således utilsigtet blevet begrænset i forhold  

 til en praktisk anvisning af pladser.
 På baggrund af de første erfaringer med  

 anciennitetsprincippet blev det i Socialministeriets vejledning nr. 205 af  

 20. december 2000 uddybet og præciseret, at kommunerne ikke efter  

 lovgivningen var nødt til at administrere anciennitetsprincippet  

 så stramt, som nogle kommuner havde opfattet.
 Med lov nr. 115 af 19. februar 2001 blev det vedtaget, at  

 anciennitetsprincippet anses for opfyldt i kommuner med pasningsgaranti efter  

 § 15 a, idet alle børn kan få en plads inden for korte  

 tidsfrister.
De fleste kommuner har nu pasningsgaranti.
Ifølge  

 budgetforudsætningerne for 2002 har 239 kommuner pasningsgaranti efter  

 servicelovens § 15 a, mens 23 kommuner har en anden form for pasningsgaranti.  

 Anciennitetsprincippet har derfor ikke længere så stor betydning,  

 som da det blev indført.
Der er dog fortsat nogle kommuner, der finder  

 det vanskeligt at få anvisningen af pladser til at fungere optimalt,  

 når anciennitetsprincippet skal lægges til grund.
 I forbindelse med regeringens regelforenklingsprogram har  

 Kommunernes Landsforening ønsket, at servicelovens bestemmelse om  

 optagelse af børn i dagtilbud efter anciennitet ophæves.
 Det indgår derfor i aftalen mellem regeringen og  

 Kommunernes Landsforening om kommunernes økonomi i 2003, at der skal  

 ske en forenkling af reglerne for optagelse i dagtilbud, og at regeringen vil  

 søge tilslutning til, at servicelovens bestemmelse om optagelse i  

 dagtilbud efter anciennitet ophæves.
Lovforslagets indhold Det foreslås, at bestemmelsen om optagelse i  

 dagtilbud til børn efter anciennitet ophæves og erstattes af en  

 optagelsesbestemmelse, der i højere grad giver kommunerne frihed og  

 fleksibilitet til at administrere optagelse af børn i dagtilbud under  

 hensyn til saglige kriterier og en hensigtsmæssig fordeling af  

 pladserne.
 Herved bliver det lettere for kommunerne ud fra lokale  

 behov at tilrettelægge optagelsen af børn i dagtilbud.  

 Kommunerne kan hermed tage mere hensyn til, at forældre i arbejde kan  

 bevare tilknytningen til arbejdsmarkedet, at ledige forældre kan  

 modtage arbejde, at kontanthjælpsmodtagere, forsikrede ledige,  

 revalidender m.fl. kan støttes i en indslusning på  

 arbejdsmarkedet, at søskende kan komme i samme dagtilbud, og at  

 ønsker til den konkrete sammensætning af børnegrupperne i  

 dagtilbudene kan tilgodeses.
Med forslaget skal kommunerne ikke længere anvende  

 anciennitetsprincippet ved optagelse af børn i dagtilbud.
Til  

 gengæld skal kommunerne fastsætte retningslinier for optagelse af  

 børn i dagtilbud, og her kan kommunerne stadig vælge at bruge  

 anciennitetsprincippet.
Anciennitetsprincippet regulerer alene den  

 rækkefølge børn optages i, nemlig efter tur med  

 udgangspunkt i deres placering på ventelisten.
Med lovforslaget er der  

 alene mulighed for at ændre på den rækkefølge,  

 børnene optages i, men der ændres ikke på børns  

 grundlæggende adgang til at få en plads.
De fremtidige rammer for optagelse i dagtilbud til  

 børn skal fortsat være baseret på, at dagtilbud er for  

 alle børn.
Kommunen skal derfor ved fastsættelse af  

 retningslinier sikre, at disse er i overensstemmelse med forvaltningsretlige  

 grundsætninger herunder lighedsprincippet.
Kommunen skal administrere  

 optagelsen efter lovlige kriterier, hvilket indebærer, at de ikke  

 må diskriminere visse grupper af børn.
Dette skal ses i  

 sammenhæng med, at dagtilbud til børn har tre ligestillede  

 formål: pædagogiske, sociale og pasningsmæssige  

 formål.
Kommunen kan derfor ikke fastsætte retningslinier, der i  

 realiteten udelukker grupper af børn fx børn af  

 arbejdsløse forældre fra reelt at få en plads i et  

 dagtilbud.
Kommunen kan imidlertid godt ud fra hensyntagen til fx  

 forældres arbejdstilknytning fastsætte retningslinier, der  

 indebærer, at nogle børn kommer til at vente lidt længere  

 end andre børn.
Men alle børn skal inden for en vis periode  

 anvises en plads.
Det foreslås som noget nyt, at kommunen skal oplyse  

 forældrene om den forventede længste ventetid.
Som situationen er  

 nu, skal kommunerne som følge af lov om retssikkerhed og  

 administration på det sociale område efter § 3, stk. 2,  

 fastsætte en generel frist for, hvor lang tid der må gå,  

 fra der søges om plads i et dagtilbud, til der træffes  

 afgørelse om optagelse.
Kommunen har kunnet opfylde sin pligt efter  

 retssikkerhedsloven ved at oplyse forældrene om, at barnet er optaget  

 på en venteliste, og at der vil blive anvist plads efter ventelistens  

 rækkefølge.
 Denne præcisering om fastsættelse af en  

 forventet længste ventetid foreslås for at sikre, at en kommune  

 ikke konstant nedprioriterer bestemte grupper af børn, og at alle  

 forældre bliver oplyst om inden for hvilken tidsramme, de kan forvente  

 at få tilbud om en plads til barnet.
Hidtil har det i loven været præciseret, at et  

 barn hverken permanent eller midlertidigt kan opsiges fra et dagtilbud, fordi  

 en eller begge forældre bliver ledige.
Da det imidlertid gælder  

 generelt for alle børn, at de ikke kan opsiges fra dagtilbud,  

 understreges det med lovforslaget, at generelt kan ingen børn opsiges  

 fra dagtilbud, uden at der tilbydes enten en plads i et andet tilsvarende  

 dagtilbud eller en anden relevant foranstaltning.
Det hænger sammen  

 med, at optagelse af børn i dagtilbud er en ydelse efter serviceloven  

 og ikke en privatretlig aftale.
 Med lovforslaget ændres § 12, stk. 1, 2. pkt., ikke.  

 Kommunens afgørelse kan således fortsat ikke indbringes for  

 anden administrativ myndighed (det sociale nævn).
Som på andre områder fører det  

 almindelige kommunale tilsyn   de for hvert amt nedsatte tilsynsråd og  

 Indenrigs- og Sundhedsministeriet   imidlertid legalitetstilsyn med  

 kommunerne.
Kommunaltilsynet kan alene tage stilling til retlige  

 spørgsmål, men ikke til skøn udøvet inden for  

 lovgivningens rammer eller til hensigtsmæssigheden af kommunernes  

 dispositioner.
Økonomiske og administrative konsekvenser for det offentlige Forslaget har ingen økonomiske og administrative  

 konsekvenser for det offentlige.
 Forslaget er forhandlet med de kommunale parter.
Økonomiske og administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ingen ligestillingsmæssige  

 konsekvenser.
Andre konsekvenser Forslaget har ikke konsekvenser i forhold til det  

 frivillige arbejde.
Høring Lovforslaget har været til høring hos  

 Børne- og Ungdomspædagogernes Landsforbund (BUPL),  

 Pædagogisk Medhjælper Forbund (PMF), Forbundet af Offentligt  

 Ansatte (FOA), Landsforeningen af Socialpædagoger (LFS),  

 Daginstitutionernes Lands-Organisation (DLO), Landsforeningen af  

 forældre til børn i daginstitutioner (FOLA),  

 Socialpædagogernes Landsforbund (SL), Kommunernes Landsforening (KL),  

 Københavns og Frederiksberg Kommuner, Socialchefforeningen,  

 Børne- og kulturchefforeningen, Amtsrådsforeningen i Danmark,  

 Beskæftigelsesministeriet, Finansministeriet, Indenrigs- og  

 Sundhedsministeriet, Undervisningsministeriet, Den Sociale Ankestyrelse,  

 Børnerådet, Det Centrale Handicapråd og Nævnet for  

 Etnisk Ligestilling.
 Lovforslaget har endvidere været sendt til vurdering  

 af administrative konsekvenser af lovforslaget for erhvervslivet hos  

 Erhvervs- og Selskabsstyrelsen, der vurderer, at forslaget ikke er  

 erhvervsrelevant, og derfor ikke forelægges et virksomhedspanel.
Samlet vurdering af lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Servicelovens § 12, stk. 2 Det foreslås, at kommunen ud fra lokale forhold  

 fastsætter retningslinier for den rækkefølge, som  

 børn optages i dagtilbud, ligesom kommunen fastsætter  

 retningslinier for opskrivning af børn til dagtilbud.
Retningslinierne skal være i overensstemmelse med  

 forvaltningsretlige grundsætninger og formålsbestemmelsen for  

 dagtilbud til børn.
Kommunen kan godt i retningslinierne for optagelse  

 i dagtilbud tage hensyn til, at nogle børn får en plads  

 hurtigere end andre børn, men der kan ikke generelt gives fortrinsret  

 til visse grupper af børn fx søskende, så de kan springe  

 hele ventelisten over.
Der kan ikke fastsættes retningslinier, der  

 udelukker grupper af børn fra at få en plads i et dagtilbud.  

 Kommunen kan dog i sine retningslinier fastsætte, at et barn, der efter  

 en konkret vurdering findes, at have et særligt behov for en plads,  

 umiddelbart kan tilgodeses.
 Kommunerne kan ved fastsættelse af retningslinier  

 for optagelse tage hensyn til fx:
forældre tilknyttet arbejdsmarkedet, ledige  

 forældre, der får arbejde og forældre, som er under  

 uddannelse, at kontanthjælpsmodtagere, forsikrede ledige,  

 revalidender m.fl., der ikke umiddelbart kan komme i ordinært job, kan  

 få tilbud om aktivering mv. og dermed støttes i en indslusning  

 på arbejdsmarkedet, børn henvist fra anden myndighed,  

 speciallæge eller fra andre afdelinger/dagtilbud i kommunen, at søskende kan komme i samme dagtilbud, børn der på grund af nedsat fysisk eller  

 psykisk funktionsevne eller astma/allergi har behov for en plads i et  

 specielt indrettet dagtilbud, sammensætning af børnegrupperne med  

 hensyn til alder, køn og etnicitet.
 Kommunerne bør ved fastsættelse af  

 retningslinierne tage stilling til, hvordan overgangen fra et dagtilbud til  

 det efterfølgende aldersrelevante dagtilbud tilrettelægges, samt  

 hvordan forældre, der søger senere optagelse af barnet end efter  

 endt barselsorlov, sikres adgang til en plads i et dagtilbud.
Servicelovens § 12, stk. 3 Lovforslaget ændrer ikke på det forhold, at  

 alle børn har adgang til dagtilbud.
Da dagtilbud til børn har 3  

 ligestillede formål: at give pædagogiske, sociale og  

 pasningsmæssige tilbud, foreslås det præciseret, at alle  

 børn kan få en plads i et dagtilbud, men ikke noget om  

 hvornår.
Med afskaffelse af anciennitetsprincippet kan nogle  

 børn komme til at vente lidt længere på en plads end andre  

 børn.
Tilsvarende har alle børn adgang til at blive skrevet  

 på venteliste til en plads.
Der lægges stadig vægt på  

 ligebehandling af alle børn, så ingen børn kan udelukkes  

 fra at få en plads.
Bestemmelsen siger ikke noget om det tidsmæssige  

 omfang af dagtilbudet.
Kommunen har mulighed for at foretage en konkret  

 vurdering af barnets daglige tidsmæssige behov for et dagtilbud og  

 tilbyde barnet en deltids- eller en fuldtidsplads i overensstemmelse  

 hermed.
 Ønsker forældrene en plads til et barn i et  

 dagtilbud, kan et åbent pædagogisk tilbud, en legestue o.l. ikke  

 erstatte en plads i et dagtilbud.
 Kommunen kan ikke stille betingelser ved anvisning af en  

 plads i et dagtilbud, fx om at pladsen tildeles for en bestemt periode.
 Kommuner uden pasningsgaranti efter § 15 a  

 fastsætter en forventet længste ventetid for, hvor længe et  

 barn kan komme til at vente på en plads i et dagtilbud.
Denne bestemmelse understreger, at alle børn, hvor  

 forældrene har skrevet deres barn op til en plads i overensstemmelse  

 med kommunens retningslinier for opskrivning, inden for en fastsat periode  

 kan forvente at få anvist en plads i et dagtilbud.
Der kan dog  

 opstå uforudsete situationer, så den forventede ventetid bliver  

 kortere eller længere.
Den forventede længste ventetid kan derfor  

 ikke betragtes som en garantiperiode for anvisning af en plads, men skal  

 være med til at sikre, at ingen grupper børn nedprioriteres  

 eller reelt udelukkes fra at få en plads.
 Bestemmelsen om fastsættelse af en længste  

 ventetid er en præcisering af retssikkerhedslovens § 3, stk. 2.
 Kommunen informerer forældrene om de fastsatte  

 retningslinier for optagelse af børn i dagtilbud, om hvilke frister  

 for opskrivning mv. samt den forventede længste ventetid, der  

 gælder i kommunen.
 Det foreslås præciseret, at ingen børn  

 hverken permanent eller midlertidigt kan opsiges fra en plads i et dagtilbud.
Ved opsigelse forstås, at kommunen fratager et barn  

 en plads i et dagtilbud, uden at der enten tilbydes en plads i et andet  

 tilsvarende tilbud eller gives en anden relevant foranstaltning.
Et tilbud  

 kan ophøre på det tidspunkt, hvor barnet når den  

 øvre aldersgrænse for dagtilbudet.
Til § 2 Det foreslås, at loven træder i kraft den 1.  

 januar 2003.
 Hvis kommunen fremover vælger at fastsætte  

 andre retningslinier end svarende til det nuværende anciennitetsprincip  

 ved anvisning af pladser i dagtilbud, skal kommunen tage stilling til,  

 hvordan børn skrevet op efter de hidtil gældende regler skal  

 stilles ved overgangen til de nye retningslinier.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om social service, jf.  

 lovbekendtgørelse nr. 755 af 9. september 2002, foretages  

 følgende ændring:
 1.
 § 12.
Stk. 2. Anvisning af  

 pladser sker efter anciennitet.
I kommuner med pasningsgaranti svarende til  

 eller gunstigere end § 15 a anses anciennitetsprincippet for opfyldt ved  

 anvisning af pladser indtil barnets skolestart.
 Stk .3. Anvisning  

 efter anciennitet kan dog fraviges, hvis et barn af sociale eller  

 pædagogiske grunde har et særligt behov for en plads i et  

 dagtilbud.
 Stk. 4. I andre  

 særlige tilfælde, hvor der er et akut behov for en plads i et  

 dagtilbud, vil anvisning efter anciennitet kunne fraviges i begrænset  

 omfang.
 Stk. 5. Kommunen kan  

 hverken permanent eller midlertidigt opsige et barn af et dagtilbud, fordi en  

 eller begge forældre bliver ledige.
» Stk. 3. Alle  

 børn har adgang til at blive optaget i et dagtilbud.
Kommuner uden  

 pasningsgaranti efter § 15 a fastsætter en forventet længste  

 ventetid for en plads i dagtilbud.
Kommunen kan  ikke opsige børn fra  

 dagtilbud, uden at der tilbydes et andet tilsvarende dagtilbud eller anden  

 relevant foranstaltning.« § 2 Loven træder i kraft  

 den 1. januar 2003.
