(Til amtskommuner og kommuner) Ved aftale- og overenskomstforliget i begyndelsen af 1987 blev der  

 fastlagt en bidragsforhøjelse til ATP.
Samtidigt blev der åbnet mulighed for,  

 at det mellem Finansministeriet og en centralorganisation kunne aftales, at  

 visse grupper af ansatte kunne fritages for at betale det forhøjede bidrag  

 til ATP.
 I stedet skulle der for disse grupper afsættes en pulje til anvendelse  

 efter nærmere aftale mellem parterne.
 Efter § 4 § i lov nr. 367 af 10. juni 1987 om ATP er der mellem  

 Finansministeriet og Lærernes Centralorganisation den 26. november 1987  

 indgået en sådan aftale.
I.
HVEM ER OMFATTET AF AFTALEN Følgende grupper indenfor fritidsundervisningslovens område er omfattet af  

 aftalen, således at gældende bidragssatser til ATP bevares:
 - Amtskonsulenter for fritidsundervisning og skolekonsulenter ansat som  

 medhjælp for disse.
 - Ungdomsskoleinspektører og medhjælp for disse, der er ansat som  

 tjenestemænd.
 - Forstandere og fastansatte lærere ved ungdomsskoler.
 Det er endvidere ved aftalen forudsat, at de gældende bidragssatser ikke  

 forhøjes efter bestemmelserne i ATP-lovens § 19, stk. 3, for de følgende  

 grupper af lærere, der er omfattet af Undervisningsministeriets cirkulære af  

 25. februar 1987 om pensionssikring af timelærere m.fl.:
 - Kvotalønnede lærere med mere end halvt pligtigt timetal ved  

 ungdomskostskolerne.
II.
HVEM FALDER UDENFOR AFTALEN Udenfor aftalen falder de følgende grupper, der således skal betale det  

 forhøjede bidrag til ATP:
 - Honorarlønnede ledere af ungdomsskolen efter fritidsundervisningslovens  

 § 10, stk. 1 og 2.
 - Ikke-tjenestemandsansat pædagogisk medhjælp for ungdomsskoleinspektøren.
- Ledere, medarbejdere og instruktører efter fritidsundervisningslovens  

 kap.
II.
- Ledere og lærere m.v. ved fritidsundervisning for voksne efter  

 fritidsundervisningslovens kap.
III.
- Lærere og forelæsere ved Folkeuniversitetet efter  

 fritidsundervisningslovens kap.
VI.
 - Ikke-tjenestemandsansatte ledere og lærere ved specialundervisning for  

 voksne efter lovbekendtgørelse nr. 256 af 4. maj 1987.
 - Ikke-tjenestemandsansatte ledere og lærere ved indvandrerundervisning  

 for voksne efter lov nr. 355 af 4. juni 1986.
 For de under II. nævnte grupper forhøjes bidraget pr. 1. januar 1988 og  

 pr. 1. januar 1990.
 Kommunedata I/S er underrettet om, hvilke grupper der, som omfattet af  

 aftalen, ikke skal have opkrævet forhøjet bidrag.
 Der henvises iøvrigt til:
 - Lov nr. 367 af 10. juni 1987 om differentierede satser m.v.
 - Finansministeriets cirkulæreskrivelse af 8. december 1987 (LP. nr.  

 197/87) med bilag om differentierede bidragssatser til Arbejdsmarkedets  

 Tillægspension.
 - Arbejdsministeriets bekendtgørelse af 13. oktober 1987, hvoraf de nye  

 bidragssatser fremgår.
 Loven og arbejdsministeriets bekendtgørelse fås ved henvendelse til ATP.
P. m.
V.
 e. b.
Mogens Lunge fm.
