Nr LSF 169 Forslag til Lov om ændring af forskellige skatte- og afgiftslove  

 (Restanceinddrivelse m.v.) Fremsat af skatteministeren (Fogh Rasmussen) den 25. april 1991 Vedtaget ved tredjebehandling den 30. maj 1991 Lov nr. 391 af 06/06/1991 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 562 af 6. august 1990, som ændret  

 senest ved § 5 i lov nr. 218 af 10. april 1991, foretages følgende ændringer:
 1. I § 43, stk. 2, litra c, indsættes efter  

 »ydelser«: », samt stipendier, der udbetales til  

 uddannelsessøgende i henhold til §§ 2 og 5 i lov om Statens  

 Uddannelsesstøtte«.
 2. I § 63, stk. 2, indsættes som 2. pkt.:
»Skatteministeren kan fastsætte bestemmelser om gebyr for  

 erindringsskrivelser vedrørende indeholdelsespligtiges indbetaling af sådanne  

 beløb.« 3. § 69, stk. 3, affattes således:
»Stk. 3. Hvis kravet mod den indeholdelsespligtige på grund  

 af dennes forhold ikke kan opgøres nøjagtigt, f.eks. fordi den  

 indeholdelsespligtige ikke har afgivet redegørelse, kan skattemyndigheden  

 foretage en foreløbig skønsmæssig fastsættelse.
Skatteministeren kan  

 fastsætte bestemmelser om gebyr for en sådan fastsættelse.« 4. I § 73, stk. 3, 2. pkt., ændres »15« til:  

 »20«.
 5. I § 73, stk. 3, indsættes efter 2. pkt. som nye  

 punktummer:
»Ved pålæg om indeholdelse skal der overlades skatteyderen det  

 nødvendige til eget og familiens underhold.
Ved indeholdelse med mere end 15  

 pct. skal skattemyndighederne i hvert enkelt tilfælde have sikre oplysninger  

 om, at der overlades skatteyderen de nødvendige midler.« § 2 I lov om særlig indkomstskat m.v., jf. lovbekendtgørelse nr. 674 af 3.  

 oktober 1990, foretages følgende ændringer:
 1. § 2, nr. 9, affattes således:
»9) Godtgørelse i anledning af opgivelse af agentur eller  

 lignende.« 2. § 2, nr. 10, og § 3, nr. 6, ophæves.
 3. I § 8, stk. 3, 2. pkt., ændres »§ 2, nr. 9-10 og  

 14-16« til: »§ 2, nr. 9 og 14-16«.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 ændret senest ved § 1 i lov nr. 219 af 10. april 1991, foretages følgende  

 ændringer:
 1. Efter § 7, litra v, indsættes:
»w) Gaver, gratialer og lignende fra den skattepligtiges  

 arbejdsgiver, når udbetalingen sker een gang for alle enten i anledning af,  

 at den virksomhed, hvori den skattepligtige eller dennes ægtefælle er eller  

 har været ansat, har bestået i 25 år eller i et antal år, der er deleligt med  

 25, eller i en særlig anledning begrundet i den skattepligtiges forhold såsom  

 jubilæum eller arbejdsophør på grund af alder eller sygdom, samt godtgørelse  

 i anledning af fratræden af stilling.
Gaver, gratialer og lignende og  

 godtgørelser, der overstiger 6.000 kr. fra samme arbejdsgiver inden for et  

 indkomstår, medregnes dog til den skattepligtige indkomst med 70 pct. af den  

 del af værdien, der overstiger 6.000 kr.
Uanset bestemmelserne i 1. og 2.  

 pkt. medregnes godtgørelse i anledning af fratræden af stilling til den  

 skattepligtige indkomst, i det omfang beløbet træder i stedet for, hvad  

 modtageren ville have oppebåret i indtægt af stillingen for tiden efter  

 fratrædelsen og indtil det tidspunkt, til hvilket modtageren kunne være  

 opsagt i henhold til sin kontrakt eller lovgivningens almindelige regler, dog  

 højst for en periode af et år.« § 4 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 623 af 31. august 1990, som senest ændret ved § 5 i lov  

 nr. 217 og § 3 i lov nr. 218 af 10. april 1991, indsættes i § 30 efter  

 stk. 4 som nyt stykke:
»Stk. 5. Hvis et selskab eller en forening m.v. er i  

 væsentlig restance med indkomstskat, kan skatteministeren bestemme, at  

 indkomstskatten forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Betaling senest den 20. i den  

 efterfølgende måned anses for rettidig.
Stk. 3, 2. pkt., finder tilsvarende  

 anvendelse.« Stk. 5 bliver herefter stk. 6.
§ 5 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, indsættes i §  

 31 efter stk. 2 som nyt stykke:
»Stk. 3. Skyldig stempelafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.« § 6 I lov om arve- og gaveafgift, jf. lovbekendtgørelse nr. 616 af 30. august  

 1990, indsættes efter § 34 som § 34 A:
»§ 34 A.
Skyldig arveafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.« § 7 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990, som  

 ændret ved lov nr. 217, 218 og 219 af 10. april 1991, ændres i § 8, stk.  

 1, 1. pkt., »130.000 kr.« til: »140.000 kr.« § 8 Stk. 1. Loven har virkning fra 1. juli 1991, jf. dog stk. 2-4.
 Stk. 2. § 1, nr. 1, og §§ 2 og 3 har virkning fra 1. januar 1992.
 Stk. 3. § 4 har virkning for selskaber m.v., der indgiver  

 selvangivelse den 1. juli 1991 eller senere.
 Stk. 4. § 7 har virkning fra og med indkomståret 1992. For  

 indkomståret 1991 udgør grundbeløbet for bundfradraget i personskattelovens §  

 8, stk. 1, 1. pkt., 136.500 kr.
Oprindeligt fremsat forslag § 1.
 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 562 af 6. august 1990, som ændret  

 senest ved § 5 i lov nr. 218 af 10. april 1991, foretages følgende ændringer:
 1. I § 43, stk. 2, litra c, indsættes efter  

 »ydelser«: », samt stipendier, der udbetales til  

 uddannelsessøgende i henhold til §§ 2 og 5 i lov om statens  

 uddannelsesstøtte«.
 2. I § 63, stk. 2, indsættes som 2. pkt.:  

 »Skatteministeren kan fastsætte bestemmelser om gebyr for  

 erindringsskrivelser vedrørende indeholdelsespligtiges indbetaling af sådanne  

 beløb.«.
 3. § 69, stk. 3, affattes således:
»Stk. 3. Hvis kravet mod den indeholdelsespligtige på grund  

 af dennes forhold ikke kan opgøres nøjagtigt, f.eks. fordi den  

 indeholdelsespligtige ikke har afgivet redegørelse, kan skattemyndigheden  

 foretage en foreløbig skønsmæssig fastsættelse.
Skatteministeren kan  

 fastsætte bestemmelser om gebyr for en sådan fastsættelse.«.
 4. I § 73, stk. 3, 2. pkt., ændres »15« til:  

 »20«.
 § 2.
 I lov om særlig indkomstskat m.v., jf. lovbekendtgørelse nr. 674 af 3.  

 oktober 1990, foretages følgende ændringer:
 1. § 2, nr. 9, affattes således:
 »9) Godtgørelse i anledning af opgivelse af agentur eller  

 lignende.«.
 2. § 2, nr. 10, og § 3, nr. 6, ophæves.
 3. I § 8, stk. 3, 2. pkt., ændres »§ 2, nr. 9-10 og  

 14-16« til: »§ 2, nr. 9 og 14-16«.
 § 3.
 I lov om påligningen af indkomst- og formueskat til staten (  

 ligningsloven), jf. lovbekendtgørelse nr. 776 af 20. november 1990, som  

 ændret senest ved § 1 i lov nr. 219 af 10. april 1991, foretages følgende  

 ændringer:
 1. Efter § 7, litra v, indsættes:
»w) Gaver, gratialer o.lign. fra den skattepligtiges arbejdsgiver,  

 når udbetalingen sker een gang for alle enten i anledning af, at den  

 virksomhed, hvori den skattepligtige eller dennes ægtefælle er eller har  

 været ansat, har bestået i 25 år, eller i et antal år, der er deleligt med  

 25, eller i en særlig anledning begrundet i den skattepligtiges forhold såsom  

 jubilæum eller arbejdsophør på grund af alder eller sygdom, samt godtgørelse  

 i anledning af fratræden af stilling.
Gaver, gratialer o.lign. og  

 godtgørelser, der overstiger 6.000 kr. fra samme arbejdsgiver indenfor et  

 indkomstår, medregnes dog til den skattepligtige indkomst med 70 pct. af den  

 del af værdien, der overstiger 6.000 kr.
Uanset bestemmelserne i 1. og 2.  

 pkt., medregnes godtgørelse i anledning af fratræden af stilling til den  

 skattepligtige indkomst, i det omfang beløbet træder i stedet for, hvad  

 modtageren ville have oppebåret i indtægt af stillingen for tiden efter  

 fratrædelsen og indtil det tidspunkt, til hvilket modtageren kunne være  

 opsagt i henhold til sin kontrakt eller lovgivningens almindelige regler, dog  

 højst for en periode af et år.«.
 § 4.
 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 623 af 31. august 1990, som senest ændret ved § 3 i lov  

 nr. 217 og § 3 i lov nr. 218 af 10. april 1991, indsættes i § 30 efter  

stk. 4 som nyt stykke:
»Stk. 5. Hvis et selskab eller en forening m.v. er i  

 væsentlig restance med indkomstskat, kan skatteministeren bestemme, at  

 indkomstskatten forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Betaling senest den 20. i den  

 efterfølgende måned anses for rettidig.
Stk. 3, 2. pkt. finder tilsvarende  

 anvendelse.«.
 Stk. 5 bliver herefter stk. 6.
 § 5.
 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, indsættes i §  

 31 efter stk. 2 som nyt stykke:
 »Stk. 3. Skyldig stempelafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.«.
 § 6.
 I lov om arve- og gaveafgift, jf. lovbekendtgørelse nr. 616 af 30. august  

 1990, indsættes efter § 34 som § 34 A:
»§ 34 A.
Skyldig arveafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.«.
§ 7 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990, som  

 ændret ved lov nr. 217, 218 og 219 af 10. april 1991, ændres i § 8, stk.  

 1, 1. pkt., »130.000 kr.« til: »140.000 kr.«.
§ 8 Stk. 1. Loven har virkning fra 1. juli 1991, jf. dog stk. 2-4.
 Stk. 2. § 1, nr. 1, og §§ 2 og 3 har virkning fra 1. januar 1992.
 Stk. 3. § 4 har virkning for selskaber m.v., der indgiver  

 selvangivelse den 1. juli 1991 eller senere.
 Stk. 4. § 7 har virkning fra og med indkomståret 1992. For  

 indkomståret 1991 udgør grundbeløbet for bundfradraget i personskattelovens §  

 8, stk. 1, 1. pkt., 136.500 kr.
Bemærkninger til lovforslaget + + jhs stat lovf - side Forslaget går ud på at forbedre restancesituationen  

 på skatteområdet.
Den forbedrede restancesituation opnås efter forslaget ved  

 en række forskellige tiltag overfor selvstændigt erhvervsdrivende, selskaber  

 og lønmodtagere.
Endvidere opnås forbedringen ved en række ændringer i  

 bestemmelser om selve fremgangsmåden ved restanceinddrivelse.
 Forslaget indeholder bestemmelser om hjemmel til forkortelse af  

 kredittiden for selskabsskat i tilfælde af væsentlige restancer, indførelse  

 af en videre adgang til skønsmæssig fastsættelse af indeholdelsespligtiges  

 A-skattetilsvar m.v. samt gebyrer herfor, indførelse af gebyrer for  

 rykkerskrivelser i forbindelse med indeholdelsespligtiges indbetaling af  

 A-skattebeløb, forhøjelse af den maksimale procentsats for lønindeholdelse,  

 indførelse af kildeskattetræk i jubilæumsgratiale og fratrædelsesgodtgørelse  

 samtidig med en lempeligere beskatning af de pågældende ydelser, samt  

 indførelse af adgang til lønindeholdelse for stempelafgift og arve- og  

 gaveafgift.
 De samlede restancer til det offentlige fordobledes fra 1985 til 1989 og  

 var ved udgangen af 1989 opgjort til ca. 30 mia. kr.
75 pct. af de samlede restancer hidrører fra 16 pct. af de selvstændigt  

 erhvervsdrivende og andre B-indkomstmodtagere, svarende til 1,3 pct. af det  

 samlede antal skattepligtige personer.
Lønmodtagere m.v., som udgør ca. 92  

 pct. af de skattepligtige personer, skylder 25 pct. af de samlede restancer.
I de senere år er der to gange taget initiativer til at forbedre  

 restanceinddrivelsen.
I 1988 blev der indført adgang til at anvende  

 kildeskattelovens lønindeholdelsesbestemmelser på en række nye områder.
I 1989 blev der indført udpantningsret vedrørende bl.a. tvangsbøder efter  

 skattekontrolloven, boligindskudslån og en række uretmæssige eller  

 tilbagebetalingspligtige offentlige ydelser.
I 1989 skete der endvidere bl.a.  

 en forhøjelse af indregningsgrænsen vedrørende restskat.
Forslaget er et led i regeringens bestræbelser på at forebygge og  

 nedbringe restancer på told-, skatte- og afgiftsområdet.
Forslaget må ses i  

 sammenhæng med finansministerens lovforslag nr. 172 af 25. april 1991 Sammen  

 udgør forslagene regeringens restancepakke, som indeholder følgende  

 elementer:
 Initiativer overfor erhverv og selvstændige:
 a) I forbindelse med regeringens lovprogram anmodes ministerierne om at  

 udarbejde lovforslag om stramning af bevillings-/autorisationsbetingelser på  

 en række områder.
Skatteministeriets iværksatte udvalgsarbejde fortsættes med henblik på i  

 samarbejde med kommunerne og repræsentanter for erhvervslivet at afdække  

 metoder og finde egnede midler imod konkursryttere og andre former for  

 betalingsundvigelse i erhvervslivet.
Der stiles mod fremsættelse af  

 lovforslag i 1991/92.
b) Ved nærværende lovforslag foreslås, at skatteministeren kan bestemme,  

 at et selskabs indkomstskat forfalder til betaling samtidig med fristen for  

 indgivelse af selvangivelse, hvis selskabet er i væsentlig restance med  

 indkomstskat.
Forslaget er en forlængelse af skattemyndighedernes  

 eksisterende adgang til at forkorte kredittiden for A-skat, moms, told,  

 arbejdsmarkedsbidrag, og punktafgifter for virksomheder i restance.
c) Ved nærværende lovforslag foreslås indført en videre adgang til  

 skønsmæssig fastsættelse af A-skattetilsvar ved bl.a. manglende  

 A-skatteredegørelse.
Endvidere foreslås, at skatteministeren bemyndiges til  

 at lægge gebyr på rykkerskrivelser i forbindelse med indbetaling af  

 A-skattebeløb m.v. samt gebyr for skønsmæssig fastsættelse af A-skattetilsvar  

 m.v.
Initiativer overfor både selvstændige og lønmodtagere Ved bekendtgørelse søges KODA-afgifter og bibliotekspenge til forfattere  

 m.v. gjort til A-indkomst.
 Initiativer overfor lønmodtagere m.v.
 a) Ved nærværende lovforslag foreslås jubilæumsgratiale og  

 fratrædelsesgodtgørelse gjort til almindelig indkomst efter særlige regler,  

 hvorved der etableres A-skattetræk, samtidig med at beskatningen af mindre  

 gratialer og godtgørelser lempes.
 b) Ved nærværende lovforslag foreslås den maksimale procentsats for  

 lønindeholdelse sat op fra 15 til 20 pct.
c) I fortsættelse af de ovenfor nævnte restance-initiativer i 1989 er  

 stipendier fra statens uddannelsesstøtte gjort til A-indkomst fra 1. januar  

 1992. I den forbindelse sikres det ved nærværende lovforslag, at denne ændring ikke  

 medfører, at danske studerende i udlandet undergives højere beskatning end  

 studerende her i landet.
Øvrige initiativer a) Regeringen vil på et senere tidspunkt fremsætte lovforslag om ændrede  

 regler for afregning af kommunernes andel af kildeskatter, således at  

 restancer påvirker afregningen på et tidligere tidspunkt end efter gældende  

 regler.
b) Ved finansministerens nævnte lovforslag foreslås indført adgang til, at  

 en lang række statslige fordringer udenfor skatteministeriets område kan  

 inddrives ved udpantning og ved lønindeholdelse.
Hypotekbanken skal efter  

 forslaget samle og effektivisere disse restanceinddrivelser.
Indenfor  

 skatteministeriets område vil det på et senere tidspunkt blive sikret, at  

 samtlige krav kan inddrives ved udpantning og ved lønindeholdelse.
 c) Ved nærværende lovforslag foreslås det, at der indføres adgang til, at  

 stempelafgift og arve- og gaveafgift kan inddrives ved lønindeholdelse.  

 Skatteministeren vil på et senere tidspunkt fremsætte lovforslag, der sikrer,  

 at samtlige krav på skatteministeriets område kan inddrives ved  

 lønindeholdelse, og at disse krav tillægges fortrinsret ved lønindeholdelse i  

 forhold til øvrige krav.
 d) Told- og Skattestyrelsen vil i samarbejde med kommunerne gennemføre en  

 fælles handlingsplan for restanceinddrivelsen, der omfatter en lang række  

 initiativer, som kan gennemføres uden lovændringer.
I nærværende lovforslag foreslås, a) at skatteministeren kan bestemme, at indkomstskat for et selskab, en  

 forening eller en fond forfalder til betaling samtidig med fristen for  

 indgivelse af selvangivelse, hvis selskabet m.v. er i væsentlig restance med  

 indkomstskat.
Efter gældende regler forfalder selskabsskatten til betaling  

 den 1. november med sidste rettidige betalingsdag den 20. november.
Efter  

 forslaget kan forfaldsdagen og sidste rettidige betalingsdag rykkes frem til  

 henholdsvis 1. maj og 20. maj, respektiv 1. juni og 20. juni, hvis  

 indkomståret udløber efter kalenderåret.
Der er tale om en bemyndigelse, som  

 i lighed med tilsvarende regler på A-skatte-, moms- og afgiftsområdet navnlig  

 antages at have en præventiv virkning.
Der er derimod ikke tale om en generel  

 forkortelse af kredittiden, idet det er regeringens opfattelse, at generelle  

 forkortelser af kredittiden kun skal kunne gennemføres provenuneutralt, dvs.  

 således at fordelene for det offentlige fuldt ud tilbageføres til de skatte-  

 eller afgiftspligtige, f. eks. ved satsnedsættelser.
b) at den maksimale procentsats for lønindeholdelse forhøjes fra 15 til 20  

 pct.
Det bemærkes herved, at en lang række andre love henviser til denne  

 bestemmelse, samt at der i bestemmelsen er tale om en maksimumgrænse for  

 lønindeholdelse, således at den konkrete beslutning i hvert enkelt tilfælde  

 skal respektere retsplejelovens regler om trangsbeneficiet.
Dette betyder, at  

 de dårligst stillede restanter, hvor trangsbeneficiet allerede efter gældende  

 regler betyder en lavere grænse end 15 pct., ikke vil blive berørt af den  

 foreslåede ændring. Ændringen vil således kun få betydning, i det omfang  

 restanten faktisk har mulighed for at afdrage mere end 15 pct. på restancen.
c) at der indføres en videre adgang til skønsmæssig fastsættelse af  

 A-skattetilsvar m.v. ved bl.a. manglende A-skatteredegørelse.
Herved  

 tilnærmes reglerne vedrørende A-skat til reglerne om moms m.v.
d) at skatteministeren bemyndiges til at lægge gebyr på rykkerskrivelser i  

 forbindelse med indbetaling af A-skattebeløb m.v. samt gebyr for skønsmæssig  

 fastsættelse af A-skattetilsvar m.v.
Også dette forslag er udtryk for en  

 harmonisering mellem momsområdet og skatteområdet, idet der allerede efter  

 gældende regler er gebyr på rykkerskrivelser i forbindelse med indbetaling af  

 momstilsvar og gebyr for skønsmæssig fastsættelse af momstilsvar.
e) at jubilæumsgratiale og fratrædelsesgodtgørelse, som efter gældende  

 regler er særlig indkomst, gøres til almindelig indkomst.
Herved etableres  

 automatisk A-skattetræk.
For at undgå en skærpet beskatning af de nævnte  

 indkomstarter foreslås det, at beløb på under 6.000 kr. (svarende til  

 bundfradraget i lov om særlig indkomstskat) og 30 pct. af resten gøres  

 skattefri, således at kun 70 pct. af den del af sådanne beløb, der overstiger  

 6.000 kr. årligt fra samme arbejdsgiver, gøres skattepligtigt.
Denne delvise  

 skattefritagelse sikrer, at beskatningen ikke vil overstige den hidtil  

 gældende beskatning på højst 50 pct. undtagen for visse personer, der  

 omfattes af formueskatteloftet.
For langt hovedparten af disse ydelser vil  

 der efter forslaget blive tale om en lempeligere beskatning, samtidig med at  

 det for mange modtagere kan opleves som en forenkling, at skatten bliver  

 trukket ved udbetalingen.
A-skattetrækket sker efter forslaget alene i den  

 skattepligtige del af beløbene.
f) at der indføres en generel adgang til lønindeholdelse for stempelafgift  

 og arve- og gaveafgift.
Skatteministeren vil på et senere tidspunkt fremsætte  

 lovforslag, der sikrer, at samtlige krav på skatteministeriets område kan  

 inddrives ved lønindeholdelse, og at disse krav tillægges fortrinsret ved  

 lønindeholdelse i forhold til øvrige krav.
g) at der indføres personfradrag til studerende i udlandet, som har  

 opgivet deres bopæl i Danmark.
Stipendier fra statens uddannelsesstøtte er  

 fra 1. januar 1992 skattepligtig for disse personer, som følge af at  

 uddannelsesstøtten fra dette tidspunkt er gjort til A-indkomst som bebudet i  

 regeringens restancepakke fra 1989.
h) at en fejl i lov nr. 217 af 10. april 1991 om ændring af forskellige  

 skattelove (Skatteomlægninger) rettes.
Fejlen består i, at lov nr. 423 af 13.  

 juni 1990 ikke længere er i kraft.
Provenumæssige konsekvenser Ad a) Selskabsskat Det må forventes, at bestemmelsen om at begrænse kredittiden for  

 selskaber, der er i væsentlig restance, vil give incitament til at indbetale  

 selskabsskat rettidigt, hvorved der opstår færre restancer.
Ad b) Lønindeholdelse, indeholdelsesprocenten Der foretages årligt lønindeholdelse for ca. 250.000 lønmodtagere.
Der  

 foreligger imidlertid ikke oplysninger om den beløbsmæssige størrelse af  

 disse indeholdelser, bl.a. fordi indeholdelsen medgår til dækning af en lang  

 række andre krav end skyldig skat.
Det er derfor ikke muligt at give et  

 præcist skøn over provenuvirkningen af forslaget.
Omfanget af  

 merindeholdelser vil afhænge af indsatsen på området.
Såfremt det antages, at  

 den foreslåede forhøjelse aflønindeholdelsesprocenten giver en gennemsnitlig  

 årlig merindeholdelse pr. lønmodtager på ca. 1.000 kr., vil den samlede  

 årlige merindeholdelse, når der opnås fuld virkning, blive ialt ca. 250 mill.  

 kr.
Da det er staten, der i første omgang bærer tabet ved skatterestancer,  

 vil hovedparten af beløbet tilsvarende tilfalde staten.
Merindeholdelsen vil ikke umiddelbart påvirke kildeskatteindtægten på  

 finansloven, idet skatterne efter det gældende regnskabsprincip  

 indtægtsføres, uanset om de betales eller ej.
Merindeholdelsen vil vise sig  

 som en nedgang i restancebeholdningen.
Skatteindtægten påvirkes først  

 positivt, i det omfang nedgangen i denne beholdning medfører et fald i  

 afskrivningen af uerholdelig gæld.
Forhøjelsen af indeholdelsesprocenten vil desuden medføre, at restancerne  

 inddrives hurtigere, og det gennemsnitlige antal restancer må således antages  

 at falde.
Merindeholdelsen vil derfor være faldende over en årrække.
Ad c) Skønsmæssig fastsættelse af A-skattetilsvar Forslaget indebærer, at restancer konstateres tidligere, hvorved  

 mulighederne for tvangsinddrivelse forbedres.
Ad d) Gebyrer på rykkerskrivelser og på skønsmæssig fastsættelse af  

 A-skattetilsvar Der udskrives årligt ca. 25.000 A-skatterykkere.
Ved et gebyr på 50 kr.  

 pr. rykker vil provenuet heraf blive ca. 1 1/4 mill. kr. årligt ved uændret  

 adfærd.
I 1991 opnås kun en mindre del af provenuet.
Antallet af skønsmæssige ansættelser for A-skat skønnes til ca. 120.000  

 ansættelser årligt.
Ved et gebyr på 150 kr. pr. ansættelse kan det årlige  

 provenu på denne baggrund skønnes til ca. 18 mill. kr.
I 1991 opnås kun en  

 mindre del af provenuet.
 De foreslåede gebyrer antages at give incitament til at indbetale og  

 redegøre A-skat rettidigt, således at der opstår færre restancer.
Ad e) Jubilæumsgratiale og fratrædelsesgodtgørelse For indkomståret 1991 skønnes der at blive udbetalt ca. 650 mill. kr. i  

 fratrædelsesgodtgørelse og jubilæumsgratiale til ca. 40.000 personer.
Efter  

 bundfradrag på 6.000 kr., skønnes der af det samlede beløb at skulle betales  

 ca. 240 mill. kr. i særlig indkomstskat med satsen 50 pct.
 En omlægning af fratrædelsesgodtgørelse og jubilæumsgratiale til  

 almindelig indkomstbeskatning, hvor det gældende bundfradrag på 6.000 kr.  

 bevares, og der gives et nedslag på 30 pct. af resten, skønnes at medføre et  

 årligt provenutab for det offentlige på ialt ca. 25 mill. kr. for  

 indkomståret 1992.
Kommunernes andel af særlig indkomstskat er 1/3 efter gældende regler, og  

 den skønnes at stige til knap halvdelen som følge af omlægningen til  

 almindelig indkomstbeskatning.
Herved skønnes kommunerne at opnå et  

 merprovenu på ca. 20 mill. kr. årligt ved omlægningen, medens statens  

 provenutab anslås til ca. 45 mill. kr.
Særlig indkomstskat betales efter gældende regler i 3 rater i september,  

 oktober og november i året efter indkomståret.
Forslaget indebærer således en  

 fremrykning af skattebetalingen på i gennemsnit ca. 15 måneder og vil give  

 det offentlige en årlig rentefordel af størrelsesordenen 20-25 mill. kr.,  

 hvoraf dog omkring halvdelen må forventes opvejet af provenutab som følge af  

 mindre nettokapitalindkomst hos de pågældende skatteydere.
Samtidig vil den  

 foreslåede indeholdelse af foreløbig skat i disse særlige ydelser reducere  

 risikoen for, at der opstår restancer.
 For finansåret 1992 skønnes omlægningen at medføre et merprovenu på ca.  

 170 mill. kr. (1991-niveau).
 Forslaget indebærer en lempelse af marginalbeskatningen for disse særlige  

 ydelser fra 50 pct. til højst 48,1 pct. (0,70 x 68,7 pct.), jf. tabel 1, der  

 viser beskatningen af godtgørelser og gratialer for personer i forskellige  

 indkomstintervaller.
 Tabel 1. Beskatningsprocenter efter forslaget for  

 fratrædelsesgodtgørelse og jubilæumsgratiale over 6.000 kr. i en  

 gennemsnitskommune.
På basis af fremskrevne indkomstoplysninger fra 1988 er i tabel 2 vist  

 antallet af personer med fratrædelsesgodtgørelse og jubilæumsgratiale i  

 forskellige intervaller.
Endvidere er vist den gennemsnitlige skatteændring i  

 forhold til gældende regler.
 Tabel 2. Antal personer og ændring i skat ved omlægning af  

 fratrædelsesgodtgørelse og jubilæumsgratiale fra særlig indkomst til  

 personlig indkomst.
Anm: - = skattelettelse.
Omlægningen medfører skattelettelser for alle med  

 fratrædelsesgodtgørelse og jubilæumsgratiale over 6.000 kr., hvilket skyldes  

 at beskatningen højst kan udgøre ca. 48 pct.
I gennemsnit medfører  

 omlægningen en umiddelbar skattelettelse på ca. 650 kr.
Ad f) Lønindeholdelse, stempelafgift-/arve- og gaveafgift Adgangen til lønindeholdelse for stempelafgift og arve- og gaveafgift vil  

 give incitament til at indbetale afgifterne rettidigt, hvorved der opstår  

 færre restancer.
Ad g) Personfradrag til studerende i udlandet Det skønnes med stor usikkerhed, at der er ca. 1.000 danske studerende i  

 udlandet, der har opgivet deres bopæl i Danmark.
Disse skønnes at modtage  

 knap 40 mill. kr. årligt i stipendier fra Statens Uddannelsesstøtte.
Disse  

 stipendier har hidtil været skattefrie, men bliver skattepligtige i  

 forbindelse med, at uddannelsesstøtte omlægges til A-indkomst fra 1. januar  

 1992. Provenuet ved denne beskatning udgør knap 20 mill. kr. for indkomståret  

 1992, da der ikke gives personfradrag til begrænset skattepligtige med  

 indkomst i form af uddannelsesstøtte.
Provenuet, hvoraf godt halvdelen er  

 kommunalt, må i det store og hele antages af fremkomme i finansåret 1992, da  

 ændringen kan indarbejdes i forskudsregistreringen.
Det har imidlertid ikke været hensigten, at studerende i udlandet skal  

 beskattes hårdere end studerende i Danmark, og med baggrund heri foreslås i  

 lovforslagets § 1, at studerende i udlandet bliver berettiget til  

 personfradrag på linie med studerende her i landet.
Det isolerede provenutab  

 herved skønnes for indkomståret 1992 at andrage ca. 15 mill. kr., hvoraf godt  

 halvdelen er kommunalt.
Finansårsvirkningen vil ligeledes udgøre knap 15  

 mill. kr.
Vedrørende omlægningen af uddannelsesstøtte til A-indkomst Omlægningen af uddannelsesstøtte til A-indkomst i medfør af  

 bekendtgørelse nr. 685 af 11. oktober 1990 skønnes at resultere i færre  

 restskatter og dermed færre restancer, første gang vedrørende indkomståret  

 1992.
Nedgangen i restskatterne vil desuden medføre en fremrykning af  

 skattebetalingen, idet restskatter, i det omfang de er mindre end 11.400 kr.  

 (1991-niveau), først bliver indregnet i forskudsskatten to år efter  

 indkomståret.
De samlede årlige stipendieudbetalinger fra SU er på godt 4  

 mia. kr., og såfremt det antages, at 1/3 af de beskattede indtægter udover  

 personfradrag m.v. har resulteret i restskatter under 11.400 kr., vil  

 omlægningen til A-indkomst betyde, at indbetalingen af skattebeløb på i  

 størrelsesordenen 300 mill. kr. fremrykkes med op til 2 år, første gang for  

 finansåret 1992.
Administrative konsekvenser Forslaget om automatisk foreløbig fastsættelse af A-skattetilsvar og  

 rykkergebyrer m.v. parellelt med momsreglerne vil medføre øgede drifts- og  

 engangsudgifter i Told- og Skattestyrelsen.
 Gennemførelsen af forslaget vil således medføre udgifter til udvikling og  

 drift af et edb-system samt til porto og blanketter.
 De årlige driftsudgifter, incl. porto og blanketter, udgør skønsmæssigt 4  

 mill. kr., der vil kunne afholdes inden for Told~ og Skattestyrelsens  

 fremtidige budgetter gennem omprioriteringer.
 Engangsudgifterne, som primært vedrører edb-udvikling, udgør 4 mill. kr. i  

 1991 og 1 mill. kr. i 1992. Udgifterne kan afholdes inden for Told- og  

 Skattestyrelsens budgetter ved indprioritering af opgaven i styrelsens  

 udviklingsplan.
 Forslagets øvrige elementer skønnes ikke at have nævneværdige personale-  

 og udgiftsmæssige konsekvenser for Told- og Skattestyrelsen.
 For så vidt angår de administrative konsekvenser for kommunerne, er det  

 aftalt med kommunerne, at der en gang om året gennemføres forhandlinger  

 mellem kommunerne og Skatteministeriet med henblik på at opgøre og udmønte de  

 eventuelle kommunale rationaliseringsgevinster ved det forløbne års  

 regelforenklinger m.v. i bloktilskuds- og personalereduktioner.
 De administrative konsekvenser for kommunerne af nærværende forslag vil  

 indgå i disse forhandlinger.
Spaltehenvisninger Lov om opkrævning af indkomst- og formueskat for personer m.v.  

 (Kildeskatteloven) er senest ændret ved lov nr. 218 af 10. april 1991, jf.  

 Folketingstidende 1990-91, sp. 38, 574, 2485, 3665; tillæg A, 215; tillæg B,  

 123, ...
Lov om særlig indkomstskat m.v. er senest ændret ved lov nr. 59 af 7.  

 februar 1990, jf.
Folketingstidende 1989-90, sp. 978, 1621, 5463, 5696;  

 tillæg A, 1281; tillæg B, 511; tillæg C, 307.
Lov om påligningen af indkomst- og formueskat til staten (Ligningsloven)  

 er senest ændret ved lov nr. 219 af 10. april 1991, jf.
Folketingstidende  

 1990-91, sp. 475, 1195, 3675, 3830; tillæg A, 1047; tillæg B ...
Lov om indkomstbeskatning af aktieselskaber m.v. (Selskabsskat) er senest  

 ændret ved lov nr. 218 af 10. april 1991, jf.
Folketingstidende 1990-91, sp.  

 38, 574, 2485, 3665; tillæg A, 215; tillæg B, 123, ...
Lov om stempelafgift er senest ændret ved lov nr. 138 af 13. marts 1991,  

 jf.
Folketingstidende 1990-91, sp. 174, 1191, 2516, 2791; tillæg A, 691;  

 tillæg B, 147; tillæg C, 53.
Lov om arve- og gaveafgift er senest ændret ved lov nr. 396 af 13. juni  

 1990, jf.
Folketingstidende 1989-90, sp. 276, 696, 10204, 10690; tillæg A,  

 749; tillæg B, 1527, 1687; tillæg C, 827.
 Personskatteloven er senest ændret ved lov nr. 219 af 10. april 1991, jf.  

 Folketingstidende 1990-91, 2. samling, sp. 475, 1195, 3675, 3830; tillæg A,  

 1047.
Bemærkninger til de enkelte bestemmelser Til § 1 Til nr. 1 Ved § 21, nr. 15, i bekendtgørelse nr. 685 af 11. oktober 1990 om  

 opkrævning m.v. af indkomst- og formueskat, er uddannelsesstøtte, der  

 udbetales til uddannelsessøgende i henhold til §§ 2 og 5 i lov om statens  

 uddannelsesstøtte, gjort til A-indkomst.
Dette har virkning fra og med 1992,  

 jf. samme bekendtgørelses § 58, stk. 2. Til og med 1991 er uddannelsesstøtte  

 B-indkomst.
Personer, der studerer i udlandet og modtager dansk uddannelsesstøtte, er  

 i dag, dvs. til og med 1991, ikke skattepligtige til Danmark af  

 uddannelsesstøtten.
Skattefritagelsen er dog betinget af, at den pågældende  

 har opgivet sin bopæl i Danmark og har indgivet en såkaldt F-54 erklæring.
Når uddannelsesstøtte fra 1992 bliver A-indkomst, bliver modtagere, der  

 studerer i udlandet, begrænset skattepligtige.
De pågældende er efter  

 gældende regler ikke berettiget til personfradrag.
Efter personskattelovens §  

 10, stk. 5, gives personfradrag til begrænset skattepligtige personer kun,  

 hvis de skattepligtige indtægter er omfattet af kildeskattelovens § 43, stk.  

 1, (løn m.v.), eller stk. 2, litra b (pension m.v. fra tidligere  

 tjenesteforhold), litra c (folkepension m.v.), litra d  

 (arbejdsløshedsunderstøttelse m.v.) eller litra f ( visse udbetalinger efter  

 pensionsbeskatningsloven).
 Uddannelsesstøtte er efter gældende regler omfattet af kildeskattelovens §  

 43, stk. 2, litra e, (understøttelser og andre lignende ydelser af  

 skattepligtig art, der udredes af offentlige myndigheder eller institutioner  

 eller af offentlige eller private fonds, legater eller lignende). Denne  

 bestemmelse berettiger ikke til personfradrag.
 Det foreslås, at uddannelsesstøtte i henhold til §§ 2 og 5 i lov om  

 statens uddannelsesstøtte overflyttes til kildeskattelovens § 43, stk. 2,  

 litra c, der berettiger til personfradrag.
Til nr. 2 Ved den foreslåede bestemmelse bemyndiges skatteministeren til at indføre  

 gebyr på erindringsskrivelser i forbindelse med indeholdelsespligtiges  

 afregning af indeholdt A-skat, udbytteskat og royaltyskat.
 Bestemmelsen, der er udtryk for en harmonisering mellem momsområdet og  

 skatteområdet, svarer til bestemmelsen i momslovens § 22, stk. 5, hvorefter  

 skatteministeren bemyndiges til at fastsætte bestemmelser om gebyr for  

 erindringsskrivelser vedrørende betaling af afgift (moms).
 Det er regeringens hensigt at udnytte bemyndigelsen til at indføre et  

 gebyr på de nævnte erindringsskrivelser svarende til gebyret på momsområdet,  

 som p.t. er på 50 kr.
Til nr. 3 Med henblik på en harmonisering mellem A-skatteopkrævning og opkrævning af  

 moms og arbejdsmarkedsbidrag foreslås, at skattemyndigheden kan foretage en  

 foreløbig skønsmæssig fastsættelse af skattetilsvaret, hvis kravet mod den  

 indeholdelsespligtige på grund af dennes forhold ikke kan opgøres nøjagtigt.  

 Specielt anføres det, at der kan foretages en skønsmæssig fastsættelse af  

 skattetilsvaret ved manglende redegørelse.
Det er hensigten i disse tilfælde at indføre enmaskinel, skønsmæssig  

 fastsættelse af A-skattetilsvaret svarende til reglerne for moms og  

 arbejdsmarkedsbidrag.
Den eksisterende bestemmelse om skønsmæssig  

 fastsættelse af skattetilsvar giver ikke hjemmel til en sådan generel og  

 maskinel fastsættelse.
 Endvidere bemyndiges skatteministeren til at indføre gebyr på foreløbig,  

 skønsmæssig fastsættelse af A-skattetilsvar, udbytteskattetilsvar og  

 royaltyskattetilsvar.
 Bestemmelsen svarer til bestemmelsen i momslovens § 21, stk. 3, hvorefter  

 skatteministeren bemyndiges til at fastsætte bestemmelser om gebyr ved  

 foreløbig fastsættelse af afgiftstilsvaret (momstilsvaret).
 Det er regeringens hensigt at udnytte bemyndigelsen til at indføre et  

 gebyr ved foreløbig fastsættelse af skattetilsvar svarende til gebyret på  

 momsområdet, som p.t. er på 150 kr.
Til nr. 4 I henhold til kildeskattelovens § 73 kan skattemyndighederne pålægge en  

 skatteyders arbejdsgiver at foretage indeholdelse i skatteyderens løn med op  

 til 15 pct. efter skat.
Indeholdelse kan endvidere foretages i ventepenge,  

 pensioner og lignende understøttelser, der udredes af offentlige eller  

 private kasser, medmindre særlige hensyn efter skattemyndighedernes skøn  

 taler imod dette.
 Den maksimale procentsats for lønindeholdelse i kildeskattelovens § 73,  

 stk. 3, foreslås ved bestemmelsen forhøjet fra de nævnte 15 pct. til 20 pct.
 Lønindeholdelsen må som hidtil ikke overstige den skattepligtiges  

 betalingsevne opgjort efter en konkret vurdering.
 Det bemærkes, at lønindeholdelse i henhold til forskellige bestemmelser i  

 den øvrige lovgivning benyttes til inddrivelse af en række øvrige offentlige  

 krav, navnlig inden for socialområdet.
Til §§ 2 og 3 Efter de gældende regler skal den særlige indkomstskat for personer  

 betales i tre rater, der forfalder i september, oktober og november måned i  

 året efter indkomsten er optjent.
 For personers vedkommende beregnes den særlige indkomstskat som 50 pct. af  

 det beløb, hvormed den særlige indkomst overstiger et bundfradrag på 6.000  

 kr.
Efter det fremsatte forslag skal jubilæumsgratiale og  

 fratrædelsesgodtgørelse, som efter gældende regler er særlig indkomst, gøres  

 til almindelig indkomst.
Herved etableres der automatisk A-skattetræk.
 Efter forslaget er det imidlertid kun en del af de nævnte indkomstarter,  

 der undergives almindelig indkomstbeskatning, således at A-skattetrækket kun  

 skal ske i den skattepligtige del af beløbet.
 For at undgå en skærpet beskatning af de nævnte indkomstarter foreslås  

 det, at den skattepligtige del kun skal udgøre 70 pct. af det beløb, der  

 overstiger 6.000 kr årligt (svarende til bundfradraget i lov om særlig  

 indkomstskat) fra samme arbejdsgiver.
 Forslaget vil stort set eliminere efterbetaling af skat og restancer på  

 dette område.
 Forslaget vil betyde, at skattetilsvaret som almindelig indkomstskat  

 indbetales til det offentlige op til to år før det indbetales efter de  

 gældende regler.
 Forslaget vil indebære, at arbejdsgiveren ved udbetaling af  

 fratrædelsesgodtgørelse og jubilæumsgratiale skal indeholde A-skat af 70 pct.  

 af de samlede ydelser, der ligger udover 6.000 kr. årligt.
 Den foreslåede ordning er udformet således, at den er let at administrere  

 for såvel arbejdsgivere som skattemyndigheder og let at forstå for  

 skatteyderne.
Til § 4 Efter gældende regler kan der i forbindelse med indbetaling af visse  

 skatte- og afgiftsbeløb, som en virksomhed har opkrævet for det offentlige,  

 fastsættes en kortere indbetalingsfrist eller afgiftsperiode, hvis  

 virksomheden gentagne gange ikke har indbetalt det opkrævede beløb rettidigt  

 til det offentlige.
For så vidt angår moms, told, arbejdsmarkedsbidrag og punktafgifter, kan  

 der iværksættes kreditbegrænsning overfor en virksomhed, der gentagne gange  

 ikke har indbetalt afgift (bidrag) rettidigt.
Det samme gælder for en  

 virksomhed, som er ude af stand til at betale sin gæld eller er under konkurs  

 m.v.
Kreditbegrænsningen medfører, at virksomheden skal indsende angivelse og  

 afregne afgift med kortere frist end de i afgiftslovene fastsatte almindelige  

 frister.
For indeholdte A-skatter gælder, at en virksomhed, der har udvist uorden  

 eller forsømmelighed med indeholdelse, indbetaling eller afgivelse af  

 redegørelse, kan pålægges permanent inkasso vedrørende indeholdt A-skat.
Der  

 kan endvidere gives pålæg om fremrykket indbetalingsdag, således at  

 virksomheden skal redegøre og afregne med kortere frist end den i  

 kildeskatteloven fastsatte almindelige frist.
Efter de gældende regler skal selskaber, fonde, foreninger m.v. indsende  

 selvangivelse senest den 30. april.
Hvis det indkomstår, der danner grundlag  

 for selvangivelsen udløber i det kalenderår, hvori selvangivelsen skal  

 indgives, er fristen dog den 31. maj.
Indkomstskatten forfalder til betaling  

 den 1. november samme år med sidste rettidige indbetalingsdag den 20.  

 november.
 Efter forslaget indføres der mulighed for en begrænsning af kredittiden  

 for selskabers, fondes og foreningers indbetaling af indkomstskat.
Forslaget går ud på, at skatteministeren kan bestemme, at i tilfælde, hvor  

 et selskab, en fond eller en forening m.v. er i væsentlig restance med  

 indkomstskat, forfalder indkomstskatten til betaling samtidig med fristen for  

 indgivelse af selvangivelse, jf. selskabsskattelovens § 27, stk. 1 og 4.  

 Betaling senest den 20. i den efterfølgende måned anses for rettidig.
Hvis  

 skattebeløbet indbetales for sent, skal der betales et rentebeløb på 1 pct.  

 pr. påbegyndt måned.
 Det er tanken, at kredittiden kan begrænses, når selskabet m.v. er kommet  

 i restance med indkomstskatten, og restancen udgør mindst 100.000 kr.
Kompetencen til at forkorte betalingsfristen tænkes udlagt til de  

 regionale told- og skattemyndigheder.
Regionerne behandler i forvejen  

 A-skatte- og momssager.
Det må forventes, at den foreslåede bestemmelse vil have en betydelig  

 præventiv virkning.
Den konkrete anvendelse af bestemmelsen må derimod  

 afhænge af omstændighederne.
Til § 5 og 6 Det foreslås, at der indføres en generel adgang til lønindeholdelse for  

 stempelafgift og arve- og gaveafgift.
Skatteministeren vil på et senere  

 tidspunkt fremsætte lovforslag, der sikrer, at samtlige krav på  

 skatteministeriets område kan inddrives ved lønindeholdelse, og at disse krav  

 tillægges fortrinsret ved lønindeholdelse i forhold til øvrige krav.
Til § 7 Ved § 14, stk. 3, i lov nr. 217 af 10. april 1991 om ændring af  

 forskellige skattelove (Skatteomlægninger) blev lov nr. 423 af 13. juni 1990  

 om ændring af personskatteloven (Forhøjelse af bundfradraget for 6  

 pct.-skatten) ophævet, jf. lovforslag L 4 af 27. december 1990. Ophævelsen  

 beror imidlertid på en teknisk fejl i et ændringsforslag til lovforslag L 4  

 og betyder, at forhøjelsen af grundbeløbet for bundfradraget til 140.000 kr.  

 (136.500 kr. i 1991), som Folketinget vedtog som lov nr. 423 af 13. juni  

 1990, ikke længere er i kraft.
 Nærværende lovforslag tilbagefører for så vidt angår 6 pct.-skattens  

 grundbeløb retstilstanden til før vedtagelsen af lov nr. 217 af 10. april  

 1991, dvs. at grundbeløbet for bundfradraget for 6 pct.-skatten fra 1992  

 herefter vil være 140.000 kr. (i 1991 136.500 kr.), svarende til det, der  

 blev vedtaget i juni 1990 ved lov nr. 423 af 13. juni 1990.
Til § 8 Det foreslås, at hovedparten af de foreslåede ændringer får virkning fra  

 1. juli 1991.
Uddannelsesstøtte overgår først til A-indkomst pr. 1. januar 1992 og  

 bliver dermed først skattepligtig for udenlandske uddannelsessøgende fra  

 dette tidspunkt.
På denne baggrund foreslås det, at de udenlandske  

 uddannelsessøgende får personfradrag fra samme tidspunkt, jf. § 1, nr. 1.
 Bekendtgørelse om gebyrer som omtalt i bemærkningerne til § 1, nr. 2 og 3,  

 forventes udstedt kort tid efter lovforslagets vedtagelse.
Den forhøjede procentsats for lønindeholdelse som foreslået i § 1, nr. 4,  

 vil efter en konkret vurdering af skatteyderens betalingsevne kunne anvendes  

 fra denne dato, uanset om den skattegæld, der inddrives ved indeholdelsen, er  

 opstået på et tidligere tidspunkt.
For så vidt angår pålæg om  

 lønindeholdelse, der er givet før denne dato, må skattemyndighederne foretage  

 en konkret vurdering af den skattepligtiges betalingsevne og rette en fornyet  

 henvendelse til den indeholdelsespligtige, før den forhøjede procentsats kan  

 finde anvendelse.
 Det foreslås, at den ændrede beskatning af jubilæumsgratiale og  

 fratrædelsesgodtgørelse først får virkning fra 1. januar 1992, idet denne  

 ændring af administrative grunde må følge kalenderåret, jf. §§ 2 og 3.
 Bemyndigelsen til skatteministeren til under nærmere angivne betingelser  

 at forkorte kredittiden for selskaber m.v. har virkning for selskaber m.v.,  

 der indgiver selvangivelse den 1. juli 1991 eller senere.
 Grundbeløbet for bundfradraget for 6 pct.-skatten foreslås til 136.500 kr.  

 for indkomståret 1991, svarende til et bundfradrag på 155.100 kr.  

 Grundbeløbet for bundfradraget vil fra 1992 være 140.000 kr., jf. § 7. Det  

 svarer til det, der gjaldt efter lov nr. 423 af 13. juni 1990.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 562 af 6. august 1990, som ændret  

 senest ved § 5 i lov nr. 218 af 10. april 1991, foretages følgende ændringer:
 1. I § 43, stk. 2, litra c, indsættes efter  

 »ydelser«: », samt stipendier, der udbetales til  

 uddannelsessøgende i henhold til §§ 2 og 5 i lov om statens  

 uddannelsesstøtte«.
 § 43. Til A-indkomst henregnes enhver form for vederlag i penge  

 samt i forbindelse hermed ydet fri kost og logi for personligt arbejde i  

 tjenesteforhold, herunder løn, feriegodtgørelse, honorar, tantieme,  

 provision, drikkepenge og lignende ydelser.
 Stk. 2. Til A-indkomst kan endvidere efter skatteministerens  

 nærmere bestemmelse henregnes nedennævnte indkomstarter:
 a) Godtgørelse for medlemskab af eller som medhjælp for bestyrelser,  

 udvalg, kommissioner, råd og lignende.
 b) Pension og ventepenge samt lignende skattepligtige ydelser, når disse  

 har sammenhæng med et tidligere tjenesteforhold.
 c) Folkepension, invalidepension og andre skattepligtige sociale ydelser.
 d) Arbejdsløshedsdagpenge, strejke- og lockoutgodtgørelser samt dagpenge  

 efter loven om dagpenge ved sygdom og fødsel.
 e) Understøttelser og andre lignende ydelser af skattepligtig art, der  

 udredes af offentlige myndigheder eller institutioner eller af offentlige  

 eller private fonds, legater eller lignende.
 2. I § 63, stk. 2, indsættes som 2. pkt.:  

 »Skatteministeren kan fastsætte bestemmelser om gebyr for  

 erindringsskrivelser vedrørende indeholdelsespligtiges indbetaling af sådanne  

 beløb.«.
§ 63. Er et beløb, som en skattepligtig efter denne lov skal  

 indbetale til det offentlige, ikke betalt rettidigt, skal den pågældende  

 betale en statskassen tilfaldende rente, der udgør 1 pct. pr. påbegyndt måned  

 fra forfaldsdagen at regne.
Renter af skat, der påhviler den skattepligtige,  

 opgøres een gang om året og opkræves sammen med restskatten for de pågældende  

 år.
 Stk. 2. Er et skattebeløb, som en indeholdelsespligtig efter denne  

 lov skal indbetale til det offentlige, ikke betalt rettidigt, skal den  

 indeholdelsespligtige betale en statskassen tilfaldende rente, der udgør 1,3  

 pct. pr. påbegyndt måned fra forfaldsdagen at regne.
 3. § 69, stk. 3, affattes således:
»Stk. 3. Hvis kravet mod den indeholdelsespligtige på grund  

 af dennes forhold ikke kan opgøres nøjagtigt, f.eks. fordi den  

 indeholdelsespligtige ikke har afgivet redegørelse, kan skattemyndigheden  

 foretage en foreløbig skønsmæssig fastsættelse.
Skatteministeren kan  

 fastsætte bestemmelser om gebyr for en sådan fastsættelse.«.
 § 69. Den, som undlader at opfylde sin pligt til at indeholde  

 skat, eller som indeholder denne med for lavt beløb, er over for det  

 offentlige umiddelbart ansvarlig for betaling af manglende beløb, medmindre  

 han godtgør, at der ikke er udvist forsømmelighed fra hans side ved  

 iagttagelse af bestemmelserne i denne lov.
 Stk. 2. Den, som har indeholdt skat efter denne lov, hæfter over  

 for det offentlige for betaling af det indeholdte beløb.
 Stk. 3. Hvis kravet mod den indeholdelsespligtige på grund af  

 dennes forhold ikke kan opgøres nøjagtigt, kan skattemyndigheden foretage en  

 foreløbig skønsmæssig ansættelse.
 4. I § 73, stk. 3, 2. pkt., ændres »15« til:  

 »20«.
§ 73. Har en skatteyder ikke inden det tidspunkt, da udlæg kan  

 begæres, betalt ham påhvilende indkomst- og formueskat til staten,  

 folkepensionsbidrag, amtskommunal indkomstskat, kommunal indkomstskat eller  

 kirkelige afgifter, kan vedkommende skattemyndighed skriftligt pålægge  

 skatteyderens arbejdsgiver at indeholde i skatteyderens lønning, provision  

 eller andet arbejdsvederlag, hvad der er fornødent til betaling af ydelserne  

 med påløbne renter, tillæg og gebyrer.
Indeholdelsespligt i henhold til  

 sådant pålæg omfatter også enhver forskudsvis udbetaling af løn m.v.
Såfremt  

 skatteyderens arbejdsvederlag udredes direkte af beløb, som skatteyderen  

 oppebærer på arbejdsgiverens vegne, er arbejdsgiveren pligtig at foretage de  

 ændringer i afregningsformen, som er nødvendige for, at begæringen om  

 lønindeholdelse kan efterkommes.
Indeholdelse som nævnt kan også foretages i  

 A-indkomst, der hidrører fra partsfiskeri.
Som arbejdsgiver anses den, der  

 skal indeholde foreløbig skat efter § 46, stk. 1, 1. pkt.
 Stk. 2. Er skattebeløb, som nogen efter §§ 46 og 49 eller efter  

 denne paragraf har været pligtig at indeholde eller opkræve, ikke indbetalt  

 til det offentlige inden det tidspunkt, da udlæg kan begæres, kan vedkommende  

 skattemyndighed med hensyn til det skyldige beløb samt påløbne renter, tillæg  

 og gebyrer give den indeholdelsespligtiges arbejdsgiver pålæg som omhandlet i  

 stk. 1.
 Stk. 3. Indeholdelse efter stk. 1 og 2 skal foretages, selv om  

 lønudbetalingen m.v. også er genstand for indeholdelse af skat efter §§ 46 og  

 49. Indeholdelsen kan højst udgøre 15 pct. af lønudbetalingen efter fradrag  

 af den efter §§ 46 og 49 indeholdte skat.
 § 2.
 I lov om særlig indkomstskat m.v., jf. lovbekendtgørelse nr. 674 af 3.  

 oktober 1990, foretages følgende ændringer:
 1. § 2, nr. 9, affattes således:
 »9) Godtgørelse i anledning af opgivelse af agentur eller  

 lignende.«.
 § 2. Ved opgørelsen af særlig indkomst medregnes:
 1) Fortjeneste eller tab ved afhændelse, afståelse eller opgivelse af  

 maskiner, inventar o.lign. driftsmidler, der udelukkende benyttes  

 erhvervsmæssigt, eller skibe, når afhændelsen m.v. sker i forbindelse med  

 afhændelsen m.v. af den pågældende virksomhed, og fortjenesten eller tabet  

 omfattes af bestemmelserne i §§ 6 og 13 i lov om skattemæssige afskrivninger  

 m.v.
 2) Fortjeneste, opgjort efter § 29 i lov om skattemæssige afskrivninger  

 m.v. ved afståelse af bygninger og installationer samt dræningsanlæg, på  

 hvilke der har været foretaget skattemæssige afskrivninger.
 3) (Ophævet).
 4) Fortjeneste eller tab ved afhændelse, afståelse eller opgivelse af  

 tidsbegrænsede rettigheder, såsom patentret, forfatter- og kunstnerret og ret  

 til mønster eller varemærke.
 5) Fortjeneste eller tab ved afhændelse, afståelse eller opgivelse af  

 retten ifølge en udbytte-, forpagtnings- eller lejekontrakt.
 6) Fortjeneste eller tab, der efter §§ 4 og 13a-13c i lov om beskatning af  

 fortjeneste ved afståelse af aktier m.v. skal beskattes som særlig indkomst.
 7) (Ophævet).
 8) (Ophævet).
 9) Godtgørelse i anledning af fratræden af stilling eller af opgivelse af  

 agentur eller lignende.
 2. § 2, nr. 10, og § 3, nr. 6, ophæves.
10) Gaver, gratialer o.lign. fra den skattepligtiges arbejdsgiver, når  

 udbetalingen sker een gang for alle, enten i en i den skattepligtiges forhold begrundet særlig anledning såsom  

 jubilæum eller arbejdsophør på grund af alder eller på grund af sygdom, eller i anledning af, at den virksomhed, hvori den skattepligtige eller  

 dennes ægtefælle er eller har været ansat, har bestået i 25 år, eller i et  

 antal år, der er deleligt med 25.
 § 3. Ved opgørelsen af særlig indkomst medregnes ikke:
 1) Fortjeneste eller tab som nævnt i § 2, nr. 1, ved afhændelse m.v. af  

 skibe eller skibsanparter, som den skattepligtige har anskaffet på et  

 tidspunkt, der ligger mindre end 5 år forud for afhændelsen, jf. § 15 A i lov  

 om skattemæssige afskrivninger m.v.
 2) Fortjeneste eller tab af de i § 2, nr. 4 og 5, omhandlede arter,  

 såfremt de pågældende formuegoder er erhvervet som led i den skattepligtiges  

 næringsvej eller i spekulationsøjemed.
 3) (Ophævet).
 4) (Ophævet).
 5) Fortjeneste eller tab af den i § 2, nr. 4, omhandlede art, når de  

 afhændede rettigheder vedrører opfindelser og værker, der er skabt af  

 afhænderen selv.
 6) Godtgørelse i anledning af fratræden af stilling, jf. § 2, nr. 9, i det  

 omfang beløbet træder i stedet for, hvad modtageren ville have oppebåret i  

 indtægt af stillingen for tiden efter fratrædelsen og indtil det tidspunkt,  

 til hvilket han kunne være opsagt i henhold til sin kontrakt eller  

 lovgivningens almindelige regler, dog højst for en periode af et år.
 Stk. 2. (Ophævet).
 Stk. 3. (Ophævet).
 3. I § 8, stk. 3, 2. pkt., ændres »§ 2, nr. 9-10 og  

 14-16« til: »§ 2, nr. 9 og 14-16«.
 § 8. De fortjenester eller tab, der efter foranstående  

 bestemmelser skal medregnes i den særlige indkomst, opgøres samlet for hvert  

 indkomstår.
Stk. 2. Det beløb, der fremkommer ved opgørelsen efter stk. 1,  

 benævnes »skattepligtig særlig indkomst«.
Beløbet afrundes nedad  

 til det nærmeste med 100 delelige kronebeløb.
Hvor andet ikke er foreskrevet  

 i denne lov, medregnes skattepligtig særlig indkomst ikke ved opgørelsen af  

 den skattepligtige indkomst, der i denne lov benævnes »skattepligtig  

 almindelig indkomst«.
Stk. 3. For skattepligtige personer gives der ved opgørelsen efter  

 stk. 2 et fradrag på 6.000 kr.
Fradraget kan dog ikke overstige summen af  

 fortjenester efter § 2, nr. 9-10 og 14-16.
 § 3.
 I lov om påligningen af indkomst- og formueskat til staten (  

 ligningsloven), jf. lovbekendtgørelse nr. 776 af 20. november 1990, som  

 ændret senest ved § 1 i lov nr. 219 af 10. april 1991, foretages følgende  

 ændringer:
 1. Efter § 7, litra v, indsættes:
»w) Gaver, gratialer o.lign. fra den skattepligtiges arbejdsgiver,  

 når udbetalingen sker een gang for alle enten i anledning af, at den  

 virksomhed, hvori den skattepligtige eller dennes ægtefælle er eller har  

 været ansat, har bestået i 25 år, eller i et antal år, der er deleligt med  

 25, eller i en særlig anledning begrundet i den skattepligtiges forhold såsom  

 jubilæum eller arbejdsophør på grund af alder eller sygdom, samt godtgørelse  

 i anledning af fratræden af stilling.
Gaver, gratialer o.lign. og  

 godtgørelser, der overstiger 6.000 kr. fra samme arbejdsgiver indenfor et  

 indkomstår, medregnes dog til den skattepligtige indkomst med 70 pct. af den  

 del af værdien, der overstiger 6.000 kr.
Uanset bestemmelserne i 1. og 2.  

 pkt. medregnes godtgørelse i anledning af fratræden af stilling til den  

 skattepligtige indkomst, i det omfang beløbet træder i stedet for, hvad  

 modtageren ville have oppebåret i indtægt af stillingen for tiden efter  

 fratrædelsen og indtil det tidspunkt, til hvilket modtageren kunne være  

 opsagt i henhold til sin kontrakt eller lovgivningens almindelige regler, dog  

 højst for en periode af et år.«.
 § 4.
 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 623 af 31. august 1990, som senest ændret ved § 3 i lov  

 nr. 217 og § 3 i lov nr. 218 af 10. april 1991, indsættes i § 30 efter  

stk. 4 som nyt stykke:
»Stk. 5. Hvis et selskab eller en forening m.v. er i  

 væsentlig restance med indkomstskat, kan skatteministeren bestemme, at  

 indkomstskatten forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Betaling senest den 20. i den  

 efterfølgende måned anses for rettidig.
Stk. 3, 2. pkt., finder tilsvarende  

 anvendelse.«.
§ 30. Indkomstskatten for selskaber og foreninger m.v. forfalder  

 til betaling den 1. november.
Kan der ved en forhøjelse af skatteansættelsen  

 ikke før denne dato gives selskabet eller foreningen meddelelse om  

 forhøjelsen, forfalder det beløb, der skal efterbetales, til betaling den 1.  

 i den måned, der følger efter meddelelsen.
 Stk. 2. Indkomstskat, der pålignes selskaber og foreninger m.v. på  

 grundlag af en ekstraordinær ansættelse i medfør af § 5, stk. 1, § 5 A, stk.  

 1, eller § 7, forfalder til betaling den 1. i den måned, der følger efter  

 meddelelse til selskabet eller foreningen om ansættelsen, dog tidligst  

 samtidig med den indkomstskat, der pålignes på grundlag af den sidste  

 ordinære skatteansættelse, jf. stk. 1, 1. pkt.
Stk. 3. Betaling senest den 20. i den måned, hvori skattebeløbet  

 efter stk. 1 og 2 forfalder til betaling, anses for rettidig.
Betales beløbet  

 ikke rettidigt, forrentes det med 1 pct. for hver påbegyndt måned fra  

 forfaldsdagen at regne.
Udpantning kan først foretages 2 måneder efter  

 forfaldsdagen.
Stk. 4. Hvis et selskabs eller en forenings skatteansættelse  

 nedsættes, skal tilbagebetaling ske senest den 20. i den måned, der følger  

 efter nedsættelsen.
Der tilkommer selskabet eller foreningen en rente på 1  

 pct. pr. påbegyndt måned fra indbetalingsdagen at regne af det for meget  

 betalte skattebeløb.
 Stk. 5. Skatteministeren fastsætter regler om opkrævningen af  

 skatten og om afregningen af de beløb, der efter § 23 tilfalder kommunerne.
 Stk. 5 bliver herefter stk. 6.
 § 5.
 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, indsættes i §  

 31 efter stk. 2 som nyt stykke:
 »Stk. 3. Skyldig stempelafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.«.
 § 31. Enhver, der er part i det retsforhold, som et  

 stempelpligtigt dokument vedrører, hæfter for betaling af stempelafgiften.  

 Hvis en part ikke har fast ophold her i landet, og dokumentet på hans vegne  

 er underskrevet af en herboende person, hæfter tillige denne for afgiften.
Stk. 2. Den, der ved overdragelse eller på anden måde er indtrådt  

 som berettiget efter et dokument, der ikke er tilstrækkeligt stemplet, skal  

 inden 4 uger efter modtagelsen af dokumentet indsende dette eller en  

 bekræftet genpart heraf til vedkommende stempelmyndighed, medmindre  

 dokumentet er stemplet i henhold til en stempelmyndigheds afgørelse, eller  

 dokumentet inden nævnte frist indleveres til en anholdelsespligtig myndighed.  

 Det samme gælder den, der erhverver panteret i et dokument.
Forsømmer han  

 indsendelsen til stempelmyndigheden, og kan de afgiftspligtige, jf. stk. 1,  

 åbenbart ikke betale den skyldige afgift, eller er deres opholdssted  

 ubekendt, bliver han medansvarlig for betalingen.
§ 6 I lov om arve- og gaveafgift, jf. lovbekendtgørelse nr. 616 af 30. august  

 1990, indsættes efter § 34 som § 34 A:
» § 34 A.
Skyldig arveafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.«.
§ 7 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990, som  

 ændret ved lov nr. 217, 218 og 219 af 10. april 1991, ændres i § 8, stk.  

 1, 1. pkt., »130.000 kr.« til: »140.000 kr.«.
§ 8. Skatten efter § 5, nr. 3, beregnes med 6 pct. af den  

 personlige indkomst med tillæg af positiv kapitalindkomst, i det omfang denne  

 sum overstiger et bundfradrag på 130.000 kr.
Bundfradraget reguleres efter §  

 20.
Efter 2. behandling den 28. maj 1991 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 562 af 6. august 1990, som ændret  

 senest ved § 5 i lov nr. 218 af 10. april 1991, foretages følgende ændringer:
 1. I § 43, stk. 2, litra c, indsættes efter  

 »ydelser«: », samt stipendier, der udbetales til  

 uddannelsessøgende i henhold til §§ 2 og 5 i lov om Statens  

 Uddannelsesstøtte«.
 2. I § 63, stk. 2, indsættes som 2. pkt.:
»Skatteministeren kan fastsætte bestemmelser om gebyr for  

 erindringsskrivelser vedrørende indeholdelsespligtiges indbetaling af sådanne  

 beløb.« 3. § 69, stk. 3, affattes således:
»Stk. 3. Hvis kravet mod den indeholdelsespligtige på grund  

 af dennes forhold ikke kan opgøres nøjagtigt, f.eks. fordi den  

 indeholdelsespligtige ikke har afgivet redegørelse, kan skattemyndigheden  

 foretage en foreløbig skønsmæssig fastsættelse.
Skatteministeren kan  

 fastsætte bestemmelser om gebyr for en sådan fastsættelse.« 4. I § 73, stk. 3, 2. pkt., ændres »15« til:  

 »20«.
 5. I § 73, stk. 3, indsættes efter 2. pkt. som nye  

 punktummer:
»Ved pålæg om indeholdelse skal der overlades skatteyderen det  

 nødvendige til eget og familiens underhold.
Ved indeholdelse med mere end 15  

 pct. skal skattemyndighederne i hvert enkelt tilfælde have sikre oplysninger  

 om, at der overlades skatteyderen de nødvendige midler.« § 2 I lov om særlig indkomstskat m.v., jf. lovbekendtgørelse nr. 674 af 3.  

 oktober 1990, foretages følgende ændringer:
 1. § 2, nr. 9, affattes således:
»9) Godtgørelse i anledning af opgivelse af agentur eller  

 lignende.« 2. § 2, nr. 10, og § 3, nr. 6, ophæves.
 3. I § 8, stk. 3, 2. pkt., ændres »§ 2, nr. 9-10 og  

 14-16« til: »§ 2, nr. 9 og 14-16«.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 ændret senest ved § 1 i lov nr. 219 af 10. april 1991, foretages følgende  

 ændringer:
 1. Efter § 7, litra v, indsættes:
»w) Gaver, gratialer og lignende fra den skattepligtiges  

 arbejdsgiver, når udbetalingen sker een gang for alle enten i anledning af,  

 at den virksomhed, hvori den skattepligtige eller dennes ægtefælle er eller  

 har været ansat, har bestået i 25 år eller i et antal år, der er deleligt med  

 25, eller i en særlig anledning begrundet i den skattepligtiges forhold såsom  

 jubilæum eller arbejdsophør på grund af alder eller sygdom, samt godtgørelse  

 i anledning af fratræden af stilling.
Gaver, gratialer og lignende og  

 godtgørelser, der overstiger 6.000 kr. fra samme arbejdsgiver inden for et  

 indkomstår, medregnes dog til den skattepligtige indkomst med 70 pct. af den  

 del af værdien, der overstiger 6.000 kr.
Uanset bestemmelserne i 1. og 2.  

 pkt. medregnes godtgørelse i anledning af fratræden af stilling til den  

 skattepligtige indkomst, i det omfang beløbet træder i stedet for, hvad  

 modtageren ville have oppebåret i indtægt af stillingen for tiden efter  

 fratrædelsen og indtil det tidspunkt, til hvilket modtageren kunne være  

 opsagt i henhold til sin kontrakt eller lovgivningens almindelige regler, dog  

 højst for en periode af et år.« § 4 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 623 af 31. august 1990, som senest ændret ved § 5 i lov  

 nr. 217 og § 3 i lov nr. 218 af 10. april 1991, indsættes i § 30 efter  

 stk. 4 som nyt stykke:
»Stk. 5. Hvis et selskab eller en forening m.v. er i  

 væsentlig restance med indkomstskat, kan skatteministeren bestemme, at  

 indkomstskatten forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Betaling senest den 20. i den  

 efterfølgende måned anses for rettidig.
Stk. 3, 2. pkt., finder tilsvarende  

 anvendelse.« Stk. 5 bliver herefter stk. 6.
§ 5 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, indsættes i §  

 31 efter stk. 2 som nyt stykke:
»Stk. 3. Skyldig stempelafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.« § 6 I lov om arve- og gaveafgift, jf. lovbekendtgørelse nr. 616 af 30. august  

 1990, indsættes efter § 34 som § 34 A:
»§ 34 A.
Skyldig arveafgift kan med tillæg af renter og  

 omkostninger inddrives ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.« § 7 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990, som  

 ændret ved lov nr. 217, 218 og 219 af 10. april 1991, ændres i § 8, stk.  

 1, 1. pkt., »130.000 kr.« til: »140.000 kr.« § 8 Stk. 1. Loven har virkning fra 1. juli 1991, jf. dog stk. 2-4.
 Stk. 2. § 1, nr. 1, og §§ 2 og 3 har virkning fra 1. januar 1992.
 Stk. 3. § 4 har virkning for selskaber m.v., der indgiver  

 selvangivelse den 1. juli 1991 eller senere.
 Stk. 4. § 7 har virkning fra og med indkomståret 1992. For  

 indkomståret 1991 udgør grundbeløbet for bundfradraget i personskattelovens §  

 8, stk. 1, 1. pkt., 136.500 kr.
