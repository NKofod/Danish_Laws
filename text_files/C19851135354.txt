I forbindelse med henvendelse fra et kreditoplysningsbureau er der opstået  

 spørgsmål om, hvilke sletningsfrister der skal gælde for registrering af  

 gældssanering.
Oplysningerne om gældssanering indhentes efter det oplyste fra  

 Statstidende.
Ved gældssaneringen kan det bestemmes, at gæld stiftet før et bestemt  

 tidspunkt bortfalder helt, eller det kan bestemmes, at gælden nedskrives i  

 forbindelse med, at der fastsættes en afdragsordning.
Forudsætning for  

 gældssanering er bl.a., at skyldneren godtgør, at han ikke er i stand til og  

 ingen udsigt har til at kunne opfylde sine gældsforpligtelser.
Ved  

 gældssanering får skyldneren nedsat sin gæld til et sådant beløb, at den  

 pågældende må forventes i stand til at afvikle den resterende del af beløbet  

 inden for en overskuelig periode.
Det er i forarbejderne til reglerne om  

 gældssanering forudsat, at skyldneren kun i få tilfælde vil kunne opnå  

 gældssanering i form af sletning af al gæld, og at de henstand- og  

 afdragsordninger, der fastsættes af skifteretten, normalt vil udstrækkes til  

 en periode på maksimalt 5 år.
Registertilsynet finder, at oplysning om gældssanering indicerer, at der  

 foreligger sådanne økonomiske vanskeligheder for den pågældende, at  

 oplysningen er af betydning for bedømmelsen af den pågældendes  

 kreditværdighed.
Registertilsynet finder, at oplysning om en gældssanering  

 vil kunne stå registreret i et kreditoplysningsbureaus registre i op til 5  

 år, uanset om der i forbindelse med gældssaneringen er fastsat en henstands-  

 og afdragsordning af skifteretten, jf. lov om private registre m.v. § 9, stk.  

 3.
Det tilføjes dog, at det skal markeres i et kreditoplysningsbureaus  

 registre, når det oplyses - f.eks. af den registrerede - at afdragsordningen  

 er betalt fuldt ud.
Dette har betydning, hvor skyldneren overholder den  

 fastsatte afdragsordning, og hvor skifteretten har fastsat en afdragsperiode  

 på mindre end 5 år.
 P.R.V.
 E.B.
Michael Toftager Til foreningen af kreditoplysningsbureauer i Danmark.
