(Til alle frie grundskoler) Hermed fremsendes Undervisningsministeriets cirkulære af 19. juli 1990 om  

 jubilæumsgratiale til personale i folkeskolens tjeneste.
Cirkulæret finder  

 tilsvarende anvendelse på personale ansat ved frie grundskoler med nedenfor  

 anførte modifikationer.
 Cirkulæret erstatter det hidtidige cirkulære af 19. januar 1959, som  

 ændret ved cirkulære af 30. april 1964.
 Cirkulæret har virkning fra den 1. april 1989.
 Jubilæumsgratialet udgør fra den 1. april 1989 de i cirkulæret anførte  

 beløb uanset beskæftigelsesgrad, ligesom der fra dette tidspunkt optjenes  

 fuld jubilæumsanciennitet uanset beskæftigelsesgrad.
Opmærksomheden henledes på, at hidtidig opnået jubilæumsanciennitet skal  

 opgøres efter de før den 1. april 1989 gældende regler, (jf. cirkulæret af  

 19. januar 1959), og tillægges den anciennitet, der opnås i henhold til  

 nærværende cirkulære.
Virksomhed før den 1. april 1989 skal derfor fortsat  

 have udgjort mindst 1/4 af det for den pågældende stilling pligtige timetal  

 for at kunne medregnes i jubilæumsancienniteten.
 Opmærksomheden henledes endvidere på, at jubilæumsancienniteten nu i alle  

 tilfælde opgøres af skolens styrelse/bestyrelse, der ligeledes afholder  

 udgiften til jubilæumsgratiale.
 Bemærkninger til cirkulæret:
Med venlig hilsen Annelise Lund-Rasmussen fm.
Bilag Undervisnings- og Forskningsministeriets cirkulære af 19. juli 1990 om  

 jubilæumsgratiale til personale i folkeskolens tjeneste.
