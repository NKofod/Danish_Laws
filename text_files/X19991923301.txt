God revisorskik Ved skrivelse modtaget den 23. juni 1998 har Kemal Yesel  

 Irmak indgivet klage over registreret revisor Søren Gade.
 Erhvervs- og Selskabsstyrelsen har oplyst, at Søren  

 Gade har været optaget i Revisorregistret siden den 12. december  

 1989.
 Indklagede er tidligere ved nævnets kendelse af 11.  

 marts 1999 pålagt en disciplinærbøde på 20.000  

 kr.
Det fremgår af nærværende sag, at  

 klageren pr. 20 april 1998 i henhold til en udateret købekontrakt  

 erhvervede en pizzaforretning i Grindsted.
Købesummen udgjorde  

 97.312,45 kr.
I henhold til kontrakten skulle omkostningerne ved oprettelsen  

 af købekontrakten, herunder stempel og honorar, betales af  

 køber og sælger med halvdelen til hver.
 Den 28. april 1998 udfærdigede indklagede en  

 faktura, stilet til både klageren og sælgeren af forretningen.  

 Fakturaen, som klageren betalte den 1. maj 1998 , lød på  

 5.843,75 kr. incl. moms og havde følgende tekst:
"Udarbejdelse af købekontrakt, forhandlinger og  

 korrespondance samt ekspedition iøvrigt.
Ekspedition.
Porto &  

 fotokopi." Den 15. juni 1998 skrev klageren til indklagede, at han  

 var meget utilfreds med regningens størrelse, idet arbejdet med  

 udarbejdelse af købekontrakt var blevet lovet udført for 2.200  

 kr. + moms, svarende til det, en advokat skulle have haft.
Klageren  

 anførte endvidere, at han nu havde erfaret, at arbejdet burde have  

 været udført af en advokat.
Klageren foreslog derfor, at  

 indklageren udstedte en kreditnota og returnerede fakturabeløbet, idet  

 klageren ellers ville indgive klage til disciplinærnævnet.
 Indklagede reagerede efter det foreliggende ikke på  

 denne henvendelse.
Klageren har oplyst, at han forud for handlen havde  

 hørt, at en kollega havde fået lavet en tilsvarende  

 købekontrakt hos en advokat for 2.200 kr. + moms.
Advokaten  

 bekræftede over for klageren, at klagerens kontrakt ville koste det  

 samme.
Under et møde med sælgeren, hvor indklagede deltog som  

 revisor for sælgeren, drøftedes spørgsmålet om  

 udfærdigelse af en købekontrakt, herunder oplysningerne om, hvad  

 arbejdet skulle koste hos den omtalte advokat.
Indklagede meddelte, at han  

 kunne gøre det for samme pris, og det blev derefter besluttet, at  

 indklagede skulle sørge for kontrakten.
 Klageren gør gældende, at der er tale om  

 juridisk arbejde, og ønsker nævnets stillingtagen til, om  

 indklagede som registreret revisor har været berettiget til at  

 udarbejde købekontrakten ved forretningsoverdragelsen.
Indklagede har oplyst, at han har været  

 revisor for sælgeren gennem et par år.
I foråret 1998 kom  

 klienten sammen med tre landsmænd til indklagedes kontor i anledning  

 af, at klienten ville sælge sin pizzaforretning.
Pris og vilkår  

 var på det tidspunkt ikke forhandlet.
Indklagede gennemgik på  

 mødet de forhold, der efter hans opfattelse burde drøftes ved  

 en overdragelse, og på baggrund heraf fik indklagede til opgave at  

 udarbejde købekontrakt, formidle kontakt til udlejer, søge  

 gældsovertagelse hos leverandør med ejendomsforbehold og  

 foretage øvrige ekspeditioner.
Der blev ikke givet tilbud på,  

 hvad arbejdet ville koste.
 Indklagede har beskrevet sit efterfølgende arbejde  

 således:
 1.
 Udarbejdelse af kontrakten.
 2.
Henvendelse til ejeren af ejendommen, dennes advokat,  

 diverse forhandlinger og telefonsamtaler.
Lejekontrakt fremsendt hertil,  

 underskrift modtaget.
Returnering til advokat tilligemed udlæg af kr.  

 4.070 kr.
 3.
Verificeret gæld hos Zanussi Gastronic A/S,  

 anmodning om debitorskifte.
Allonge til købekontrakt blev fremsendt  

 hertil, underskrift modtaget og allonge returneret.
 4.
 Korrespondance til Teledanmark vedrørende  

 overdragelse.
 5.
Korrespondance med Alm.
Brand, forhandling med  

 assurandør, modtaget policer til gennemgang og videresendt  

 disse.
 6.
 Anmeldt køber til registrering hos Told- og Skat  

 (SE registrering for moms og arbejdsgiver). Telefonisk rekvireret oplysninger  

 om SE nr. af hensyn til købers bank.
 Indklagede har gjort gældende, at arbejdet er  

 omfattet af en registreret revisors virksomhed i henhold til § 4 a, stk. 1, i  

 lov om registrerede revisorer og derfor tilladeligt.
 Disciplinærnævnet skal udtale:
Ifølge § 4 a, stk. 1, i loven om registrerede  

 revisorer omfatter en registreret revisors virksomhed "revision af regnskaber  

 m.v. samt rådgivning og assistance i forbindelse hermed og inden for  

 tilgrænsende områder", og ifølge § 6 a, stk. 2, er  

 stillingen som registreret revisor blandt andet "uforenelig med  

 udøvelsen af anden erhvervsvirksomhed end den i § 4 a nævnte".  

 De nævnte bestemmelser er affattet ved en lovændring i 1994, og  

 der er efter formålet med denne lovændring ikke grundlag for at  

 antage, at der har været tilsigtet nogen ændring i det tidligere  

 gældende udtrykkelige forbud mod revisorers udøvelse af  

 advokatvirksomhed.
Forbudet må derfor anses for stadig at være  

 gældende.
Efter det oplyste har indklagede udfærdiget den  

 foreliggende købekontrakt vedrørende klagerens køb af et  

 pizzaria og har i det hele berigtiget handlen.
Indklagede har således  

 efter sine egne oplysninger på egen hånd og som parternes eneste  

 rådgiver blandt andet ført forhandlinger med ejendommens udlejer  

 og dennes advokat, rettet henvendelse til leverandøren af  

 forretningens inventar med ejendomsforbehold og ordnet debitorskifte samt  

 ført drøftelser med forsikringsselskabet og gennemgået de  

 modtagne policer.
Indklagede har således ydet egentlig juridisk  

 bistand.
Herefter finder nævnet, at indklagede ved denne virksomhed  

 klart har overskredet grænserne for, hvad der kan betegnes som  

 rådgivning og assistance inden for områder, der grænser til  

 revision af regnskaber m.v., og at indklagede klart har udøvet  

 advokatvirksomhed.
 Som følge heraf har indklagede ved udøvelsen  

 af sin virksomhed tilsidesat de pligter, som stillingen som registreret  

 revisor medfører, jf. § 11 a, stk. 1, i loven om registrerede  

 revisorer, og har derfor i medfør af samme bestemmelse forskyldt en  

 tillægsbøde, som passende og under hensyn til princippet i  

 straffelovens § 89 kan fastsættes til 20.000 kr.
Derimod tilkommer det ikke nævnet at tage stilling  

 til kvaliteten af indklagedes rådgivning eller bistand, idet eventuelle  

 mangler i så henseende ikke vil kunne udgøre en  

 tilsidesættelse af god revisorskik, når det  

 pågældende arbejde slet ikke lovligt har kunnet udføres af  

 en registreret revisor.
Nævnet kan ej heller tage stilling til  

 rimeligheden af det honorar, som indklagede i den anledning har beregnet  

 sig.
 T H I  B E S T E M M E S :
 Registreret revisor Søren Gade pålægges  

 en tillægsbøde på 20.000 kr.
 Gebyr 500 kr. tilbagebetales klageren.
 Afgørelsen offentliggøres, jf. § 11 a, stk.  

 6, i lov om registrerede revisorer.
