Midlertidig indførsel og benyttelse af personmotorkøretøjer 1. Midlertidig told- og afgiftsfrihed For midlertidig told- og afgiftsfri indførsel og benyttelse af  

 personmotorkøretøjer gælder følgende:
Personmotorkøretøjer registreret i udlandet A.
Personer, der ikke er bosiddende i toldområdet, kan uden betaling af  

 told, moms og registreringsafgift midlertidigt indføre og benytte  

 personmotorkøretøjer.
Told- og afgiftsfriheden er betinget af, at de  

 pågældende køretøjer ikke ejes eller benyttes af personer, der er bosiddende  

 i toldområdet, og ikke anvendes til transport mod betaling mellem steder i  

 toldområdet.
Det er en forudsætning for told- og afgiftsfriheden, at køretøjet er  

 lovligt registreret i hjemlandet, og at det ikke er eller bliver  

 registreringspligtigt i toldområdet efter de i medfør af færdselsloven  

 fastsatte bestemmelser om registrering af motorkøretøjer mv.
Afgørelse herom  

 træffes af Centralregisteret for Motorkøretøjer.
B.
Såfremt ejeren (brugeren) af et personmotorkøretøj, der er indført  

 midlertidigt told- og afgiftsfrit, efter indrejsen tager bopæl i toldområdet  

 eller tager det pågældende køretøj i anvendelse til transport mod betaling  

 mellem steder i toldområdet, eller såfremt det overdrages eller overlades til  

 en i toldområdet bosiddende person, skal køretøjet omgående berigtiges med  

 told, moms og registreringsafgift eller genudføres.
Medmindre en person må anses for at have taget bopæl i toldområdet på et  

 tidligere tidspunkt, anses den pågældende for at have taget bopæl i  

 toldområdet, når den pågældende har opholdt sig der i 1 år.
En person, der  

 har været i toldområdet i afbrudte perioder, anses for at have opholdt sig i  

 toldområdet i 1 år, dersom den pågældende inden for de sidste 24 måneder  

 eller derunder har været i toldområdet i tilsammen 365 dage.
De nævnte  

 tidsrum kan i særlige tilfælde efter ansøgning til Centralregisteret for  

 Motorkøretøjer forlænges, såfremt en person - foruden bopæl i toldområdet -  

 opretholder en bopæl i udlandet, hvor den pågældendes ægtefælle og børn  

 opholder sig.
C.
En person, der er bosiddende i toldområdet, kan under særlige  

 omstændigheder få tilladelse til benyttelse af et i udlandet registreret  

 køretøj til kørsel her i landet.
Tilladelsen indebærer, at køretøjet kan  

 benyttes midlertidigt told- og afgiftsfrit i samme omfang som anført i  

 tilladelsen.
 Det er bl a en betingelse, at køretøjet ganske overvejende anvendes uden  

 for landets grænser, eller at der i øvrigt foreligger ganske særlige grunde  

 til ikke at kræve det registreret her i landet.
 Tilladelse til at benytte et sådant køretøj her i landet meddeles af  

 Centralregisteret for Motorkøretøjer, Leifsgade 33, 2300 København S.  

 Ansøgning afgives på blanket P 216, der kan fås udleveret hos politiet eller  

 hos toldvæsenet ved grænsetoldstederne.
Personmotorkøretøjer registreret på danske grænsenummerplader D.
Personer, der opfylder de i punkt A fastsatte betingelser for at kunne  

 benytte et personmotorkøretøj midlertidigt uden betaling af told, moms og  

 registreringsafgift, vil efter ansøgning til Centralregisteret for  

 Motorkøretøjer kunne opnå tilladelse til for et tidsrum på indtil 1 år regnet  

 fra første indrejse til Danmark afgiftsfrit (eventuelt tillige toldfrit) at  

 benytte et i ubrugt stand i Danmark indkøbt personmotorkøretøj, der  

 registreres på danske grænsenummerplader.
 Endvidere vil personer, der emigrerer herfra, eller som tager ophold uden  

 for toldområdet i mere end 1 år, efter ansøgning til Centralregisteret for  

 Motorkøretøjer, kunne opnå tilladelse for et tidsrum af indtil 21 dage  

 umiddelbart før afrejsen at benytte et her i landet i ubrugt stand indkøbt  

 personmotorkøretøj, der registreres på danske grænsenummerplader.
E.
Personer, der opfylder de i punkt A fastsatte betingelser for at kunne  

 benytte et personmotorkøretøj midlertidigt uden betaling af told og afgifter,  

 kan mod forudgående tilladelse fra toldvæsenet midlertidigt indføre og  

 benytte personmotorkøretøjer, der er midlertidigt registreret på danske  

 grænsenummerplader, og hvis registrering ikke længere giver adgang til kørsel  

 i toldområdet (ferietilladelser). Tilladelse meddeles sædvanligvis for det  

 antal dage der søges om, dog ikke over 35 dage, og den samlede varighed af  

 meddelte tilladelser kan ikke overstige 35 dage.
Ansøgning om ferietilladelse  

 indgives skriftligt på blanket Ø 184 til toldvæsenet på indrejsestedet, og  

 eventuel tilladelse meddeles ved påtegning på bagsiden af originaleksemplaret  

 af den midlertidige registreringsattest.
Såfremt Centralregisteret for  

 Motorkøretøjer ved påtegning på den midlertidige registreringsattest har  

 tilkendegivet, at tilladelse til kørsel i Danmark ikke kan gives, vil  

 ansøgning om ferietilladelse ikke blive imødekommet.
Generelle bestemmelser F.
Det påhviler personer, der anser sig for berettiget til midlertidig  

 told- og afgiftsfrihed, at godtgøre, at de herfor fastsatte betingelser er  

 opfyldt.
G.
Personmotorkøretøjer, der er indført told- og afgiftsfrit, skal senest  

 ved udløbet af den for den told- og afgiftsfri benyttelse fastsatte  

 tidsfrist, jf punkt B, genudføres eller angives til told- og  

 afgiftsberigtigelse.
Når ganske særlige forhold, såsom sygdom, måtte tale  

 derfor, kan toldvæsenet tillade en kortvarig forlængelse af den nævnte frist.
H.
Personmotorkøretøjer, som er indført midlertidigt told- og afgiftsfrit,  

 må ikke af indføreren efterlades i toldområdet uden for Københavns frihavn  

 uden betaling af told og moms.
Når særlige forhold taler derfor, kan  

 toldvæsenet dog meddele tilladelse til at efterlade de nævnte uberigtigede  

 køretøjer i toldområdet.
 Personer, der ikke er bosiddende i toldområdet, kan dog uden betaling af  

 told og moms efterlade deres personmotorkøretøjer eller deres i forbindelse  

 med personmotorkøretøjer indførte campingvogne her for en kort tid under en  

 rejse uden for toldområdet.
 Er betingelserne for midlertidig told- og afgiftsfrihed ikke til stede,  

 skal der betales told, moms og registreringsafgift efter følgende regler:
2. Told og moms Personer, der flytter deres sædvanlige opholdssted til Danmark, kan  

 indføre deres brugte personmotorkøretøjer toldog/eller momsfrit som  

 flyttegods, når de særlige betingelser herfor er opfyldt.
 Oplysninger om de detaljerede regler kan fås ved henvendelse til det  

 lokale distriktstoldkammer.
 I andre tilfælde skal der betales told og/eller moms af motorkøretøjet på  

 grundlag af følgende satser:
Told af toldværdien Tarifmæssig EF EFTA Personautomobiler - med forbrændingsmotor 10 pct fri fri - med anden motor 12,5 pct fri fri Motorcykler 9 pct fri fri Moms 22 pct af toldværdien tillagt told.
3. Registreringsafgift Når et køretøj efter politiets bestemmelse skal registreres her i landet,  

 skal der forinden betales registreringsafgift.
 Afgiften afregnes kontant med toldvæsenet.
 Registreringsafgiften beregnes efter følgende satser:
Personbiler Afgiftspligtig værdi: Afgift:
 Ikke over 19 750 kr 105 pct af værdien.
 Over 19 750 kr 105 pct af 19 750 kr og 180 pct af resten.
Motorcykler Afgiftspligtig værdi: Afgift:
 Ikke over 12 500 kr 0 kr af de første 1 500 kr og 120 pct af resten.
 Over 12 500 kr 13 200 kr af 12 500 kr og 180 pct af resten.
For personbiler og motorcykler, der indføres som brugte, er den  

 afgiftspligtige værdi ved første registrering her i landet køretøjets  

 oprindelige pris som nyt.
Har køretøjet været registreret og benyttet i  

 udlandet i mindst 6 måneder, er den afgiftspligtige værdi 90pct af den nævnte  

 pris.
Brugte personbiler og motorcykler, der indføres af personer, som tager  

 bopæl her i landet bortset fra Færøerne og Grønland, kan afgiftsberigtiges på  

 grundlag af en ved vurdering fastsat almindelig pris indbefattet moms, men  

 uden registreringsafgift, ved salg til bruger her i landet i den stand, hvori  

 køretøjet skal registreres, såfremt 1. indføreren (ejeren) har haft bopæl i udlandet eller  

 på Færøerne eller i Grønland i mindst 1 år umiddelbart før flytningen, 2. det pågældende eller et tilsvarende køretøj i  

 mindst 6 måneder har været benyttet af og registreret i indførerens eller  

 dennes ægtefælles navn i udlandet eller på Færøerne eller i Grønland, og 3. køretøjet ved første registrering her i landet  

 bortset fra Færøerne og Grønland registreres i indførerens navn.
 Den afgiftspligtige værdi til beregning af registreringsafgift fastsættes  

 af vurderingsmænd, der er beskikket af Ministeren for Skatter og Afgifter.
Særlige bestemmelser vedrørende registreringsafgiften Udlændinge, hvorved i denne forbindelse forstås personer, der ikke har  

 dansk statsborgerret, kan på visse betingelser opnå tilladelse til en særlig  

 betalingsordning med hensyn til afregning af registreringsafgift af  

 motorkøretøjer, der ejes og benyttes af dem under et tidsbegrænset ophold her  

 i landet, men under omstændigheder, som medfører registreringspligt for  

 køretøjet.
Det vil som nævnt være en forudsætning for en sådan tilladelse, at  

 vedkommende er udlænding, at der er tale om et tidsbegrænset ophold her i  

 landet, og endvidere at opholdet her antages ikke at ville overstige 3 år.
 Der er fastsat særlige regler om fritagelse for registreringsafgift af  

 brugte personbiler og motorcykler, der medbringes fra Færøerne ved flytning  

 her til landet.
 Brugte køretøjer, som har været registreret midlertidigt på danske  

 grænsenummerplader, afgiftsberigtiges på grundlag af en ved vurdering fastsat  

 almindelig pris indbefattet moms, men uden registreringsafgift, ved salg til  

 bruger her i landet i den stand, hvori køretøjet skal registreres.
 Henvendelse vedrørende spørgsmålet om betaling af registreringsafgift  

 rettes til det lokale distriktstoldkammer.
 Bestemmelserne er fastsat i medfør af Ministeriet for Skatter og Afgifters  

 bekendtgørelse nr 24 af 30 januar 1984, jf. toldlovens § 25, stk 1, nr 3, og  

 momslovens § 29, stk 3, punkt a.
