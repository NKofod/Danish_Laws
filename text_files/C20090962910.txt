Cirkulæreskrivelse om Beskæftigelsesministeriets kompetence i sager om a-kassernes ret til refusion i forbindelse med realudligning Arbejdsdirektoratet skal på given foranledning præcisere, at arbejdsløshedskassernes klager over direktoratets afgørelser om refusion i sager om realudligning, jf. refusionsbekendtgørelsens § 2, stk. 2, skal indbringes for Beskæftigelsesministeriet som kompetent myndighed.
 Arbejdsløshedskassernes eventuelle klager over direktoratets afgørelser i sådanne sager skal derfor stiles til Beskæftigelsesministeriet.
