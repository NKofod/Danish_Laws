Landsskatteretskendelse vedr. befordring mellem hjem og  

 arbejde Klagen vedrører  

 befordring mellem hjem og arbejde.
Spørgsmål om  

 normal transportvej ved bilkørsel mellem X og Y. (begge i hovedstadsområdet).
Landsskatterettens afgørelse Ligningsmæssige fradrag Befordringsfradrag, jf. ligningslovens § 9 C, ansat til  

 2.534 kr.
Selvangivet med 12.791 kr.
 Landsskatteretten stadfæster skatteankenævnets afgørelse.
Sagens oplysninger Klageren har bopæl på adresse i Y og hun arbejder i X.
 Klageren har anvendt offentlige transportmidler til  

 transport mellem hjem og arbejdsplads.
Klageren har opgjort den daglige kørsel mellem hjem og  

 arbejdsplads via motorvejen.
Ved beregning via internet er afstanden 52,8 km  

 dagligt og tidsforbruget i alt 52 minutter.
 Myndighederne har ved beregning af kørsel anvendt ruten  

 gennem København, hvor afstanden ved beregning via internet er 32,8 km  

 dagligt  

 og tidsforbruget i alt 50 minutter.
Skatteankenævnets afgørelse Ifølge ligningslovens § 9 C kan fradrag for befordring frem  

 og tilbage mellem sædvanlig bopæl og arbejdsplads fratrækkes med et beløb,  

 der  

 beregnes på grundlag af den normale transportvej ved bilkørsel efter en  

 kilometertakst, der fastsættes af Ligningsrådet.
Ifølge det system skatteforvaltningen har benyttet ved  

 udregningen af transportfradraget udgør den daglige køretid ved anvendelse af  

 standardiserede hastigheder 50 minutter ved kørsel ad ruten gennem byen, mens  

 køretiden udgør 52 minutter ved kørsel ad ruten, som klageren har foreslået.  

 Daglig er afstanden ved kørsel ad førstnævnte rute 32,8 km, mens den ved  

 kørsel  

 ad sidstnævnte rute er 52,8 km.
Difference 20 km.
 Det må lægges til grund, at den normale transportvej ved  

 bilkørsel mellem klagerens bopæl og hendes arbejdsplads var ruten gennem byen  

 på  

 32,8 km. dagligt.
 Af cirkulære nr. 72 af 17. april 1996 om befordringsfradrag  

 efter ligningslovens § 9 C fremgår, at ligningsmyndighederne ved afgørelsen  

 af  

 spørgsmålet om benyttelse af motorveje, omfartsveje, hovedveje og lign. frem  

 for en kortere strækning af mindre veje, skal lægge betydelig vægt på den  

 skattepligtiges eget valg af transportvej.
For at kunne anvende denne praksis må det efter ankenævnets  

 opfattelse kræves, at den skattepligtige fysisk også anvender en alternativ  

 længere rute og, at denne rute er tidsbesparende og økonomisk rimelig jf.  

 bekendtgørelsen.
Ruten som foreslås af skatteforvaltningen, kan køres på  

 næsten  

 samme tid, hvorfor denne rute må være mere økonomisk, da ruten er 20  

 kilometer  

 kortere end den rute, som klageren gør gældende.
Klagerens påstand og argumenter Det er i strid med Ligningsvejledningen, at ankenævnet ved  

 afgørelse af spørgsmålet om benyttelse af motorveje og omfartsveje, hævder at  

 den skattepligtige fysisk skal anvende en alternativ længere rute, jf.  

 eksempel  

 beskrevet i cirkulære nr. 72 af 17. april 1996, hvor en skatteyder opnåede en  

 væsentlig kortere strækning ved at cykle til arbejde ad stimer, men alligevel  

 skal have beregnet befordringsfradrag ud fra normal transportvej ved  

 bilkørsel.
 Med udgangspunkt i Ligningsvejledningen må det være korrekt  

 at beregne afstanden ud fra den rute, bilister normalt ville vælge fra X til  

 Y,  

 og det vil her være oplagt at benytte sig af motorvejnettet frem for at kører  

 igennem København i myldretiden.
Der henvises til Landsskatterettens afgørelse af 17. januar  

 1991, jr. nr. 1991-1-47, hvor Landsskatteretten ikke fandt grundlag for at  

 tilsidesætte skatteyderens valg af transportvej.
Skatteyderen fra ovennævnte  

 sag boede væsentligt tættere på København end klageren, og dermed længere fra  

 motorvejsnettet.
 Klageren kan ikke anerkende den beregnede tidsbesparelse på  

 1 minut.
Landsskatterettens bemærkninger og begrundelse Reglerne om opgørelsen af afstanden mellem bopæl og  

 arbejdsplads for det omhandlede indkomstår fremgår af Skatteministeriets  

 bekendtgørelse nr. 873 af 17. oktober 1994:
 § 4. Fradrag efter ligningslovens § 9 C er betinget  

 af, at den skattepligtige over for skattemyndigheden oplyser antallet af  

 arbejdsdage og antallet af befordrede kilometer pr. arbejdsdag mellem  

 sædvanlig  

 bopæl og arbejdsplads (transportvejen). Uanset den skattepligtiges valg af  

 transportmiddel beregnes transportvejen på grundlag af den normale  

 transportvej  

 ved bilkørsel.
 Stk. 2. Ved normal transportvej ved bilkørsel  

 forstås den strækning, der skal tilbagelægges med bil, under hensyntagen til:
1) de givne geografiske forhold, 2) tidsmæssigt forbrug og 3) økonomisk rimelighed. I ligningsvejledningen for 2004 afsnit A.F.3.1.3.3 er anført  

 følgende:
 Der kan fortsat opstå spørgsmål om benyttelse af  

 motorveje, omfartsveje, hovedveje o. lign. frem for måske kortere strækning  

 ad  

 mindre veje.
Ligningsmyndighederne skal i disse tilfælde lægge  

 betydelig vægt på den skattepligtiges eget valg af transportvej, men må i  

 øvrigt ud fra en samlet vurdering tage hensyn til de geografiske forhold,  

 tidsmæssigt  

 forbrug og økonomisk rimelighed. Det fremgår af cirkulære nr. 72 af 17. april 1996 om  

 befordringsfradrag efter ligningslovens § 9 C og ligningsvejledningen, at  

 ligningsmyndighederne ved afgørelsen af spørgsmålet om benyttelse af  

 motorveje,  

 omfartsveje, hovedveje og lign. frem for en kortere strækning af mindre veje,  

 skal lægge betydelig vægt på den skattepligtiges eget valg af transportvej.
Klageren har anvendt offentlige transportmidler og har  

 derfor ikke valgt den længere transportvej.
Ansættelsen stadfæstes derfor.
