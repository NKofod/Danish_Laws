Bekendtgørelse om ændring af bekendtgørelse om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen) (Fjernundervisning) § 1 I bekendtgørelse nr. 730 af 29. juni 2012 om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen), som ændret ved bekendtgørelse nr. 1014 af 25. oktober 2012, bekendtgørelse nr. 918 af 28. juni 2013, bekendtgørelse nr. 614 af 4. juni 2014 og bekendtgørelse nr. 50 af 23. januar 2015, foretages følgende ændring:
 1. I § 1 indsættes som nr. 8:
»8) Særskilt tilskud til fjernundervisning efter § 30, stk. 12, i lov om institutioner for almengymnasiale uddannelser og almen voksenuddannelse m.v.
Taksterne fastsættes på de årlige finanslove.
De nærmere vilkår for beregning og udbetaling af tilskuddene fremgår af de årlige finanslove og AGV-instruksen.« § 2 Bekendtgørelsen træder i kraft den 1. januar 2016.
