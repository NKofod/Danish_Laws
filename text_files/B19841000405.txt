 De efterfølgende forskrifter for ankerudrustning m.v. i fiskeskibe er  

 udfærdiget i medfør af industriministeriets bekendtgørelse af 5. august 1980  

 om fastsættelse af tekniske forskrifter om skibes bygning og udstyr m.v.  

 Bekendtgørelsen er udfærdiget i medfør af § 11, stk. 2, i lov af 12. marts  

 1980 om skibes sikkerhed m.v.
1. Anvendelsesområde 1.1. Nærværende regler omfatter ankerudrustning m.v. i alle nye uklassede  

 skibe, hvis køl er lagt efter 1. august 1984, med en længde overalt på 15,0 m  

 og derover, men under 40,0 m med fartsområde i »indskrænket fart«,  

 Nordsøen m.v. samt ved Grønland.
 Eksisterende uklassede fiskeskibe skal i det omfang, skibstilsynet skønner  

 det rimeligt, bringes til at opfylde bestemmelserne, når de underkastes  

 ombygninger, såsom forlængelser, påbygning af hvalbak, shelter eller dækshuse  

 eller andre væsentlige ændringer i deres konstruktion.
 1.2. Ankerudrustning m.v. i uklassede fiskeskibe med et fartsområde udover  

 hvad der er angivet i pkt. 1.1., vil af skibstilsynet blive vurderet specielt  

 i hvert enkelt tilfælde.
 1.3 Ankerudrustning m.v. i uklassede fiskeskibe af en længde overalt under  

 15,0 m fastsættes i overensstemmelse med kravene i Skibstilsynets meddelelser  

 F - Forskrifter for bygning og udstyr m.v. for mindre erhversfartøjer.
 1.4 Ankerudrustning m.v. i uklassede fiskeskibe af en længde overalt på  

 40,0 m og derover fastsættes i overensstemmelse med kravene i  

 konstruktionsreglerne fra et af de anerkendte klassifikationsselskaber.
 1.5. Ankerudrustning m.v. i klassede skibe fastsættes i overensstemmelse  

 med klassifikationsselskabernes regler.
2. Definitioner 2.1. »loa« : Fiskeskibets længde overalt i meter 2.2. »B« :Fiskeskibets bredde i meter 2.3. »kg« : Vægt i kilo 2.4. »kN« : Brudstykke i kilo-Newton 2.5. »Indskrænket fart«: Fart i Nordsøen øst for 3 graders ø.lg.  

 og syd for 61 graders n.br. samt i Østersøen og mellemliggende farvande.
 2.6. »Fart i Nordsøen og Den engelske Kanal« : Omfatter i  

 Kanalen kun fart øst for linien Start Point-Cape de la Hague, Men skal I  

 øvrigt anses for at omfatte fart ved Orkneyøerne, Shetlandsøerne, Færøerne og  

 på Færø Banke.
 2.7. »Fart ved Grønland«: Omfatter i denne forbindelse fiskeri  

 langs Grønlands kyster.
3. Almindelige bestemmelser 3.1. Fiskeskibets ankerudrustning m.v., herunder ankervægt, ankerkæde,  

 ankerwire, fortøjninger samt slæbetrosse fstsættes i overensstemmelse med  

 efterfølgende bestemmelser, idet skibets Loa anvendes som parameter.
4. Ankervægt 4.1. Den samlede ankervægt fastsættes i overensstemmelse med kurve 1 i  

 efterfølgende kurveblad (udeladt), idet den anførte vægt er baseret på  

 traditionelle ankertyper.
 Den samlede ankervægt skal opdeles i 2 eller flere ankre, hvoraf det  

 største mindst skal have en vægt som angivet i kurve 2.
 Der skal desuden forefindes mulighed for sammenkobling af 2 eller flere  

 ankre.
 Såfremt der anvendes specialankre, der er godkendt som sådan og forsynet  

 med certifikat fra et anerkendt klassifikationsselskab, kan ankervægten  

 reduceres med op til 25 %.
 4.2. Såfremt en overbygning, d.v.s. dækshuse, hvalbak eller shelter i helt  

 eller delvis lukket udførelse med en bredde større end B/4, strækker sig i  

 hele fiskeskibets længde, skal ankervægten, som den er angivet i kurve 1 og  

 2, i begge tilfælde forøges med 20 % udover, hvad der er angivet ifølge pkt.  

 4.1. Er overbygninger etc. kortere, skal ankervægten forøges forholdsmæssigt  

 hertil.
 4.3. Såfremt fiskeskibet får tildelt »Fart ved Grønland«, skal  

 ankervægten, som den er angivet i kurve 1 og 2, i begge tilfælde forøges med  

 20 % udover, hvad der er angivet i pkt. 4.1 og 4.2.
 4.4. Ankre med en vægt på 150 kg og derover skal anbringes i klys, slidske  

 eller i tilsvarende arrangement, som gør det muligt at kunne kaste ankeret  

 umiddelbart.
 Såfremt vægten af hver af de 2 største ankre er under 300 kg, kan det  

 accepteres, at kun det ene anker er anbragt i klys eller lignende.
 4.5. Såfremt et skib har mistet sine ankre, og det ikke umiddelbart er  

 muligt at genafskaffe disse, kan skibstilsynet efter en vurdering af  

 forholdene for det konkrete skib for en periode tillade, at trawlskovle med  

 mindst samme vægt ækvivalerer et eller flere ankre med tilhørende kæde.
Det er dog en forudsætning, at skibets varpanker altid forefindes om bord  

 og er klar til udsætning.
Benyttes denne løsning, skal tilladelsen og dennes  

 varighed anføres i tilsynsbogen af skibsinspektøren.
5. Ankerkæde 5.1. Som udgangspunkt skal fiskeskibe udrustes med 2 stk. ankerkæder, idet  

 længde og dimension af hver ankerkæde fastsættes i overensstemmelse med kurve  

 3 i efterfølgende kurveblad.
 5.2. Såfremt en overbygning, hvalbak og/eller dækshus, sidstnævnte med en  

 bredde større end B/4, strækker sig i hele skibets længde, skal længden af  

 hver ankerkæde forøges med 20 % udover, hvad der er angivet i pkt. 5.1.
 Er overbygningen etc. kortere, skal længden af ankerkæden forøges  

 forholdsmæssigt hertil.
 5.3. Såfremt fiskeskibet får tildelt »Fart ved Grønland«, skal  

 kædelængden forøges med 100 % udover, hvad der er angivet i pkt. 5.1 og 5.2.
 5.4. Begge ankerkæder kan dog i alle fiskeskibe med undtagelse af dem, der  

 får tildelt »Fart ved Grønland«, erstattes med ankerwire med en  

 brudstykke i overensstemmelse med kurve 4 i efterfølgende kurveblad.
 5.5. I fiskeskibe, der får tildelt »Fart ved Grønland«, kan den  

 ene ankerkæde erstattes af wire med en brudstyrke i overensstemmelse med  

 kurve 4 i efterfølgende kurveblad.
 5.6. Trawlwire kan benyttes som ankerwire, dersom denne wire mindst har en  

 tilsvarende brudstyrke som angivet i kurve 4.
 Det kan accepteres, at trawlwiren føres igennem galgeblok.
 5.7. Såfremt ankerkæderne erstattes med wire, skal længden af wiren være  

 mindst 2,5 gange større end den krævede kædelængde, og der skal mellem anker  

 og wire forefindes et kædeforfang med en diameter som ankerkædens og med en  

 længde på mindst 12,5 meter.
6. Ankerspil 6.1. Fiskeskibe, der er udrustet med 1 eller 2 stk. ankerkæder med en  

 længde som angivet eller med ankre på 150 kg eller derover, skal være  

 forsynet med ankerspil.
Dette skal være udstyret med kabelarskive eller  

 tromle for hvert anker, der er anbragt i klys eller tilsvarende arrangement,  

 en kobling for udløsning af hver kabelarskive, resp. tromle, fra drivakslen  

 samt en bremse for kabelarskive, resp. tromle.
Kæderne/wirerne må ikke kunne  

 føres frem til klysset eller det tilsvarende arrangement uden om spillets  

 kabelarskiver, resp. tromle.
 6.2. Herudover skal der for hver ankerkæde/wire anbringes en  

 kædestopper/wirekniber mellem ankerspil og klys eller lign., som kan holde  

 skibet, medens det ligger for anker.
 Der skal ligeledes forefindes et låsearrangement, som skal sikre ankeret i  

 sin stuvede position.
 6.3. Såfremt trawlspillet er udstyret med kabelarskive etc., som angivet i  

 pkt. 6.1, kan dette spil benyttes som ankerspil.
 6.4. Fiskeskibe, der ifølge pkt. 5.4 5.5 anvender deres trawlwire som  

 ankerwire, kan benytte deres trawlspil som ankerspil, såfremt trawlwiren er  

 oprullet på en spiltromle med bremseanordning.
 Ved et sådant arrangement vil det ikke være nødvendigt med en kabelarskive  

 på spillet til kædeforfanget.
7. Fortøjninger 7.1. Fiskeskibe skal udrustes med mindst 3. stk. fortøjninger, hver med en  

 længde og brudstyrke i overensstemmelse med henholdsvis kurve 5 og 6 i  

 efterfølgende kurveblad.
8. Slæbetrosse 8.1. Fiskeskibe skal udrustes med mindst 1 stk. slæbetrosse med en længde  

 og brudstyrke i overensstemmelse med henholdsvis kurve 7 og 8 i efterfølgende  

 kurveblad.
 8.2. Slæbetrossen kan erstattes af en af fiskeskibets trawlwirer, såfremt  

 denne wire mindst har en tilsvarende længde og brudstyrke.
 Såfremt wire anvendes, skal der derudover forefindes et tovværksforfang på  

 mindst 12,5 m med en brudstyrke som angivet for slæbewiren.
9. Straffebestemmelser 9.1. Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
10. Ikrafttræden 10.1. Forskrifterne træder i kraft den 1. august 1984.
