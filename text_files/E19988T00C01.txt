C.1.1 Registrering af eksportører C.1.2 Udførselsangivelsens udformning og anvendelse C.1.3 Almindelige udførselsregler C.1.4 Godkendt eksportør C.1.5 Andre ordninger C.1.6 Rettelse og annullering af udførselsangivelser Formål Udførselsproceduren anvendes for varer, der udføres fra EU's toldområde  

 til lande, der ikke er medlem af EU, herunder Færøerne og Grønland.
 Endvidere anvendes udførselsproceduren ved henførsel af varer til formål,  

 der sidestilles med udførsel:
- udførsel til frihavnen, - oplæggelse på eksportoplag - tilførsel til provianteringsvirksomheder - levering af proviant, udstyr og reservedele til skibe og fly i  

 udenrigsfart, under ét benævnt "proviantering".
 - udførsel af varer fra toldoplag, herunder eksportoplag, og frihavnen.
 Udførselsproceduren anvendes af Told*Skat som grundlag for kontrol med  

 varer der eksporteres samt for beregning og opkrævning af eksportafgifter.  

 Desuden bruges oplysningerne til indsamling og videregivelse af oplysninger  

 til Danmarks Statistik, til brug ved udarbejdelsen af  

 udenrigshandelsstatistikken.
 Ved udførsel af landbrugsvarer anvendes oplysningerne også af  

 EU-direktoratet, som grundlag for udbetaling af eksportrestitutioner mv. i  

 henhold til EU's landbrugsordninger.
Det legale grundlag Reglerne om udførsel af varer findes i EU's toldkodeks, artikel 161 - 162  

 og 182 - 183, samt i artikel 788 - 796 i gennemførelsesbestemmelserne til  

 toldkodeks.
 Hjemmelen til at gennemføre forenklinger i udførselsprocedurerne findes i  

 artikel 279 - 289 i gennemførelsesbestemmelserne til toldkodeks.
 I den danske toldlov samt bekendtgørelse om toldbehandling er fastsat  

 supplerende nationale bestemmelser, bl.a. om registrering af eksportører og  

 opkrævning af gebyrer.
C.1.1 Registrering af eksportører TL § 29, stk. 2 Virksomheder, der erhvervsmæssigt udfører varer, skal anmelde sig til  

 registrering ved toldcentret.
Danske virksomheder Det skal fremgå af anmeldelsen, om virksomheden udfører varer mod  

 udbetaling af eksportrestitution, i henhold til EU's landbrugsordninger.
 Virksomheder, der i forvejen er registreret hos Told*Skat, f.eks. vedr.  

 moms, kan bruge det samme registreringsnummer - SE-nummer - ved eksport.
Ændringer i en registreret virksomheds forhold skal anmeldes skriftligt  

 til toldcentret.
Det kan f.eks. være ændring af selskabsform eller  

 ejerforhold.
 Virksomheder, der samtidig ønsker at blive tilsluttet en forenklet ordning  

 som "godkendt eksportør", se C.1.4, skal indsende en særskilt  

 anmodning til toldcentret.
Udenlandske virksomheder Udenlandske virksomheder, der udfører varer fra Danmark, kan blive  

 eksportørregistreret ved en repræsentant der er hjemmehørende i Danmark, når  

 virksomheden samtidig er momsregistreret her i landet ved denne repræsentant.  

 I sådanne tilfælde hæfter repræsentanten for told og afgifter mv. af de  

 pågældende varer.
C.1.2 Udførselsangivelsens udformning og anvendelse GB art. 205-217 Udførselsangivelsen er udformet efter EU's regler om det administrative  

 enhedsdokument, se bilag 5 og 6.
 Udførselsangivelsen er fremstillet som et blanketsæt, der anvendes i  

 samtlige EU- og EFTA-lande samt i en række andre lande.
En udførselsangivelse kan omfatte i alt 99 vareposter.
Den første anføres  

 på hovedangivelsen, og de øvrige på særlige supplementsangivelser, benævnt  

 BIS-angivelser, med 3 vareposter på hver blanket, se bilag 6 og 8.
 Virksomheder, der bruger edb til udskrivning af udførselsangivelser, kan  

 anvende hovedangivelser som supplementsangivelser; dog ikke når  

 enhedsdokumentet samtidigt anvendes som forsendelsesdokument.
 Udførselsangivelserne skal være godkendt af Told*Skat og anskaffes af  

 eksportøren selv.
 Udførselsangivelsen findes her i landet i to udgaver.
 Den ene udgave, der kaldes "udførselsangivelse, landbrug",  

 består af enhedsdokumentets eksemplar 1-3 samt en national forside, benævnt  

 "YM-blanket", se bilag 7 og 8. Udførselsangivelse, landbrug bruges  

 ved:
- udførsel af landbrugsvarer mod eksportrestitution eller andre  

 finansielle støttebeløb - udførsel af landbrugsvarer fra interventionslager - udførsel af licenspligtige landbrugsvarer, for hvilke der er stillet  

 sikkerhed - udførsel af landbrugsvarer belagt med eksportafgift.
 - tilførsel til og fraførsel fra eksportoplag respektive fremstilling  

 under toldkontrol.
 Angivelsen er indrettet med ekstra rubrikker til afgivelse af oplysninger  

 til brug for EU-direktoratets behandling af restitutionsansøgningen.
Den anden udgave, der i Danmark alene består af enhedsdokumentets  

 eksemplar 2 og 3, bruges ved udførsel af alle øvrige varer, herunder  

 landbrugs- og gartneriprodukter, der ikke er omfattet af bestemmelserne om eksportrestitution, eksportlicens eller eksportafgift.
 Udførselsangivelsens enkelte eksemplarer er til følgende brug:
 Eksemplar 2 er til brug for toldcentret til kontrolformål samt som  

 grundlag for edb-registrering af eksportoplysningerne.
Eksemplar 3 er et ledsage- og kontroldokument, der følger varerne indtil  

 de forlader EU's toldområde.
I visse tilfælde skal dokumentet efterfølgende  

 bruges af virksomheden som dokumentation for varernes udførsel af EU's  

 toldområde.
 Reglerne for anvendelse af udførselsangivelsens eksemplar 3 er nærmere  

 beskrevet i C.1.3.6.3.
YM-blanketten anvendes primært af EU-direktoratet, som grundlag for  

 udbetaling af eksportrestitution.
Den bruges endvidere af toldcentrene i  

 tilfælde, hvor der skal opkræves eksportafgift.
C.1.2.1 Fortrykte udførselsangivelser Toldcentrene kan tillade, at registrerede eksportører lader visse  

 oplysninger fortrykke i udførselsangivelsen.
Det skal tydeligt markeres ved  

 overstregning og med anførsel af signatur, hvis en eller flere af de  

 fortrykte oplysninger ikke har betydning for den pågældende udførsel.
 Tilladelsen er betinget af, at der ikke ændres ved angivelsens lay-out.
C.1.2.2 Edb-udskrivning af formularer GB art. 205 Virksomheder, der anvender egne edb-systemer, men som ikke afgiver  

 eksportoplysninger til Told*Skat via edb, kan udskrive enhedsdokumenterne på  

 printer.
 Virksomheder kan endvidere, ved anvendelse af laserprinter o.lign.,  

 udskrive eksemplar 2 og 3 af udførselsangivelsen samt YM-blanketten, når  

 disse udskrifter tager form af en edb-udskrift af  

 enhedsdokumentet/YM-blanketten.
C.1.2.3 Andre udførselsformularer BKG § 72 Proviantangivelse, G 22, se bilag 85, anvendes i stedet for  

 udførselsangivelse:
- ved leverance her i landet af proviant og andre fornødenheder til skibe  

 og fly i udenrigsfart, - ved provianteringsvirksomheders leverance af proviant og andre  

 fornødenheder til skibe, fly, diplomatiske repræsentationer og internationale  

 organisationer i udlandet, - ved overførsel af varer mellem provianteringsvirksomheder, herunder  

 tilsvarende virksomheder i frihavnen.
 Provianteringsvirksomheder kan anvende proviantangivelsen til nævnte  

 formål, uanset om varerne udføres fra virksomhedens provianteringslager eller  

 beskattede lager.
 Andre virksomheder skal afgive en udførselsangivelse.
Ved proviantering af skibe og fly i dansk toldområde med varer, for hvilke  

 der anmodes om fraskrivning i afgiftsregnskab, fritagelse for eller  

 godtgørelse af told og afgifter eller udbetaling af eksportrestitution, skal  

 der afgives såvel proviantangivelse som udførselsangivelse.
Proviantangivelse  

 anses for afgivet, hvis varerne er angivet i en samlet proviantangivelse for  

 det pågældende fartøj.
 I tilfælde, hvor eksportrestitutionsbeløb opgøres månedsvis af  

 provianteringsvirksomheder, skal der dog ikke afgives udførselsangivelse, men  

 varerne skal optages i proviantangivelsen.
 Ved leverancer til militæret, diplomatiske repræsentationer og  

 internationale organisationer, anvendes særlige formularer, se D.5 og D.6.
C.1.2.4 Fritagelse for afgivelse af udførselsangivelse GB art. 231 Virksomhederne er fritaget for at afgive udførselsangivelse i nedennævnte  

 situationer, medmindre:
- udførslen vedrører varer, der er midlertidigt indført mod  

 sikkerhedsstillelse for told og afgifter, og hvor sikkerhedsstillelsen skal  

 frigives ved ordningens afslutning, - varerne er omfattet af særlige udførselsbestemmelser, f.eks. veterinære,  

 sikkerhedsmæssige eller sundhedsmæssige, der kræver fremlæggelse af en  

 udførselstilladelse.
 Fritagelsen omfatter blandt andet:
- varer, der under transitering af det danske toldområde, er i jernbanens  

 eller en af Told*Skat godkendt postvirksomheds varetægt, - varer, der uden omladning transiterer toldområdet efter EU's  

 forsendelsesordning, mod fremlæggelse af TIR- eller ATA-carnet eller  

 NATO-tolddeklaration, formular 302, - rejseudstyr og rejseproviant, der medføres som håndbagage eller  

 indskrives som rejsegods, - varer, der udføres midlertidigt mod fremlæggelse af ATA-carnet;  

 forbliver varerne i udlandet, afgives udførselsangivelse efterfølgende, - værktøj, instrumenter, redskaber o.l., som rejsende håndværkere eller  

 kunstnere skal benytte i udlandet, - gaveforsendelser med en detailpris i Danmark på højst 950 kr, som  

 afsendes af en privat person her i landet.
Udførslen må ikke være  

 erhvervsmæssig, og forsendelsespapirerne skal ved afsendelsen indeholde  

 oplysning om, at det drejer sig om gaveforsendelse, - kranse og blomster til udsmykning af grave, - udenlandsk indregistrerede motorkøretøjer og fly, - danske motorkøretøjer, der midlertidigt udføres, - skibe og både, der ikke er genstand for salg, og som afgår på egen køl, - udenlandske og danske jernbanevogne og fly, der ikke er genstand for  

 salg eller udlejning, - heste til trav, galop, cirkus eller ridning, der midlertidigt udføres,  

 eller som genudføres efter midlertidigt ophold her i landet for udenlandsk  

 regning, - bøger, noder, kataloger, prislister, bekendtgørelser, plakater,  

 brugsanvisninger og andre tryksager, der udføres som lån eller gave, - manuskripter, tidsskrifter mv., der er trykt her i landet og som af  

 danske firmaer sendes til udlandet til abonnenter og forhandlere, der  

 afsætter direkte til forbrugerne, - frimærker til bytning, - kister med menneskelig og urner med aske, - vareprøver med en værdi på højst 500 kr., der ikke er genstand for salg  

 eller bytte.
Emballage og forsendelsespapirer skal være mærket  

 "Vareprøver", - sportseffekter til sportsudøvelse i udlandet eller genudførsel af  

 tilsvarende effekter, - penge og værdipapirer mv., Toldcentrene kan i andre lignende tilfælde fravige kravet om afgivelse af  

 udførselsangivelse.
C.1.2.5 Udfyldning af udførselsangivelse TK art. 62 GB art. 199 Eksportøren har fuld deklarationspligt, dvs. at udførselsangivelsen ved  

 indleveringen til toldcentret skal indeholde alle nødvendige oplysninger, se  

 C.1.2.5.1.
 Udførselsangivelsen skal være underskrevet af eksportøren eller dennes  

 repræsentant.
 Hvis der ønskes godtgørelse af eller fritagelse for told og afgifter af  

 varerne, eller hvis varerne er bestemt til genindførsel mod told- eller  

 afgiftslempelse, skal udførselsangivelsen indeholde de oplysninger, som er  

 nødvendige for toldcentrets behandling af anmodningen.
 Hvis der skal opkræves eksportafgifter, skal udførselsangivelsen indeholde  

 de nødvendige oplysninger.
 Udførselsangivelsen udfyldes på skrivemaskine eller edb-printer.
 Angivelser der er udfyldt med læselig og tydelig håndskrift kan antages,  

 hvis udførselsekspeditionen i sin helhed afsluttes i Danmark.
GB art. 205 Udførselsangivelser kan også udskrives på laserprinter etc.
I de tilfælde  

 skal alle formkrav, der er fastsat i gennemførelsesbestemmelserne til EU's  

 toldkodeks, være opfyldt.
 Rubriceringen skal være i overensstemmelse med standardmodellen, bortset  

 fra:
- trykkefarve - benyttelse af kursivskrift - trykning af bund i visse rubrikker.
Skal der foretages ændringer, overstreges de forkerte oplysninger, og de  

 rigtige anføres.
Alle ændringer bekræftes af brugeren og påtegnes af  

 toldcentret.
Toldcentret kan evt. forlange, at der indleveres en ny  

 angivelse.
 Supplementsangivelser anvendes på samme måde som hovedangivelsen, dog skal  

 ubenyttede rubrik 31, varebeskrivelse, overstreges.
C.1.2.5.1 Udførselsangivelse - almindelig udførsel Den almindelige udførselsangivelse, uden den nationale YM-blanket,  

 benyttes ved udførsel af alle varer, herunder landbrugsvarer, når der ikke  

 skal udbetales eksportrestitution eller andre støttebeløb, når varerne ikke  

 er licenspligtige samt når der ikke skal opkræves eksportafgift af varerne.
Hvis der benyttes det 4-sidede enhedsdokument som udførselsangivelse, skal  

 rubrikkerne 12, 36, 42, 43 og 45 ikke udfyldes.
Disse rubrikker er ikke  

 medtaget i eksemplar 1-3 i det 8-sidede enhedsdokument.
GB bilag 37 Rubrikkerne i udførselsangivelsen, se bilag 5, udfyldes efter følgende  

 regler:
BKG § 57 1 Angivelse Første underrubrik.
 Der anvendes følgende betegnelser:
 Anden underrubrik udfyldes med en af følgende koder:
 Tredje underrubrik udfyldes kun ved forsendelse eller ved udstedelse af  

 T2L-dokument.
2 Afsender/eksportør - Navn, adresse og evt. telefonnummer på den eksportør, der har  

 solgt/faktureret varerne til en køber uden for EU eller har solgt eller  

 overført varerne til oplæggelse på toldoplag, provianteringsvirksomhed,  

 eksportoplag eller i frihavnen.
- Eksportørens nummer i eksportørregistret - SE-nummer - jf.  

 registreringsbeviset.
For udenlandske eksportører og private afsendere  

 anføres i stedet for SE- nummer: "09999981".
 Ved udførsel af godsregistrerede varer for udenlandsk regning anføres  

 ekspeditørens SE-nummer, når denne er eksportør-registreret.
3 Formularer Løbenummeret for angivelsen i forhold til det samlede antal angivelser,  

 dvs. angivelse og supplementsangivelser.
 Hvis der til en udførselsangivelse hører 2 supplementsangivelser, anføres  

 henholdsvis 1/3, 2/3 og 3/3. Vedrører udførselsangivelsen kun én  

 varepost, anføres der intet i rubrik 3, men "1" i rubrik 5.
4 Ladelister Udfyldes kun ved forsendelse eller ved udstedelse af T2L-dokument.
5 Vareposter Det samlede antal vareposter, minimum 1 og maximum 99, der er omfattet af  

 udførselsangivelsen med tilhørende supplementsangivelser.
Vareposterne svarer  

 til det antal af rubrik nr. 31 "kolli og varebeskrivelse", der  

 udfyldes.
6 Kolli i alt Det samlede antal kolli i den pågældende udførselsekspedition.
7 Referencenummer Rubrikken er til virksomhedens eget brug.
8 Modtager Rubrikken skal udfyldes, når varerne tilføres provianteringsvirksomhed,  

 oplægges på eksportoplag, herunder til "fremstilling under  

 toldkontrol" eller oplægges i frihavnen.
 Rubrikken skal indeholde oplysning om lagerhaverens navn, adresse,  

 eventuelt telefonnummer og SE-nummer, jf. registreringsbeviset.
9 Den økonomisk ansvarlige 10 Første bestemmelsesland 11 Handelsland 13 FLP Kræves ikke udfyldt.
14 Klarerer/repræsentant Navn, adresse og evt. telefonnummer på speditøren, hvis en sådan  

 medvirker.
I modsat fald anføres "eksportør" eller  

 "afsender".
15 Afsendelses-/udførselsland Udfyldes kun ved forsendelse.
15a Afs./udf.land kode 15b Afs./udf.land kode 16 Oprindelsesland Kræves ikke udfyldt.
17 Bestemmelsesland Navnet på bestemmelseslandet.
Rubrikken udfyldes ikke ved oplæggelse på  

 eksportoplag, herunder fremstilling under toldkontrol, i frihavnen eller i  

 provianteringsvirksomhed, medmindre der begæres forudbetaling af  

 destinationsbestemt eksportrestitution.
 Ved udførsel til proviantering af skibe eller fly uden for det danske  

 toldområde, anføres bestemmelseslandet som det land, hvor varerne indlades i  

 skibet.
17a Bestemmelseslandets kode Koden for det land, der er anført i rubrik 17. Koderne fremgår af  

 landefortegnelsen i bilag 37.
17b Best.landets kode Kræves ikke udfyldt.
18 Transportmidlets identitet og nationalitet Nationalitetskoden for det transportmiddel, hvorpå varerne indlades  

 direkte ved opfyldelsen af udførselsformaliteterne, bortset fra ved udførsel  

 med jernbane.
 Nationalitet anføres i den kode for landet, der er fastlagt i  

 landefortegnelsen i bilag 37.
Ved anvendelse af proceduren for fællesskabsforsendelse skal der afgives  

 nærmere oplysninger om transportmidlets identitet.
Se B.1.
 Ved postforsendelser eller transport af varer i faste installationer,  

 f.eks. i rørledninger og el-kabler, skal rubrikken ikke udfyldes.
19 Containere, Ctr Her anføres om varerne transporteres i container over EU's ydre grænse.  

 Følgende koder anvendes:
 0 Varer, der ikke transporteres i container.
 1 Varer, der transporteres i container.
 Ved containere forstås:
En transportenhed, f.eks. løs tank, veksellad eller lignende, - som udgør et helt eller delvis lukket rum, der er bestemt til at  

 indeholde gods - som er af varig beskaffenhed og således stærk nok til at kunne benyttes  

 gentagne gange - som er særligt indrettet til - uden omladning - at lette godstransport  

 inden for en eller flere transportformer - som er således indrettet, at den er let at håndtere, især ved overførsel  

 fra en transportform til en anden - som er således indrettet, at den er let at fylde og tømme, og som har et  

 indre rumfang på én kubikmeter eller derover.
 Lad/"flats" sidestilles med containere.
20 Leveringsbetingelser I første underrubrik angives koden for leveringsbetingelserne og i anden  

 underrubrik anføres stedet, hvor leveringsbetingelserne opfyldes.
 Der skal anvendes følgende koder og tekster:
 Tredje underrubrik kræves ikke udfyldt.
21 Det grænseoverskridende aktive transportmiddel Nationalitetskoden angives for det transportmiddel, der transporterer  

 varerne ud over EU's ydre grænse.
Koden kan være sammenfaldende med den i  

 rubrik 18 angivne.
 Nationalitet anføres i den kode for landet, der er fastlagt i  

 landefortegnelsen i bilag 37.
Når det drejer sig om kombineret transport, eller når der anvendes flere  

 transportmidler, anføres som aktivt transportmiddel det, der tjener til  

 fremdriften.
F.eks. vil det være skibet, hvis transportformen er lastbil på  

 skib; anvendes f.eks. et trækkende køretøj og påhængsvogn, er det aktive  

 transportmiddel det trækkende køretøj.
 Rubrikken udfyldes ikke ved udførsel med post, jernbane eller i faste  

 installationer.
22 Fakturaens møntsort og samlede beløb I første underrubrik anføres den møntsort fakturaen er udfærdiget i med  

 den kode, der er anført i landefortegnelsen i bilag 37.
I anden underrubrik anføres det fakturerede beløb for samtlige varer  

 omfattet af angivelsen.
Omfatter udførselsangivelsen flere fakturaer, angives  

 beløbet ifølge samtlige fakturaer, jf. dog rubrik 28.
 Rubrikken udfyldes ikke:
- ved udførsel af transitvarer for udenlandsk regning - hvis der ikke foreligger et salg til udlandet - når eksportøren har tilladelse til efterfølgende aflevering af faktura.
23 Vekselkurs 24 Transaktionens art Kræves ikke udfyldt.
25 Transportmåde ved grænsen Koden for den transportmåde, der anvendes vedrørende det aktive  

 transportmiddel, der befordrer varerne ud af EU's toldområde.
 Følgende koder anvendes :
 Rubrikken skal ikke udfyldes ved oplæggelse på oplag, f.eks.  

 provianteringsvirksomhed, eksportoplag eller frihavnen.
26 Indenlandsk transportmåde Koden for den transportmåde, der anvendes ved varernes fraførsel fra  

 indladningsstedet, med henblik på udførsel af EU's toldområde.
 Se koderne under vejledningen til rubrik 25.
 Hvis varerne angives til udførsel direkte ved udpassagestedet ved EU's  

 ydre grænse, anføres samme kode som i rubrik 25.
 Rubrikken skal ikke udfyldes ved oplæggelse på oplag, f.eks.  

 provianteringsvirksomhed, eksportoplag eller frihavnen.
27 Indladningssted Kræves ikke udfyldt.
28 Finansielle oplysninger og bankdata Fakturaens dato og nummer.
Datoen anføres med 6 cifre i rækkefølgen dag,  

 måned og år.
F.eks. anføres datoen 18. august 1996 som 18 08 96.
 Hvis varer er solgt af en dansk eksportør til en udenlandsk virksomhed,  

 der videresælger dem forinden de afsendes her fra landet, angives  

 fakturanummer kun på den faktura, der er udstedt til den oprindelige  

 udenlandske køber.
Ved udførsel af varer efter flere fakturaer afgives udførselsangivelse for  

 hver enkelt faktura.
Hvis der efter handelsmæssig sædvane udstedes flere  

 fakturaer for samme forsendelse, kan der dog ses bort fra kravet om afgivelse  

 af udførselsangivelse for hver enkelt faktura på betingelse af, at laveste  

 fakturanummer for de fakturaer, der er udstedt for forsendelsen, angives i  

 rubrikken, og at øvrige fakturanumre angives i rubrik 44. Der kan også  

 udstedes en samlefaktura eller fortegnelse, der indeholder oplysning om  

 fakturanummer og beløb for hver enkelt faktura, som udførselsangivelsen  

 omfatter.
Rubrikken udfyldes ikke - ved udførsel af transitvarer for udenlandsk regning - hvis der ikke foreligger et salg til udlandet - når eksportøren har tilladelse til efterfølgende aflevering af faktura.
29 Udgangstoldsted Når varerne skal udføres direkte fra Danmark med skib, luftfartøj eller  

 bil, angives koden for den havn, lufthavn eller det toldsted, hvorfra varerne  

 udpasser er.
 Udføres varerne som postforsendelse eller med jernbane, anføres  

 henholdsvis kode 0010 og 0020.
 Udpasserer varerne via en anden EU-medlemsstat, angives kode 9999.
 Koden anvendes ikke for varer, der oplægges i provianteringsvirksomhed, på  

 eksportoplag eller i frihavnen.
 Koderne fremgår af bilag 118.
30 Varernes placering Kræves ikke udfyldt.
31 Kolli og varebeskrivelse Emballagernes mærker og numre samt kollienes antal og art.
For  

 uemballerede varer anføres antallet af disse varer eller "in bulk"  

 samt i begge tilfælde de nødvendige oplysninger til identifikation af  

 varerne.
 Ved varebeskrivelse forstås varernes tarifmæssige eller handelsmæssige  

 betegnelse, udtrykt tilstrækkelig klart til at muliggøre en øjeblikkelig og  

 sikker identifikation af varernes art mv.
Rubrikken skal endvidere indeholde oplysninger, der eventuelt kræves i  

 henhold til specifikke forskrifter.
Det gælder f.eks. særlige  

 udførselsbestemmelser, punktafgifter mv.
 For varer under EU's landbrugsordninger skal varebeskrivelsen være i  

 overensstemmelse med EU-direktoratets eksportørvejledning.
 Ved udførsel af transitvarer for udenlandsk regning, kan varearten anføres  

 summarisk.
 Såfremt der anvendes container, skal dennes identifikationsmærke eller  

 registreringsnummer angives.
 32 Varepost nr.
 Varepostens løbenummer i rækken af vareposter, der er anført i rubrik 5.
 Omfatter angivelsen kun én varepost, anføres "1".
33 Varekode Der angives varekoden fra Toldtariffen.
 Rubrikken er opdelt i 5 underrubrikker, der udfyldes således:
 Der henvises i øvrigt til Toldtariffens vejledning om anvendelse af  

 varekoder og tillægskoder.
 Ved udførsel af godsregistrerede transitvarer for udenlandsk regning, kan  

 der i stedet for varekoden angives det kapitel i Toldtariffen, hvorunder  

 varen henhører, efterfulgt af 6 nuller, f.eks. 84 00 00 00.
 Ved udførsel af varer til proviantering kan varekoden anføres som 99 30 99  

 00. Ved udførsel af flyttegods og varer til udstilling, demonstration og  

 lignende, anføres varekoden som 99 90 99 02.
De nævnte lettelser i angivelseskravene gælder ikke for varer, som udføres  

 mod eksportrestitution mv., eller som er omfattet af reglerne om  

 eksportafgift.
De gælder endvidere ikke for varer, der udføres mod  

 godtgørelse af eller fritagelse for told og afgifter eller anden form for  

 toldlempelse.
34a Oprindelsesland - kode Oprindelsesland anføres med kode for det land, hvori varerne er  

 fremstillet.
Hvis fremstillingen er foregået i to eller flere lande, anføres  

 det land, hvori den sidste væsentlige forarbejdning har fundet sted.
Ompakning, sortering eller blanding betragtes ikke som forarbejdning,  

 medmindre varen efter behandlingen ikke længere kan henføres til noget andet  

 oprindelsesland end det, hvori denne behandling har fundet sted.
Findes der  

 særlige regler i fællesskabsforordninger eller konventioner, f.eks.  

 vedrørende toldpræference, til fastlæggelse af varers oprindelse, anføres  

 oprindelseslandet i overensstemmelse med disse regler.
Oprindelseslandet vil i disse tilfælde i almindelighed  

 fremgå af de dokumenter, som kræves fremlagt i bestemmelseslandet.
 Ved udførsel af transitvarer for udenlandsk regning, kan som  

 oprindelsesland anføres det land, hvorfra varerne er afsendt.
 Rubrikken kræves ikke udfyldt ved oplæggelse af varer i  

 provianteringsvirksomheder eller i frihavnen, medmindre varerne oplægges mod  

 restitution.
 Oprindelseslandet anføres i den kode for landet, der er fastlagt i  

 landefortegnelsen i bilag 37.
 For skibe og fly, der har været registreret i Danmark, angives landekoden  

 som "008" for Danmark , uanset hvor de pågældende skibe og fly er  

 bygget.
34b Oprind.l. kode Kræves ikke udfyldt.
35 Bruttomasse (kg) Bruttovægten for den enkelte varepost anføres i hele kilogram.
 Vedrører udførselsangivelsen flere vareposter skal forsendelsens samlede  

 bruttovægt fordeles på de enkelte vareposter.
 Ved bruttovægt forstås den samlede vægt af varerne inklusive al emballage,  

 dog ikke transportmateriel, f.eks. containere.
36 Præference Kræves ikke udfyldt.
37 Procedure Koden for den procedure, varerne ønskes udført efter.
Koderne fremgår af  

 bilag 120.
 Koden anføres i alle tilfælde med 4 cifre i første underrubrik og 1 ciffer  

 i anden underrubrik.
 Det første ciffer i den 5-cifrede kode skal være identisk med koden anført  

 i rubrik 1, anden underrubrik.
 De 2 første cifre er koden for ønsket procedure, f.eks. endelig udførsel,  

 midlertidig udførsel til passiv forædling eller oplæggelse på eksportoplag.
De 2 næste cifre er koden for forudgående procedure.
Ved forudgående  

 procedure forstås den procedure varerne har været henført under før de  

 udføres, f.eks. aktiv forædling suspension, tilført provianteringsvirksomhed  

 eller godsregistrerede varer.
 Det 5. ciffer er et nationalt ciffer.
 Som eksempel kan nævnes koden for endelig udførsel af varer uden  

 forudgående procedure: 10.00.0.
38 Nettomasse (kg) Nettovægten for den enkelte varepost anføres i hele kilogram.
Mængden  

 anføres uden decimaler.
 Ved nettovægt forstås varens vægt uden emballage.
 Ved udførsel af transitvarer for udenlandsk regning, kan bruttomassen  

 anføres som nettomasse.
39 Kontingenter Kræves ikke udfyldt.
40 Summarisk angivelse/forudgående dokument Ved udførsel af godsregistrerede, ikke fortoldede varer, anføres  

 godsregistreringsnummeret i rubrikken.
 Omfatter en varepost flere godsregistreringsnumre, anføres det ældste  

 godsregistreringsnummer i rubrikken. Øvrige godsregistreringsnumre til  

 vareposten anføres i rubrik 44.
Omfatter et godsregistreringsnummer flere vareposter/varekoder i  

 angivelsen, anføres godsregistreringsnummeret i rubrikken til den første  

 varepost.
Ved de øvrige vareposter anføres "samme" i rubrikken.
41 Supplerende enheder Supplerende mængde anføres i den enhed, der er anført i Toldtariffens  

 kolonne ud for den pågældende position, f.eks. stk., par, liter, MWh eller  

 m2. Mængderne anføres uden decimaler.
Såfremt intet er anført i Toldtariffen,  

 skal rubrikken ikke udfyldes.
Ved udførsel af maskiner, apparater mv. samt visse arter transportmateriel  

 henhørende under Toldtariffens afsnit XVI og XVII, der afsendes adskilt ad  

 flere gange som delsendinger og som efter de gældende regler kan tariferes  

 som en helhed, skal stykantallet, den supplerende mængde, anføres for første  

 delsending.
For de efterfølgende delsendinger anføres i stedet DEL.
 Ved udførsel af transitvarer for udenlandsk regning, skal rubrikken ikke  

 udfyldes.
42 Varens pris 43 A.M. kode Kræves ikke udfyldt.
 44 Supplerende oplysninger mv.
 Oplysninger og erklæringer mv, som kræves efter de udførselsordninger, der  

 gælder for varerne, f.eks. henvisning til en bevilling fra Told*Skat eller  

 oplysning om, at der er tale om udførsel af punktafgiftspligtige varer.
 Endvidere anføres oplysning om, hvilke dokumenter der er vedlagt  

 angivelsen, f.eks. certifikater, attester, udførselstilladelser, licenser og  

 bevillinger, som er foreskrevet i de særlige udførsels- og  

 transitbestemmelser, samt øvrige bilag, der er vedlagt angivelsen.
For varer, der kun kan udføres mod fremlæggelse af udførselstilladelse,  

 skal tilladelsen vedlægges udførselsangivelsen.
For varer, der er omfattet af  

 EU-ordninger om udførsel, vedlægges eksportlicens og udførselscertifikat mv.  

 Forinden udførselsangivelsens indlevering til toldcentret, afskrives beløb og  

 eventuelt tillige mængde i de pågældende dokumenter.
Ved udførsel af varer fra toldoplag, anføres toldoplagets nummer i  

 underrubrikken.
Nummeret er 4-cifret og fremgår af bevillingen.
 Hvis eksportøren ønsker at få tilbageleveret eksemplar 3 af  

 udførselsangivelsen med udpassagetoldstedets attest for varernes udførsel,  

 skal der i rubrikken anføres "RET-EXP", eller det skal på anden  

 tydelig måde tilkendegives, at eksemplar 3 ønskes tilbageleveret.
44 S.O.kode 45 Justering Kræves ikke udfyldt.
46 Statistisk værdi Varernes værdi fob eller franco dansk grænse for hver position i hele  

 danske kroner.
For forsendelser med post anføres værdi eksklusive porto.
Hvis  

 varerne ikke er endeligt solgt anføres den markedspris, der gælder på  

 afsendelsestidspunktet.
For varer, der genudføres efter forædling, herunder  

 reparation og bearbejdning her i landet, anføres værdien som summen af  

 varernes værdi ved indførslen med tillæg af de omkostninger, der er påløbet  

 her i landet til forædling mv.
 Ved udførsel af varer, der omfattes af EU's landbrugsordninger, skal  

 eksportrestitutioner mv., der udbetales her i landet, ikke medregnes i  

 værdien, som anføres i udførselsangivelsen.
 Ved udførsel af transitvarer for udenlandsk regning, kan anførsel af  

 værdien undlades.
47 Beregning af afgifter Hvis der skal opkræves eksportafgifter skal rubrikken indeholde de  

 oplysninger, der er nødvendige for opkrævningen: toldberegningsart,  

 beregningsgrundlag, afgiftssats og afgiftsbeløb.
 Toldberegningsarten for eksportafgift er "1682".
48 Betalingshenstand Kræves ikke udfyldt.
49 Identificering af oplag Ved udførsel fra toldoplag anføres tidligere ekspeditionsdato med 6 cifre  

 i rækkefølgen dag, måned og år samt ekspeditionsnummer på den  

 fortoldnings-/udførselsangivelse, der blev benyttet, da varerne blev oplagt.
50 Hovedforpligtede Udfyldes primært ved forsendelse.
Endvidere anvendes rubrikken, når en eksportør ønsker udførselsangivelsens  

 eksemplar 3 tilbageleveret fra udgangstoldstedet med attest om varernes  

 udførsel.
Rubrikken udfyldes med navn og adresse på en person, der er  

 hjemmehørende i det land, hvor udgangstoldstedet er beliggende, og til hvem  

 eksemplaret kan afleveres.
51 Planlagte grænseovergangssteder 52 Kaution 53 Bestemmelsestoldsted Udfyldes kun ved forsendelse.
54 Sted og dato Udførselsangivelsen underskrives af eksportøren eller af en repræsentant  

 for eksportøren, f.eks. speditør, efter de almindelige fuldmagtsregler.
A, B, C og D Forbeholdt toldmyndighederne.
C.1.2.5.2 Udførselsangivelse, landbrug Angivelsen, se bilag 7, benyttes ved udførsel af landbrugsvarer, der er  

 omfattet af EU-bestemmelser om:
- eksportrestitution - eksportlicens - eksportafgift.
 Enhedsdokumentets eksemplar 1-3 og den nationale "YM-blanket"  

 udfyldes som beskrevet for andre varer, se C.1.2.5.1.
 Desuden skal der afgives supplerende oplysninger efter bestemmelser, der  

 er beskrevet i EU-direktoratets eksportørvejledning.
 Udførselsangivelse, landbrug skal indeholde følgende supplerende data:
8 Modtager Varemodtagerens navn og adresse.
28b Eksportens art Der anvendes en af følgende betegnelser:
- Restitution - Restitution - proviantoplag - Restitution - aktiv forædling - Oplæggelse - eksportoplag - Fraførsel - eksportoplag - Til fremstilling under toldkontrol - Fra fremstilling under toldkontrol - Restitution - intervention - Interventionsvarer - Eksportlicens - Restitution - periodeopgørelse 28c T-status For varer, der ikke har EU-status anføres "1" og for varer, der  

 har EU-status anføres "2".
 Opnåelse af eksportrestitution kræver, at varerne har status  

 "2".
 Én udførselsangivelse kan kun omfatte varer med samme T-status.
33 Varekode Varekoden fra Toldtariffen.
For varer, der kan opnå eksportrestitution  

 mv., anføres varekoden fra EU-direktoratets eksportørvejledning.
 Rubrikken er opdelt i 5 underrubrikker, der udfyldes således:
 Restitutionskoden, der angives i 3. underrubrik, består af 4 cifre, hvoraf  

 det første ciffer indtil videre er "9".
 Der henvises i øvrigt til Toldtariffens vejledning om anvendelse af  

 varekoder.
36 For-Gar Hvis eksportrestitution ønskes forudbetalt, udfyldes rubrikken med det  

 4-cifrede garantinummer.
 Garantinummeret fremgår som sags.nr. af kvittering for modtagelse af  

 sikkerhedsstillelse.
 42 Licensnr.
 Når der fremlægges eksportlicens/forudfastsættelsesattest, anføres  

 kendingsbogstaverne samt det 6-cifrede nummer i rubrikken.
 Er der tale om en deponeret forudfastsættelsesattest, anføres tillige  

 ordet "DEP".
44 (Underrubrikken) Når der medfølger kontroleksemplar T 5, anføres det fortrykte nummer i  

 rubrikken.
45 Lic-Gar Det 4-cifrede garantinummer angives.
Garantinummeret fremgår som sagsnr. af kvittering for modtagelse af  

 sikkerhedsstillelse.
Er der tale om en engangsgaranti, udfyldes rubrikken  

 ikke.
54 Sted og dato Sted og dato for angivelsens udfærdigelse.
 Udførselsangivelsen for varer under EU's landbrugsordninger skal  

 underskrives af en person, der er befuldmægtiget til at underskrive på den  

 eksporterende virksomheds vegne.
 Er den befuldmægtigede en anden virksomhed, f.eks. speditør, anføres  

 tillige navn og adresse.
C.1.2.6 Forenklede udførselsangivelser C.1.2.6.1 Statistisk tærskelværdi Tærskelværdiordningen kan bruges ved udførsel af varer her fra landet med  

 en værdi pr. vareart/varekode på 6.500 kr. eller derunder og med en nettovægt  

 på 1.000 kg. eller derunder.
Ved udførsel til Grønland og Færøerne er værdien pr. vareart/varekode dog højst 3.000 kr.
 Hvis udførselsangivelsen også benyttes som forsendelsesangivelse og  

 dokumentet skal udfyldes ved gennemskrivning, kan ordningen kun benyttes,  

 hvis kravene til forsendelsesdokumentets udfyldning, blandt andet med hensyn  

 til varebeskrivelse, opfyldes.
C.1.2.6.1.1 Angivelser med maksimale lettelser Ved udførsel af varer, til hvilke der ikke er knyttet særlige  

 udførselsbestemmelser mv, skal der kun afgives disse oplysninger:
2 Afsender 5 Vareposter 17a Bestemmelsesland 31 Varebeskrivelse 32 Varepost nr.
38 Nettomasse 46 Statistisk værdi 54 Underskrift Ved udførsel af godsregistrerede varer skal rubrik 40 og eventuelt rubrik  

 44 vedr. overskydende godsregistreringsnumre udfyldes.
C.1.2.6.1.2 Angivelser med begrænsede lettelser For nedennævnte varer/ekspeditionstyper er det af told- og afgiftsmæssige  

 årsager nødvendigt at afgive flere faste oplysninger i udførselsangivelsen.  

 Hvis tærskelværdiordningen benyttes, er lettelserne derfor begrænsede.
 - Varer, der af sundhedsmæssige, sikkerhedsmæssige, veterinære,  

 plantepatologiske eller andre grunde kræver fremlæggelse af en  

 udførselstilladelse.
 - Punktafgiftspligtige varer, der udføres af punktafgiftsregistrerede  

 virksomheder.
 - Varer under EU's landbrugsordninger.
 - Varer, der udføres fra aktiv forædling, fra forarbejdning under  

 toldkontrol eller til passiv forædling.
 - Varer, der fraføres oplag, herunder lagre i frihavnen og  

 provianteringsvirksomheder.
 - Varer, der er bestemt til genindførsel, f.eks. vareprøver og varer til  

 demonstration, afprøvning eller i udvalg.
 Udførselsangivelsens rubrikker skal udfyldes, bortset fra følgende:
18 Transportmidlets nationalitet 19 Container 21 Grænseoverskridende transportmiddel 25 Transportmåde ved grænsen 26 Indenlandsk transportmåde 29 Udgangstoldsted C.1.2.6.1.3 Flere varer på samme angivelse Omfatter en angivelse flere forskellige varer/varekoder forholdes  

 forskelligt, afhængigt af om alle varer hver især har en værdi under 6.500  

 kr./3.000 kr. og samtidig er berettiget til maksimale lettelser, jf. ovenfor,  

 eller om en eller flere varer har en værdi over 6.500 kr./3.000 kr.,  

 respektive ikke er berettiget til maksimale lettelser.
Alle varer berettiget Varerne kan angives samlet, dvs. som én varepost med den samlede  

 værdi og den samlede nettovægt.
Hvis der ikke findes en dækkende betegnelse,  

 angives varen som "andre varer".
En eller flere varer ikke berettiget Varerne kan ikke angives på samme angivelse efter denne ordning, men der  

 er mulighed for at benytte den alternative tærskelværdiordning, se nedenfor.
C.1.2.6.1.4 Alternativ tærskelværdiordning Den alternative tærskelværdiordning var indtil oktober 1989 den eneste  

 gældende ordning.
Ordningen er videreført, men har mere begrænsede lettelser,  

 idet alle rubrikker - med enkelte undtagelser - skal udfyldes.
Den omfatter  

 kun de varer/ekspeditioner, der ifølge ovenstående er berettiget til  

 maksimale lettelser.
 Ordningen kan indtil videre bruges ved ekspeditioner, hvor en del af  

 varerne falder udenfor betingelserne i den almindelige tærskelværdiordning.
 Der gælder følgende afvigelser fra de almindelige udfyldningsregler til  

 nævnte rubrikker:
 31 Varebeskrivelsen anføres som "andre varer".
 33 Varekode anføres som 9990.99.02.
 34a Oprindelsesland anføres som "008".
 Er flere af varerne omfattet af lettelsen, kan de angives samlet, dvs. at  

 følgende oplysninger kan slås sammen:
35 Bruttomasse 38 Nettomasse 46 Statistisk værdi.
C.1.2.7 Forordningsbestemte lettelser GB art. 222 og 279-289 EU's Toldkodeks giver eksportørerne mulighed for at anvende forskellige  

 forenklede angivelses- og procedureregler i forbindelse med udførsel af  

 varer, ligesom der er mulighed for anvendelse af Told*Skat's edb-løsninger.
Anvendelse af forenklede løsninger kræver en skriftlig tilladelse fra  

 toldcentret.
Tilladelserne fastsætter rammerne for ordningernes anvendelse  

 samt virksomhedernes pligt til at overholde diverse regnskabs- og  

 kontrolforskrifter.
 Tilladelse til at angive varer til udførsel via edb eller ved samlede  

 periodiske angivelser på EU's enhedsdokument, er af praktiske hensyn  

 kombineret med tilladelse som "godkendt eksportør", se C.1.4. Denne  

 model fritager som hovedregel eksportørerne for ekspedition hos Told*Skat.
Virksomheder, der allerede afgiver udførselsoplysninger på én af  

 nævnte måder og som ikke ønsker tilladelse som godkendt eksportør, kan  

 fortsætte med at afgive udførselsoplysninger som hidtil.
I sådanne tilfælde  

 kan varer dog ikke fraføres det danske toldområde, før tilladelse til  

 udførsel er givet på det udførselsdokument, som skal ledsage varerne til  

 udpassagestedet i EU.
 Virksomheder, der allerede har tilladelse som godkendt eksportør og som  

 ikke afgiver udførselsoplysninger via edb eller ved periodisk angivelse, skal  

 fremover anvende forenklet angivelsesform.
C.1.2.7.1 Udførselsangivelse via edb GB art. 222 On-line Eksportørregistrerede virksomheder kan blive tilsluttet Told*Skat's  

 on-line eksportsystem, hvor man kan vælge mellem batch-løsningen: periodisk  

 filoverførsel og terminalløsningen: computer til computer.
Magnetbånd/diskette Eksportørregistrerede virksomheder kan få tilladelse til at aflevere  

 eksportoplysninger periodisk på magnetbånd eller diskette.
 Toldcentret tilladelse er betinget af forudgående test af dele af  

 virksomhedens edb-systemer og godkendelse af en prøvediskette/bånd fra  

 eksportørens edb-anlæg, ledsaget af et uredigeret prøveprint med  

 oplysningerne på prøvemediet.
Fælles for edb-løsningerne Edb-løsningerne kan indtil videre ikke anvendes for varer omfattet af EU's  

 landbrugsordninger, som udføres mod eksportrestitution, licens eller for  

 hvilke der er fastsat bestemmelser om opkrævning af eksportafgift mv.
 Ved udførsel af varer, der af sundhedsmæssige, sikkerhedsmæssige,  

 veterinære eller andre grunde kræver fremlæggelse af en udførselstilladelse,  

 skal den pågældende tilladelse - sammen med en udskrift af angivelsen - altid  

 forelægges for toldcentret efter de nedenfor beskrevne retningslinier.  

 Sådanne varer er ikke omfattet af en eventuel tilladelse som godkendt  

 eksportør.
Eksportører, der ikke har tilladelse som godkendt eksportør eller som  

 udfører varer, der ikke er omfattet af en sådan tilladelse, skal indsætte  

 udførselsoplysningerne i virksomhedens edb-system inden varerne kan angives  

 til udførsel ved toldcentret.
For så vidt angår terminalløsningen skal der  

 endvidere være modtaget tilbagesvar fra Told*Skats edb-system om, at  

 oplysningerne er accepteret.
Varerne skal herefter angives til udførsel ved toldcentret under samtidig  

 fremlæggelse af eventuelle tilladelser, licenser eller andre foreskrevne  

 dokumenter samt af en udskrift fra virksomhedens edb-system indeholdende de  

 eksportoplysninger, der er indberettet af virksomheden.
Udskriften af  

 eksportoplysningerne kan være opbygget, rubriceret og udfyldt som EU's  

 enhedsdokument, udskrevet på laserprinter eller lignende, eller være formet  

 efter Told*Skats printmodel.
 Herefter skal retningslinierne om udførselstoldbehandling følges, se  

 C.1.3.6.
 Når udførselsoplysninger afgives via edb af en godkendt eksportør, følges  

 reglerne herfor, se C.1.4.
 Nærmere oplysning om edb-løsningerne kan fås ved toldcentrene.
C.1.2.7.2 Periodisk udførselsangivelse på EU's enhedsdokument Almindelige udførsler GB art. 280 Eksportørregistrerede virksomheder kan få tilladelse til at afgive en  

 samlet opgørelse over udførte varer i en nærmere fastsat periode, normalt en  

 måned.
Opgørelsen afgives på EU's enhedsdokument.
 For eksportører, der har tilladelse som godkendt eksportør, henvises til C  

 1.4.3.
 For andre eksportører gælder følgende:
 Ved hver enkelt udførsel skal en forenklet udførselsangivelse sammen med  

 varerne forevises toldcentret, og de procedurer, der er beskrevet i C.1.3.6,  

 skal følges.
Den forenklede angivelse består af eksemplar 3 af EU's enhedsdokument  

 eller et handelsdokument.
Dokumentet udfyldes efter regler fastsat af  

 toldcentret, men skal mindst indeholde følgende oplysninger efter  

 enhedsdokumentets rubricering og tekst:
1 Angivelse 2 Afsender/eksportør 14 Klarerer/repræsentant 17 Bestemmelsesland 28 Finansielle oplysninger og bankdata 31 Kolli og varebeskrivelse, mærke og nr.
33 Varekode 38 Nettomasse (kg) 44 Supplerende oplysninger/vedlagte dokumenter mv.
 54 Sted, dato og underskrift.
I rubrik 28 anføres oplysning om fakturanummer og -dato, og i rubrik 44  

 skal anføres "Forenklet udførsel - periodeangivelse" samt nummer og  

 dato på den udstedte tilladelse.
Ved brug af et handelsdokument skal  

 oplysningen anbringes nederst i dokumentet.
 Hvis varerne angives til udførsel ved et toldsted beliggende i en anden  

 EU-medlemsstat, skal den forenklede angivelse bestå af enhedsdokumentets  

 eksemplar 2 og 3. I angivelsens rubrik 44 anføres - foruden "Forenklet  

 udførsel - periodeangivelse" - tillige navnet på det toldcenter i  

 Danmark, hvortil den samlede periodiske angivelse skal indgives.  

 Virksomheder, der anvender handelsdokument som forenkletangivelse, skal  

 medbringe dette i 2 eksemplarer, forsynet med nævnte påtegninger nederst i  

 dokumentet.
 Ved udførsel direkte fra Danmark, kan virksomhederne vælge at anvende en  

 specifikation i ét eksemplar, hvis indhold og udformning skal være  

 godkendt af toldcentret.
 Periodeangivelser kan ikke uden særlig tilladelse anvendes for varer, der  

 udføres mod eksportrestitution, licens eller opkrævning af eksportafgift.
Ved udførsel af varer, der af sundhedsmæssige, sikkerhedsmæssige,  

 veterinære eller andre grunde kræver fremlæggelse af en udførselstilladelse,  

 skal denne fremlægges for toldcentret sammen med den forenklede  

 udførselsangivelse.
Sådanne varer er ikke omfattet af en eventuel tilladelse  

 som godkendt eksportør.
Specielle udførsler Eksportørregistrerede virksomheder kan få tilladelse til at undlade at  

 afgive udførselsangivelse ved hver enkelt udførsel af - frimærker og mønter til samlerbrug, bøger, noder, kataloger, prislister,  

 plakater, brugsanvisninger og andre tryksager, for så vidt de enkelte  

 forsendelser har en salgsværdi på under 5.000 kr.
- småforsendelser af andre varer end frimærker, mønter og bøger mv, hvis  

 udførselsværdien ikke overstige r 6.500 kr.
For udførsler til Grønland og Færøerne må værdien for varer henhørende under samme varekode  

 højst udgøre 3.000 kr.
- varer, der i erhvervsmæssigt øjemed udføres som håndbagage eller  

 medføres i et privat motorkøretøj.
Virksomhederne kan på visse betingelser  

 holde udførslen af sådanne varer uden for den momspligtige omsætning, blandt  

 andet under forudsætning af, at der fremlægges attest fra toldmyndighederne i  

 indførselslandet for, at varerne er indført der.
Endvidere er der visse  

 regnskabsmæssige krav.
 Tilladelserne er betinget af, at der for hver måned - efter aftale med  

 toldcentret afleveres oplysninger om de foretagne udførsler.
 Ordningen kræver ikke status som godkendt eksportør.
C.1.3 Almindelige udførselsregler C.1.3.1 Indlevering af udførselsangivelse Generelt TK art. 161, stk. 5 GB art. 790-791 GB art. 794 Angivelse af varer til udførsel skal som hovedregel, uanset udpassage sker  

 direkte fra dansk havn/lufthavn eller via et andet EU-land, foretages ved et  

 dansk toldcenter.
 Når varer angives til udførsel ved et toldcenter sker dette ved, at  

 udførselsangivelsen indgives til toldcentret i udfyldt og underskrevet stand  

 samtidig med at varerne medbringes til kontrol.
TK art. 62 GB art. 199 Der gælder følgende hovedregler for udførsel af varer:
 - Angivelse til udførsel foretages ved det toldcentret, hvor eksportøren  

 er hjemmehørende.
 - Hvis en speditør eller anden repræsentant på vegne af eksportøren  

 angiver varerne til udførsel, kan dette ske ved det toldcenter, hvor  

 speditøren eller repræsentanten er hjemmehørende.
 - I tilfælde, hvor det af administrativt organisatoriske grunde ikke er  

 muligt at foretage angivelse til udførsel som ovenfor nævnt, skal angivelse  

 ske ved et anden dansk toldcenter.
 - Varer, der udføres direkte fra dansk havn/lufthavn, kan indtil videre  

 angives til udførsel ved det toldcenter, hvorunder udpassagestedet henhører.
 Udførselsangivelse kan indgives direkte til toldmyndighederne på et  

 udpassagested beliggende i en anden EU-medlemsstat, når nedennævnte  

 betingelser er opfyldt:
 - Værdien pr. forsendelse må ikke overstige 3.000 ECU, ca. 24.000 kr.
- Varerne må ikke være undergivet forbud eller restriktioner, der kræver  

 fremlæggelse af udførselstilladelse, licens eller andre særlige dokumenter - Udførslen skal foretages af eksportøren selv.
Ordningen kan ikke  

 anvendes af speditører eller andre, der handler på eksportørens vegne.
Deklarationspligt Udførselsangivelsen skal ved indleveringen indeholde alle de oplysninger,  

 der er nødvendige for ekspeditionens gennemførelse, se C.1.2.5.1 og  

 C.1.2.5.2.
Udførselsangivelsen skal endvidere være vedlagt de erklæringer og  

 dokumenter, f.eks. certifikater, attester, udførselstilladelser, licenser  

 eller bevillinger, som er foreskrevet i de særlige udførsels- og  

 transitbestemmelser, der gælder for de pågældende varer af valutamæssige,  

 sundhedsmæssige, sikkerhedsmæssige, veterinære, plantepatologiske eller andre  

 grunde.
Angivelsen skal indeholde oplysning om, hvilke dokumenter der er  

 vedlagt.
Hvis der i forbindelse med udførslen skal fremlægges kontroleksemplar T 5, skal eksemplaret være udfyldt i overensstemmelse med EU's  

 bestemmelser.
 Når en vare ifølge en enkelt udførselsangivelse/varepost er pakket i flere  

 kolli, kan toldcentret kræve, at der fremlægges en pakkeliste over indholdet  

 i hvert kolli.
 C.1.3.1.1 Landbrugsvarer mod eksportrestitution mv.
 For landbrugsvarer, der udføres mod eksportrestitution mv. gælder, at  

 varerne, efter særlige kontrolregler, som er fastsat i forbindelse med EU's  

 landbrugsordninger, som hovedregel kontrolleres på indladningsstedet, dvs. i  

 eller i forbindelse med eksportørens egne lokaler.
Formålet hermed er, at varerne kontrolleres i lokaler, der - på grund af  

 temperatur, fugtighed mv.- er mest gunstige for varernes holdbarhed.
Det  

 samme hensyn til varernes bevarelse kan ikke tages ved udpakning og kontrol  

 på andre lokaliteter.
Af hensyn til Told*Skat's kontrol med varerne er det i Landbrugsministeriets bekendtgørelse nr. 209 af 21. marts 1994 fastsat, at  

 der mindst 24 timer før varernes indladning i transportmidlet skal indsendes  

 en skriftlig forudanmeldelse til toldcentret, evt. pr. telefax.
 Toldcentret fastsætter formen og indholdet af forudanmeldelsen efter  

 aftale med virksomheden, men anmeldelsen skal mindst indeholde følgende  

 oplysninger:
- varekode i henhold til EU-direktoratets eksportørvejledning - nettovægt, så nøjagtig som muligt - receptnummer for sammensatte varer - tidspunktet for indladningens påbegyndelse og varernes planlagte afgang  

 fra virksomheden - ved indladning af varer, hvor indladningen strækker sig over mere end  

 én dag, f.eks. korn mv., oplysning om datoen for indladningens  

 påbegyndelse og forventede afslutning samt navn og adresse på det lager,  

 hvorfra varerne fraføres til eksport.
 Udførselsangivelse, landbrug skal på det anmeldte indladningstidspunkt  

 foreligge i virksomheden i udfyldt og underskrevet stand, så  

 indladningskontrol kan foretages på grundlag af angivelsens oplysninger.
TK art., 97, stk. 2 b GB art. 310 Hvis varerne på indladningstidspunktet ikke er blevet kontrolleret af  

 toldcentret, skal udførselsangivelsen indleveres til toldcentret efter de  

 almindelige regler.
Dette skal ske inden varerne afgår til det toldsted, hvor  

 de forlader EU's toldområde eller hvor der påbegyndes en EU-forsendelse.
 Hvis en EU-forsendelse påbegyndes samtidig med udførselsangivelsens  

 indlevering, følges reglerne herfor, se B.1.
 For virksomheder, der har tilladelse som godkendt afsender eller godkendt  

 eksportør, er forudanmeldelse af eksporten obligatorisk for alle varearter,  

 se beskrivelserne af disse procedurer under de enkelte ordninger.
C.1.3.1.2 Antagelsesdato for angivelsen TK art. 63 Fællesbestemmelser Toldcentret antager udførselsangivelsen den dag, hvor varerne angives til  

 udførsel, ved at udførselsangivelsen indleveres til toldcentret i udfyldt og  

 underskrevet stand.
Angivelsen forsynes med et grundregistreringsnummer og en  

 dato, der benævnes antagelsesdatoen.
Antagelsesdatoen er satsdato for eventuelle eksportafgifter og  

 restitutionsbeløb.
For at sikre, at antagelsesdatoen for udførselsangivelser  

 til enhver tid fastsættes efter ensartede retningslinier, er antagelsesdatoen  

 altid den dato, hvor varerne er frembudt for toldcentret.
Supplerende bestemmelser for landbrugsvarer Ved udførsel af landbrugsvarer mod eksportrestitution vil  

 antagelses-datoen være den dato, der i den skriftlige forudanmeldelse af  

 eksporten er angivet som indladningstidspunkt for varerne.
 I tilfælde, hvor fysisk kontrol på indladningsstedet ikke foretages af  

 toldcentret, vil antagelsesdatoen blive indsat i udførselsangivelse, landbrug  

 af toldcentret, når angivelsen indleveres med henblik på varernes frigivelse  

 til udførsel.
Det kan forekomme, at indladningen i transportmidlet strækker sig over  

 mere end én dag, f.eks. ved indladning af korn i skibe.
Derfor har  

 EU-direktoratet bestemt, at antagelsesdatoen for sådanne varer skal  

 fastsættes efter samme regler som for andre varer, dvs. det tidspunkt, hvor  

 indladningen ifølge forudanmeldelsen skal påbegyndes.
 Det er uden betydning, hvor mange dage indladningen varer, eller om  

 indladningsforløbet overskrider en månedsgrænse.
 I tilfælde, hvor der i forbindelse med eksporten fremlægges  

 forudfastsættelsesattester mv., vil satsdatoen dog være fastsat i  

 overensstemmelse med dette dokument.
C.1.3.1.3 Udførsel af varer med jernbane eller post GB art. 793 BKG § 62 Told- og Skattestyrelsen kan godkende, at andre myndigheder eller  

 virksomheder på Told*Skat's vegne foretager udførselskontrol af  

 vareforsendelser, der ikke er omfattet af nedennævnte  

 undtagelsesbestemmelser.
Tilladelse til at foretage udførselskontrol meddeles den pågældende  

 myndighed eller virksomhed skriftligt for en periode.
Tilladelsen indebærer,  

 at myndigheden/virksomheden overfor Told*Skat er ansvarlig for, at de varer,  

 der faktisk udføres, er identiske med de i udførselsangivelsen angivne, at  

 udførselsangivelsen er korrekt udfyldt og underskrevet samt at varer, som  

 ikke er omfattet af godkendelsen, henvises til toldbehandling ved en  

 toldcentret.
Tilladelse til at foretage udførselskontrol er indtil videre kun tildelt Danske Statsbaner og Post Danmark, som tidligere har været tillagt nævnte  

 beføjelser direkte i Toldbehandlingsbekendtgørelsen, for så vidt angår  

 udførsel af varer som jernbane- eller postforsendelse.
Varer, der skal udføres med jernbane eller som postforsendelse hos Post Danmark kan derfor indtil videre - sammen med udførselsangivelsen -  

 indleveres direkte til en af DSB's jernbanestationer eller til et af Post  

 Danmark's postkontorer.
 Følgende varer, der skal udføres af DSB eller Post Danmark, skal dog altid  

 angives til udførsel ved toldcentret:
- varer, der forsendes efter EU's forsendelsesordning, medmindre  

 eksportøren har tilladelse som "godkendt afsender", se C.1.5.1 - varer, der udføres mod fremlæggelse af TIR-carnet eller ATA-carnet - tobaksvarer, mineralolier, alkohol og alkoholholdige varer, der er  

 omfattet af Rådets direktiv 92/12/EØF af 25. februar 1992, og som udføres mod  

 godtgørelse af eller fritagelse for told og afgifter - spiritus, herunder ethanol og vin samt tobaksvarer, der udføres i  

 uberigtiget stand - varer, der udføres efter proceduren for passiv forædling - varer, der udføres mod godtgørelse af eller fritagelse for told og  

 afgifter - landbrugsvarer, for hvilke der anmodes om udbetaling af  

 eksportrestitution eller for hvilke der er fastsat bestemmelser om  

 udligningsbeløb, eksportafgift, licens eller andre restriktioner - varer, omfattet af varefortegnelsen i bilag 2 - den internationale  

 våbenliste - i Industriministeriets bekendtgørelse af 12. november 1993 med  

 senere ændringer om udførsel af visse varer, for hvilke der kræves  

 udførselstilladelse fra Justitsministeriet - varer, omfattet af Rådets forordning (EF) nr. 3381/94 af 19. december  

 1994 med senere ændringer om en fællesskabsordning for kontrol med udførslen  

 af varer med dobbelt anvendelse, for hvilke der kræves udførselstilladelse  

 fra Erhvervsministeriet eller fra en tilsvarende myndighed i en anden  

 EU-medlemsstat - øvrige varer, der af sundhedsmæssige, sikkerhedsmæssige, veterinære  

 eller andre grunde kun kan udføres mod fremlæggelse af en udførselstilladelse  

 fra en dansk myndighed - godsregistrerede varer.
C.1.3.2 Forudindlevering af udførselsangivelse BKG § 53, stk. 6 Udførselsangivelser kan indleveres til toldcentret inden varerne frembydes  

 til udførselskontrol.
 I toldcentrets ekspeditionstid kan forudindlevering ske uden videre.
 Uden for ekspeditionstiden kræves der tilladelse fra toldcentret.
 Toldcentret kan fastsætte en passende tidsfrist for varernes frembydelse.  

 Efter tidsfristens udløb returneres forudindleverede udførselsangivelser til  

 eksportøren, medmindre tidsfristen kan forlænges.
C.1.3.3 Efterfølgende udstedelse af udførselsangivelser GB art. 795 Efter anmodning fra eksportøren kan toldcentret attestere  

 udførselsangivelser, efter at varerne er udført af toldområdet.
 Til bekræftelse af udførslen fremlægges transportdokumentation og  

 dokumentation for, at varerne er ankommet til og indført i modtagerlandet.  

 Endvidere fremlægges dokumentation for, at eksportøren har modtaget betaling  

 eller lignende fra den udenlandske modtager.
 Angivelsen skal forsynes med oplysning om, at den er udstedt  

 efterfølgende.
Hvis anmodningen vedrører efterfølgende udstedelse af udførselsangivelse,  

 landbrug, er dokumentationskravene mere omfattende.
Det skal blandt andet  

 kunne dokumenteres, at varerne er fysisk kontrolleret af toldcentret inden  

 udførsel har fundet sted.
C.1.3.4 Aflevering af faktura For varesendinger, hvor den samlede udførselsværdi overstiger 20.000 kr.,  

 skal eksportøren afgive et eksemplar af salgsfakturaen.
 Fotokopi kan antages.
 Fakturaen skal mindst indeholde følgende oplysninger:
- Eksportørens navn og adresse - Fakturaens dato og nummer - Modtagerens navn og adresse - Kollienes antal, art, mærke og numre og bruttovægt - En nøjagtig specifikation af sendingens indhold og nettomængde for hver  

 vareart, f.eks. stykantal, vægt eller mål - Specificeret prisangivelse og leveringsbetingelser.
 Ved udførsel af visse varer til private, kan fremlæggelse af faktura  

 undlades, når virksomheden i stedet for fakturaanvender giroindbetalingskort,  

 som følger forsendelsen.
C.1.3.5 Efterfølgende aflevering af faktura Toldcentret kan give registrerede eksportører tilladelse til efterfølgende  

 aflevering af faktura, når de har tilrettelagt forretningsgangen i deres  

 virksomhed på en sådan måde, at faktureringen ikke sker samtidig med varernes  

 afsendelse.
 Virksomhederne skal efter månedens udgang, og senest den 10. i den  

 efterfølgende måned, aflevere fakturaer for de varer, som er udført efter  

 ordningen i den pågældende måned, og for hvilke der anmodes om  

 eksportrestitution.
 Fakturaerne skal være ledsaget af en meddelelse med oplysninger om  

 SE-nummer, toldcentrets kode, tilladelsens nummer og dato samt den periode  

 fakturaerne vedrører.
 Toldcentrets grundregistreringsnummer og -dato skal anføres på  

 fakturaen/fakturaerne, der vedrører den enkelte udførselsangivelse.
 Nærmere oplysning fås hos toldcentret.
C.1.3.6 Udførselstoldbehandling EU's bestemmelser om udførsel af varer er opdelt i to led:
- angivelse til udførsel - kontrol ved udpassage af EU's toldområde.
C.1.3.6.1 Angivelse til udførsel GB art. 792 Når udførselsangivelsen er indleveret til toldcentret, forsynes den med  

 ekspeditionsnummer og dato, se C.1.3.1.
Efter afsluttet ekspedition og kontrol, udleveres udførselsangivelsens  

 eksemplar 3 til eksportøren eller dennes repræsentant med attest om, at  

 varerne er frigivet til udførsel.
Eksemplaret følger varerne indtil  

 udpassagekontrol er foretaget ved EU's ydre grænse.
GB art. 793, stk. 3 Når udførslen finder sted direkte fra dansk havn/lufthavn ved samme  

 toldcenter eller som jernbane- eller postforsendelse, attesteres og udleveres  

 eksemplar 3 kun til eksportøren, hvis denne anmoder om det.
Anmodning  

 fremsættes ved, at der i rubrik 44 i eksemplar 3 anføres:  

 "RET-EXP", eller det på anden måde tilkendegives, at eksemplar 3  

 ønskes tilbageleveret.
C.1.3.6.2 Kontrol ved udpassage af EU's toldområde GB art. 793 Varer, der er frigivet til udførsel, skal - sammen med eksemplar 3 af  

 udførselsangivelsen - frembydes for toldmyndigheden på udgangstoldstedet ved  

 EU's ydre grænse.
 Ved "udgangstoldsted" forstås:
Udgangstoldstedet kontrollerer, at de frembudte varer er identiske med de,  

 der er frigivet til udførsel.
Konstateres der uoverensstemmelser af  

 betydning, underrettes eksportørens toldcenter herom.
 Hvis eksportøren eller dennes repræsentant anmoder derom, afgiver  

 toldmyndigheden attest om varernes udførsel på bagsiden af  

 udførselsangivelsens eksemplar 3, som derefter tilbageleveres.
 Attestationen består i et stempel, der bærer toldstedets navn og dato.
 Anmodning fremsættes ved, at der i rubrik 44 i eksemplar 3 anføres:  

 "RET-EXP", eller på anden måde tilkendegives, at man ønsker at få  

 eksemplar 3 tilbage.
I de tilfælde der er beskrevet i 2. pind, vedrørende udførsel med jernbane  

 etc., påtegner udgangstoldstedet først eksemplar 3 af udførselsangivelsen,  

 når det har anført "EXPORT" med rødt på transportdokumentet og  

 forsynet det med toldstedets stempel.
Denne afstempling kan dog undlades, når  

 der benyttes rutefart, eller varerne afsendes direkte til et ikke-EU-land.
 I de tilfælde der er beskrevet i 4. pind vedrørende henførsel under en  

 forsendelsesordning etc., påtegner udgangstoldstedet først eksemplar 3 af  

 udførselsangivelsen, når det har anført "EXPORT" med rødt på det  

 pågældende forsendelses- /punktafgiftsledsagedokument og forsynet det med  

 toldstedets stempel.
 Hvis eksemplar 3 ikke umiddelbart kan udleveres til eksportøren eller  

 dennes repræsentant, kan det i stedet afleveres til en person, som skal være  

 noteret i angivelsens rubrik 50, og som skal være hjemmehørende i den  

 medlemsstat, hvor udgangstoldstedet er beliggende.
C.1.3.6.3 Eksportdokumentation Efter 1. januar 1995 er det ikke længere obligatorisk for danske  

 virksomheder at opbevare eksemplar 3 af udførselsangivelsen som  

 eksportdokumentation i relation til momsregnskabet.
 Eksportører skal dog altid forlange udførselsangivelsens eksemplar 3 eller  

 dermed ligestillede dokumenter tilbageleveret i følgende tilfælde:
 - Når dokumentet bruges i regnskabet med til- eller fraførsel i  

 forbindelse med toldoplag, herunder eksportoplag og  

 provianteringsvirksomheder.
 - Ved udførsel af punktafgiftspligtige varer mod afgiftsfritagelse eller  

 afgiftsgodtgørelse.
- Ved direkte udførsel fra Danmark af tobaksvarer, mineralolier, alkohol  

 og alkoholholdige varer, der er omfattet af Rådets direktiv 92/12/EØF af 25. februar 1992.
 - I forbindelse med anvendelse af de økonomiske toldprocedurer vedrørende  

 aktiv- og passiv forædling samt anmodning om toldgodtgørelse.
GB art. 793, stk. 6a Når tobaksvarer, mineralolier, alkohol og alkoholholdige varer, der er  

 omfattet af Rådets direktiv 92/12/EØF af 25. februar 1992, udføres via andre  

 EU-lande, skal punktafgiftsledsagedokument og udførselsangivelse indgives til  

 toldcentret samtidig.
 Udførselsangivelsen afsluttes og punkt-afgiftsledsagedokumentet stemples  

 "EXPORT" med rødt, hvorefter varerne sammen med  

 punktafgiftsledsagedokumentet transporteres til udgangstoldstedet i EU.
 Der henvises til udførselsangivelsen i punktafgiftsledsagedokumentet og  

 omvendt.
 I sådanne tilfælde anvendes retureksemplaret fra  

 punktafgiftsledsagedokumentet som eksportdokumentation i eksportørens  

 punktafgiftsregnskab, og udførselsangivelsens eksemplar 3 skal således ikke  

 anvendes til dette formål.
C.1.3.6.4 Øvrige bestemmelser BKG § 61 Toldcentret er berettiget til at foretage enhver undersøgelse af varerne,  

 der er nødvendig af hensyn til eksportkontrollen, og til uden erstatning at  

 udtage et passende kvantum prøver af varerne, for at undersøge deres  

 beskaffenhed.
Eksportøren kan efter anmodning få udtagne prøver  

 tilbageleveret, hvis de ikke er medgået ved undersøgelsen.
 Det påhviler eksportøren eller dennes repræsentant at foretage det  

 arbejde, der er nødvendigt for toldcentrets undersøgelse, herunder ud- og  

 indpakning, vejning og måling mv.
 Eksportøren skal frembyde varerne for den udførselskontrollerende  

 myndighed i så god tid, at den nødvendige kontrol kan gennemføres.
Udførselsangivelsen med tilhørende dokumenter kan for varer, der udføres  

 med jernbane eller som postforsendelse af Post Danmark, indleveres direkte  

 til jernbanestationen eller Post Danmarks postkontor, hvis varerne ikke er af  

 en art, der kræver kontrol ved toldcentret.
Hvis eksportøren har anmodet  

 derom, udleverer jernbanestationen eller Post Danmark enheds-dokumentets  

 eksemplar 3 til eksportøren eller dennes repræsentant med attest om  

 udførslen, se C.1.3.6.1.
 Ved udførsel som jernbane- eller postforsendelse af varer, som forinden  

 udførslen skal frembydes for toldcentret, skal udførselsangivelsen med  

 tilhørende dokumenter indleveres til den toldcenter i hvis distrikt  

 jernbanestationen/Post Danmarks postkontor er beliggende.
Toldcentret påtegner enhedsdokumentet om, at varerne er frigivet til  

 udførsel.
Eksemplar 3 udleveres til eksportøren til fremlæggelse for DSB  

 eller Post Danmark.
Når jernbanestationen eller posthuset har modtaget  

 varerne til udførsel, afsluttes ekspeditionen.
C.1.4 Godkendt eksportør C.1.4.1 Almindelige bestemmelser GB art. 283-287 Eksportører, der - regelmæssigt eksporterer varer - fører regnskab, der gør det muligt for Told*Skat at foretage effektiv  

 kontrol, herunder efterfølgende kontrol - ikke har begået grove eller gentagne overtrædelser af told- og/eller  

 afgiftsforskrifter,   

 kan af den toldcentret, hvor eksportøren er registreret, få tilladelse som  

 "godkendt eksportør".
 Godkendte eksportører skal af praktiske grunde afgive eksportoplysninger  

 til Told*Skat via en edb-løsning eller ved en samlet udførselsangivelse på  

 EU's enhedsdokument for de i en periode udførte varer, se C.1.4.3.
Toldcentret udsteder - efter godkendelse af virksomheden - en skriftlig  

 tilladelse, som indeholder de administrative og regnskabsmæssige betingelser,  

 der er knyttet til ordningen.
Betingelserne er fastsat af hensyn til  

 kontrollen med de eksporterede varer, til indsamling af oplysninger til  

 udenrigshandelsstatistikken og til opfyldelse af samtlige øvrige betingelser,  

 der er fastsat i EU's Toldkodeks og i andre retsforskrifter.
 Godkendte eksportører kan:
 - afsende varer direkte fra indladningsstedet frem til udpassage af EU's  

 toldområde eller til et sted, hvor varerne tages under forsendelse i henhold  

 til EU's forsendelsesordning, uden forinden at frembyde varerne og fremlægge  

 udførselsangivelse for Told*Skat.
 - anvende et "handelsdokument", se C.1.4.2, ved hver enkelt  

 udførsel, i stedet for EU's enhedsdokument.
 - udstede og attestere eventuelle T2L-dokumenter.
Begrænsninger Følgende varer kan indtil videre ikke eksporteres under godkendt  

 eksportør-ordningen, kombineret med anvendelse af edb-systemer eller  

 periodeangivelser :
 - Landbrugsvarer omfattet af bestemmelserne om eksportrestitution, licens  

 eller eksportafgift.
Der er dog etableret en særlig ordning, baseret på anvendelse af EU's  

 enhedsdokument, hvorefter eksportører af landbrugsvarer mod  

 eksportrestitution kan blive godkendte eksportører.
Se C.1.4.5.
 - Varer, der af sundhedsmæssige, sikkerhedsmæssige, veterinære eller andre  

 grunde kun kan udføres mod fremlæggelse af en udførselstilladelse, f.eks.  

 våben, varer med dobbelt anvendelse og medicin mv.
C.1.4.2 Regler for ordningens anvendelse Forudanmeldelse Eksportøren skal indenfor toldcentrets almindelige ekspeditionstid  

 underrette det toldcenter, hvor indladningen finder sted, om forestående  

 ekspeditioner.
 Forudanmeldelsen skal enten afgives telefonisk eller skriftligt forud for  

 de enkelte udførsler eller ved en skriftlig anmeldelse dækkende en periode,  

 ved regelmæssigt eksportmønster.
 Forudanmeldelser skal altid afgives i så god tid, at toldcentret har  

 mulighed for at besigtige varerne.
 Nærmere aftale om anmeldelsens form, indhold og tidspunkter træffes med  

 toldcentret, men anmeldelsen skal mindst indeholde følgende oplysninger:
- dato - virksomhedens navn - indladningsstedets adresse - vareart/-mængde - destination - indladnings-/afgangstidspunkt.
Hvis virksomheden indlader varer flere forskellige steder, skal  

 forudanmeldelse afgives til den toldcentret, hvor sidste indladning finder  

 sted.
Dette sted betragtes da som indladningssted for det samlede vareparti.
Særlige ekspeditioner Følgende eksporter skal altid forudanmeldes skriftligt:
- varer fra toldoplag - varer fra aktiv forædling - varer fra midlertidig indførsel - varer mod toldgodtgørelse - varer, der udføres til passiv forædling - spiritus, vin, frugtvin, tobaksvarer, cigaretpapir og benzin.
 Forudanmeldelsen skal i disse tilfælde suppleres med oplysning om, at  

 eksporten vedrører varer under én af de nævnte ordninger, med  

 henvisning til den bevilling eller tilladelse, der dækker det pågældende  

 forhold, til den fortoldningsangivelse, der ligger til grund for registrering  

 af indførslen, eller med oplysning om, at en ansøgning om toldgodtgørelse er  

 behandlet af Told*Skat inden varernes genudførsel.
 Senest på det tidspunkt, hvor varerne er anmeldt til indladning, skal de  

 være udskilt fra de øvrige varer, færdigpakkede og mærkede , så de kan tages  

 under toldkontrol på indladningsstedet.
Eksportdokument Ved hver udførsel anvendes et dokument, efterfølgende benævnt  

 "handelsdokument". Handelsdokumentet erstatter eksemplar 3 af  

 udførselsangivelsen, der dog tillige kan anvendes.
 Som "handelsdokument" betragtes f.eks.:
- faktura - følgeseddel - edb-udskrift - eksemplar 3 af EU's enhedsdokument,   

 der suppleres med få oplysninger, således, at dokumentet mindst indeholder  

 følgende oplysninger:
- SE-nummer, navn og adresse - bestemmelsesland - fakturanummer og -dato - varernes sædvanlige handelsbetegnelse samt varekode - kolliantal og art, mærke og nummer - nettovægt - påtegningen: "Forudanmeldt til Toldcenter......., dato og  

 klokkeslet" samt "forenklet udførsel".
 Ved udførsel af varer, der er under en toldprocedure af økonomisk  

 betydning, stilles der yderligere krav til oplysningerne i handelsdokumentet.  

 Det gælder følgende ordninger:
- Genudførsel af varer fra aktiv forædling.
Det skal af dokumentet fremgå,  

 at eksporten vedrører varer fra aktiv forædling, med henvisning til  

 bevillingen til aktiv forædling samt til fortoldningsekspeditionen med nr. og  

 dato.
- Genudførsel af varer, der har været midlertidigt indført.
Det skal af  

 dokumentet fremgå, at eksporten vedrører varer, der genudføres efter at have  

 været midlertidigt indført til udstilling , forevisning eller andre formål  

 under den nævnte ordning.
Der skal i dokumentet henvises til  

 fortoldningsekspeditionen med nr. og dato.
- Genudførsel af varer til passiv forædling.
Det skal af dokumentet  

 fremgå, at eksporten vedrører varer til passiv forædling, med henvisning til  

 bevillingen til passiv forædling.
- Udførsel af varer mod toldgodtgørelse.
Det skal af dokumentet fremgå, at  

 eksporten vedrører varer, der udføres mod toldgodtgørelse samt at toldcentret  

 forinden har behandlet ansøgningen om toldgodtgørelse og givet tilladelse til  

 udførslen.
 Handelsdokumentet skal underskrives af eksportøren.
 Handelsdokumentet skal følge med varerne indtil de er udpasseret af EU.
 Hvis eksportøren eller dennes repræsentant anmoder derom, afgiver  

 toldmyndigheden på udpassagestedet attest om varernes udførsel på bagsiden af  

 handelsdokumentet, som derefter tilbageleveres.
 Attestationen består i et stempel, der bærer toldstedets navn og dato.
 Anmodning fremsættes ved, at der nederst i dokumentet anføres:  

 "RET-EXP", eller på anden måde tilkendegives, at man ønsker at få  

 dokumentet tilbageleveret.
 I visse tilfælde er det nødvendigt at forlange handelsdokumentet  

 tilbageleveret, f.eks. ved udførsel af punktafgiftspligtige varer, se  

 C.1.3.6.3.
Eksportørstempel Handelsdokumentet skal i nederste højre hjørne, samt eventuelle  

 T2L-dokumenter i rubrik C, forsynes med et eksportørstempel, hvis størrelse  

 og rubricering, se bilag 72, er fastsat i EU's bestemmelser.
Stemplet skal  

 være godkendt af toldcentret.
 Eksportørstemplet skal indeholde følgende oplysninger:
- Told*Skats bomærke eller "DK" - Toldcentrets navn - Løbenummer - Udstedelsesdato - Virksomhedens navn - Tilladelsens nummer Toldcentret kan godkende, at stemplet er fortrykt på dokumenterne.
Nummerering Dokumenterne skal af virksomheden forsynes med et løbenummer samt dato for  

 afsendelsen, "udstedelsesdato", i de pågældende rubrikker i  

 stemplet.
 Dokumenterne skal endvidere registreres i en fortegnelse, der opbevares i  

 virksomheden.
 Fortegnelsen skal indeholde følgende oplysninger:
C.1.4.3 Eksportoplysninger Edb-løsninger On-line Eksportoplysningerne skal løbende indsættes i virksomhedens edb-system og  

 afsendes til Told*Skats edb-system.
Udførselsoplysninger for de i en måned  

 foretagne udførsler skal senest den sidste hverdag i måneden være modtaget og  

 accepteret i Told*Skats edb-system.
 Ekspeditionerne skal i edb-systemet tildeles et løbenummer.
 Eventuelle fejlbehæftede ekspeditioner sidestilles med ikke-modtagne..
Magnetbånd eller diskette Magnetbåndet/disketten skal omfatte udførsler for 1 kalender måned, og  

 skal indsendes til toldcentret senest den 3. hverdag, herunder ikke lørdage,  

 i den efterfølgende måned.
Magnetbåndet/disketten skal være forsynet med de i  

 bevillingen anførte oplysninger.
Ekspeditioner, der er afvist i Told*Skats edb-system, udskrives på en  

 fejlliste med oplysning om årsagen til afvisningen.
Virksomheden skal rette  

 de afviste ekspeditioner på et selvstændigt magnetbånd/diskette senest 5  

 hverdage efter modtagelsen af fejllisten.
Hvis der kun er få rettelser kan  

 disse dog angives på en manuel udførselsangivelse.
Rettelses-magnetbåndet/disketten skal indsendes til toldcentret, og  

 ekspeditionerne skal angives under deres oprindelige løbenummer og dato.
Det  

 skal fremgå af label til båndet/disketten, at indholdet er en rettelse for en  

 nærmere bestemt periode.
Edb-print som handelsdokument Anvender virksomheden et "print" fra virksomhedens edb-system  

 som udførselsdokument/handelsdokument, kan Told*Skats printmodel med fordel  

 anvendes, idet den er anmeldt for og dermed kendt af de øvrige medlemsstaters  

 toldmyndigheder.
Periodeangivelse på papir Virksomheden skal til toldcentret aflevere opgørelse over oplysninger  

 vedrørende de i en periode foretagne udførsler.
 Periodens længde fastsættes efter aftale med toldcentret, men bør af  

 praktiske grunde ikke være mindre end en uge.
 Opgørelsen afgives på EU's enhedsdokument, evt. alene eksemplar 2, der  

 skal indeholde samme oplysninger som krævet ved en almindelig udførsel.
 Hvis nedennævnte oplysninger for de i perioden udførte varer er ens, skal  

 rubrikkerne 35 bruttomasse, 38 nettomasse og eventuelt 41 supplerende mængde  

 anføres med samlede mængder for angivelsen og rubrik 46 statistisk værdi med  

 samlet udførselsværdi for angivelsen:
 Hvis hovedoplysningerne ikke er sammenfaldende, skal der udarbejdes  

 yderligere periodeangivelse, hvor oplysningerne herefter er ens.
Rubrikkerne 20 leveringsbetingelser, 22 fakturaens møntsort og beløb samt  

 28 fakturadato og -nummer i hovedoplysningerne udfyldes ikke, men angivelsen  

 skal for hver varepost indeholde oplysning om, hvilke dokumenter angivelsen  

 omfatter.
Oplysningen kan anføres i rubrik 44 supplerende oplysninger etc.  

 eller i en vedlagt oversigt.
Hvis varepostoplysningerne i en periodeangivelse ikke er sammenfaldende,  

 skal der i periodeangivelsen oprettes nye vareposter, hvori oplysningerne  

 herefter er ens.
Der kan til én angivelse oprettes indtil 99  

 vareposter ved brug af enhedsdokumentets "BIS"-blanketter.
 I rubrik 44 supplerende oplysninger etc. i angivelsens første varepost  

 henvises til tilladelsens dato og nummer.
Når perioden er måneden, skal periodeangivelsen afleveres til toldcentret  

 senest 6. hverdag, herunder ikke lørdag, i efterfølgende måned.
I andre  

 tilfælde aftales afleveringsfristerne med toldcentret.
C.1.4.4 Godsregistrerede varer Ved genudførsel af godsregistrerede, ikke fortoldede varer, skal  

 godsregistreringsnummeret/numrene opføres på en blanket, der efter nærmere  

 aftale med toldcentret indsendes regelmæssigt.
Blanketten skal dog indsendes  

 senest den 6. hverdag i måneden efter perioden.
 Opgørelsen skal indeholde oplysning om, hvilken dato de godsregistrerede  

 varer er udført, samt henvisning til det pågældende handelsdokument.
C.1.4.5 Landbrugsvarer mod eksportrestitution Godkendte eksportører, der udfører landbrugsvarer mod udbetaling af  

 eksportrestitution, skal angive hver enkelt udførsel på EU's enhedsdokument.
TK art, 97, stk. 2 b GB art. 310 Landbrugsvarer mod udbetaling af eksportrestitution kan kun udføres under  

 ordningen, når udførslen foregår direkte fra dansk havn/lufthavn.
I andre  

 tilfælde skal varerne forsendes efter EU's forsendelsesordning.
 Der kan indtil videre udstedes tilladelse som godkendt eksportør til  

 eksportører, der afsender varer fra et indladningssted til et sted i Danmark,  

 hvor transporten af varerne evt. overtages af en speditør, der påbegynder en  

 fællesskabsforsendelse for varerne.
Både ved direkte udførsel fra Danmark og i sidstnævnte situation skal  

 udførselsangivelsens eksemplar 1 ledsage varerne.
Eksemplar 1 bliver af  

 toldcentret på udgangstoldstedet/forsendelsestoldstedet returneret til  

 toldcentret på indladningsstedet med attest om, at varerne enten er udført af  

 EU's toldområde eller er indladet i et transportmiddel under EU's  

 forsendelsesordning.
Når toldcentret har modtaget attest i form af udførselsangivelsens  

 eksemplar 1 fra udgangstoldstedet, indsender toldcentret YM-blanketten til EU-direktoratet med den overførte attest.
 Eksportører af landbrugsvarer under ordningen for godkendt eksportør kan  

 undlade at medsende udførselsangivelsens eksemplar 3 til udgangstoldstedet.  

 Dette eksemplar indsendes i stedet til toldcentret sammen med YM-blanketter  

 og udførselsangivelsens eksemplar 2, hvorefter den - hvis der anmodes derom -  

 modtages retur med toldcentrets registreringsnummer påført.
 Dette har betydning for virksomhedens eventuelle senere henvendelse til  

 toldcentret vedrørende ekspeditionen.
Delsendinger og samlesendinger For varer, der angives til udførsel af eksportøren selv ifølge én  

 og samme udførselsangivelse, og som afhentes på forskellige indladningssteder  

 som delsendinger gælder, at forudanmeldelse kan ske til toldcentret på sidste  

 indladningssted.
 Hvis forsendelsen foretages af en speditør, og indladningerne sker fra  

 flere forskellige eksportører, der afgiver hver sin udførselsangivelse,  

 landbrug, skal forudanmeldelse ske til samtlige berørte toldcentre.
 Toldcentret kan give tilladelse til, at fysisk kontrol kan foregå på det  

 sidste indladningssted.
 De enkelte forudanmeldelser skal indeholde oplysning om, hvor den fysiske  

 kontrol ønskes foretaget.
 Kontrollen omfatter den samlede sending, hvorfor samtlige  

 udførselsangivelser, landbrug, skal foreligge færdigudfyldt og underskrevet  

 senest på det tidspunkt, hvor sidste indladning påbegyndes.
 Det kan tillades, at der på de enkelte indladningssteder, i stedet for  

 udførselsesangivelse, landbrug, foreligger et handelsdokument eller andet  

 administrativt dokument i 2 eksemplarer, indeholdende de oplysninger, som  

 kræves i udførselsangivelse, landbrug.
 Dokumentet skal være dateret og underskrevet.
 Eksemplar 1 af handelsdokumentet følger varerne frem til det sidste  

 indladningssted, hvor udførselsangivelse, landbrug, for den samlede sending  

 skal foreligge.
 Eksemplar 2 af handelsdokumentet opbevares på indladningsstedet.
 Bliver der foretaget fysisk kontrol, udleveres dette eksemplar til  

 toldcentret.
 Foretager toldcentret ikke fysisk kontrol af den samlede varesending,  

 indsendes handelsdokumenterne sammen med forsendelsesangivelsens eksemplar 1,  

 evt. kopieksemplar af kontroleksemplar T5 og YM-dokumenter til det  

 toldcenter, hvor sidste indladningssted er beliggende.
 Varerne skal kolliplomberes under transporten her i landet, hvis dette er  

 foreskrevet for de pågældende varer.
C.1.5 Andre ordninger C.1.5.1 Godkendt afsender (EU's forsendelsesordning) GB art. 398-405 Eksportørregistrerede virksomheder kan på nærmere fastsatte betingelser få  

 tilladelse som "godkendt afsender" i henhold til EU's  

 forsendelsesordning.
For Speditører mv. kan tilladelse gøres betinget af, at  

 virksomheden er tilsluttet eller samtidig tilsluttes en af Told*Skat's  

 edb-løsninger.
Reglerne om anvendelse af EU's forsendelsesordning er indeholdt i B.1.
Tilladelsen indebærer, at virksomheden kan udstede og attestere udførsels-  

 og forsendelsesangivelser uden toldcentrets mellemkomst.
Endvidere kan  

 virksomheden forsende varer som fællesskabsforsendelse uden at frem-byde  

 varerne for afgangstoldstedet og uden at fremlægge forsendelsesangivelse og  

 udførselsangivelser for dette toldsted.
 Tilladelsen kan indtil videre ikke bruges ved forsendelse/udførsel af:
- varer, der af sundhedsmæssige, sikkerhedsmæssige, veterinære eller andre  

 grunde kræver fremlæggelse af en udførselstilladelse - tobaksvarer, mineralolier, alkohol og alkoholholdige varer inden for  

 kategorierne spiritus og vin.
 Der er for ordningen fastsat bestemmelser om forudanmeldelse af  

 forsendelser til toldcentret samt om udstedelse og behandling af  

 dokumenterne.
Udstedelse af tilladelse Ansøgning om tilslutning til ordningen skal indsendes til og behandles af  

 det toldcenter, hvor virksomheden er registreret.
 Tilladelsen gælder herefter for alle virksomhedens afdelinger, men særlige  

 aftaler, udover hvad de almindelige regler foreskriver, skal indgås med de  

 toldcentret, hvorunder de enkelte afdelinger hører.
 Tilladelserne indeholder de nærmere regler for anvendelse af ordningen.
 Tilladelserne er forskellige alt efter, om de skal udstedes til  

 eksportører eller speditører, og om de skal anvendes til forsendelse af  

 almindelige varer eller landbrugsvarer mod eksportrestitution.
 I sidstnævnte tilfælde er de særlige FEOGA-kontrolregler, herunder krav om  

 forudanmeldelse af forsendelserne og forhøjet sikkerhedsstillelse, indbygget  

 i tilladelserne.
 Tilladelserne giver virksomheden mulighed for selv at udstede  

 udførselsangivelser, forsendelsesangivelser, T2L-dokumenter samt  

 kontroleksemplarer T5, uden at fremlægge disse for toldcentret, samt til at  

 udføre og forsende varerne uden toldcentrets mellemkomst.
Godkendte afsendere skal i en særlig fortegnelse registrere udstedte  

 angivelser/dokumenter.
Fortegnelsen kan udskrives via edb, og skal som et  

 minimum indeholde de anførte oplysninger, som er beskrevet i tilladelserne.
 Fortegnelserne opbevares i virksomheden, og udleveres på forlangende til  

 toldcentret.
Forinden tilladelse udstedes, skal virksomheden enten have stillet  

 sikkerhed i henhold til EU's forsendelsesordning eller udelukkende have  

 forsendelser omfattet af fritagelsesbestemmelserne, f.eks. ved  

 skibsforsendelser fra dansk havn til en havn i et EFTA-land, hvor  

 forsendelsangivelsen afsluttes.
Endvidere skal der for speditører mv.  

 eventuelt være truffet aftale om godkendelse af edb-systemet vedrørende  

 on-line- eller magnetbånd-/disketteproceduren.
Der skal være truffet aftale om plombering.
Plomberne skal være godkendt  

 af toldcentret og virksomhederne kan for tiden anvende følgende plombetyper:
- Tyden Seal, der fra leverandørens side er fortløbende nummereret og  

 ipræget virksomhedens SE-nummer, - Rulleplomber, dvs. de traditionelle toldplomber, der påsættes omkring en  

 godkendt snøre med en plomberetang, som er forsynet med et  

 identifikationsmærke på 4 eller 5 cifre.
Mærket består af toldcenterkoden  

 efterfulgt af en bogstav-/talkombination, f.eks. 42A16.
 Dette mærke præges i plomben i forbindelse med påsætning.
For visse udførsler af kødvarer, bliver der fra slagterivirksomheden påsat  

 en særlig veterinærforsegling af mærket One-seal.
Denne forsegling kan ikke  

 erstatte den forsegling, der skal anvendes ved forsendelse af varer.  

 Toldforsegling skal under alle omstændigheder påsættes.
 Forsendelsesangivelser og udførselsangivelser skal i rubrik C, og  

 kontroleksemplarer T5 i rubrik A, forsynes med et særligt stempel, som er  

 godkendt af toldcentret, se bilag 72. I visse situationer kan toldcentret  

 fastsætte, at stemplet skal anbringes i rubrik A i samtlige angivelser.  

 Stemplet skal i henhold til EU's bestemmelser være fremstillet af metal og  

 skal indeholde følgende oplysninger:
- Told*Skat's bomærke eller "DK" - toldcentrets navn - løbenummer - udstedelsesdato - virksomhedens navn - tilladelsens nummer.
 Toldcentret kan godkende, at stemplet er fortrykt på dokumenterne.
Tilladelser bliver ved udstedelsen tildelt et nummer, der efter  

 tilladelsens art kan bestå af et bogstav eller en bogstav-/talkombination, efterfulgt af et 3-cifret nummer, begyndende med nummer 010.
 Ved edb-udskrivning af angivelser, kan virksomhederne blive fritaget for  

 at underskrive angivelsen.
C.1.5.1.1 Forudanmeldelse af forsendelser Varer, der ikke er omfattet af EU's landbrugsordninger Inden en forsendelse afgår, skal der ske en anmeldelse af den forestående  

 ekspedition til toldcentret på det sted, hvor varerne indlades til  

 forsendelse.
Anmeldelsen skal som hovedregel ske inden for normal  

 ekspeditionstid.
Anmeldelsen skal indeholde oplysning om forsendelsens  

 indhold og angivelsens løbe-nr. samt forventet afgangstidspunkt.
Der kan fastsættes særlige krav til tidspunkter for anmeldelse, hvor  

 f.eks. den godkendte afsenders beliggenhed kan begrunde en tidlig anmeldelse  

 eller ved forsendelse af følsomme varer.
Der gælder særlige regler for  

 forudanmeldelse af landbrugsvarer, se nedenfor.
Forudanmeldelsens form aftales med toldcentret.
Telefonisk anmeldelse kan  

 normalt accepteres.
Hvis en forsendelse indeholder varer, der ønskes  

 genudført fra en midlertidig indførselsordning eller udførsel af varer efter  

 ordningerne for godtgørelse af eller fritagelse for importafgifter samt aktiv  

 eller passiv forædling, skal anmeldelsen ske skriftligt, evt. via telefax.  

 Anmeldelserne skal indeholde supplerende oplysninger om, at udførslen sker  

 efter en nærmere anført toldfritagelsesordning.
 Har virksomheden indladninger flere forskellige steder i landet, kan der  

 ske forudanmeldelse til det toldcenter, hvor sidste indladning finder sted.  

 Dette betyder, at en eventuel foretaget fysisk varekontrol vil omfatte  

 samtlige varer i transportmidlet.
Særlige regler for landbrugsvarer Virksomheder, der forsender landbrugsvarer mod udbetaling af  

 eksportrestitution mv., skal i henhold til Landbrugsministeriets  

 bekendtgørelse nr. 209 af 21. marts 1994 mindst 24 timer inden indladning af  

 varerne i det pågældende transportmiddel påbegyndes, skriftligt underrette  

 toldcentret om den forestående ekspedition.
 Toldcentret kan fastsætte formen og indholdet af forudanmeldelsen efter  

 aftale med virksomheden, men anmeldelsen skal mindst indeholde følgende  

 oplysninger:
- varekode i henhold til EU-direktoratets eksportørvejledning - nettovægt - tidspunktet for indladningens påbegyndelse og afgang fra virksomheden - ved indladning af varer, hvor indladningen strækker sig over mere end  

 én dag, f.eks. korn mv., oplysning om datoen for indladningens  

 påbegyndelse, indladningens forventede afslutning samt navn og adresse på det  

 lager, hvorfra varerne fraføres til eksport.
 Har virksomheden indladninger flere forskellige steder i landet, kan der  

 ske forudanmeldelse til det toldcenter, hvor sidste indladning finder sted.
 Dette sted betragtes som indladningssted for det samlede vareparti, og  

 udførselsangivelse, landbrug, skal omfatte det samlede vareparti.
C.1.5.1.2 Antagelsesdato for angivelsen På det tidspunkt, der er forudanmeldt som indladningstidspunktet, skal  

 udførselsangivelsen være udfyldt og underskrevet, så udførselskontrol kan  

 foretages.
På dette tidspunkt anses varerne at være frembudt for  

 told-centret.
 Bestemmelserne om antagelse af udførselsangivelsen og satsdato er  

 indeholdt i C.1.3.1.2.
C.1.5.1.3 Samlesendinger Alm. varer Hvis forsendelsen foretages af en speditør, og indladningerne sker fra  

 flere forskellige eksportører, der afgiver hver sin udførselsangivelse, kan  

 speditøren vælge at forudanmelde samtlige varer for toldcentret på sidste  

 indladningssted.
Landbrugsvarer Hvis forsendelsen foretages af en speditør, og indladningerne sker fra  

 flere forskellige eksportører, der afgiver hver sin udførselsangivelse,  

 landbrug, skal forudanmeldelse ske til samtlige berørte toldcentre.
 Toldcentrene kan give tilladelse til, at kontrol kan foregå på det sidste  

 indladningssted, eller hvor EU-forsendelsen påbegyndes, hvis der på dette  

 sted er tilstrækkelige faciliteter til rådighed til at foretage kontrol.
 De enkelte forudanmeldelser skal indeholde oplysning om, hvor den fysiske  

 kontrol ønskes foretaget.
 Kontrollen omfatter den samlede sending, hvorfor samtlige  

 udførselsangivelser, landbrug, skal foreligge færdigudfyldt og underskrevet  

 senest på det tidspunkt, hvor sidste indladning påbegyndes og varerne tages  

 under fællesskabsforsendelse.
 Det kan tillades, at der på de enkelte indladningssteder, i stedet for  

 udførselsesangivelse, landbrug, foreligger et handelsdokument eller andet  

 administrativt dokument i 2 eksemplarer, indeholdende de oplysninger, som  

 kræves i udførselsangivelse, landbrug.
 Dokumentet skal være dateret og underskrevet.
 Eksemplar 1 af handelsdokumentet følger varerne frem til det sidste  

 indladningssted, hvor udførselsangivelse, landbrug, for den samlede sending  

 skal foreligge.
 Eksemplar 2 af handelsdokumentet opbevares på indladningsstedet.
 Bliver der foretaget fysisk kontrol, udleveres dette eksemplar til  

 toldcentret.
 Foretages der ikke fysisk kontrol af den samlede varesending, indsender  

 eksportøren/den hovedforpligtede handelsdokumenterne sammen med  

 forsendelsesangivelsens eksemplar 1, evt. kopieksemplar af kontroleksemplar  

 T5 og YM-dokumenter til det toldcenter, hvor sidste indladningssted er  

 beliggende.
 Varerne skal af eksportvirksomhederne plomberes i henhold til  

 bestemmelserne i EU's forsendelsesordning, se B.1.
C.1.5.1.4 Indladningskontrol Hvis en forsendelse af toldcentret udtages til indladningskontrol, vil  

 denne kontrol som hovedregel blive foretaget i forbindelse med det angivne  

 indladningstidspunkt.
 Hvis kontrol ikke er varslet over for virksomheden eller påbegyndt inden  

 det anmeldte tidspunkt for varernes afgang fra virksomheden, er virksomheden  

 berettiget til at påbegynde transporten.
 I de tilfælde, hvor eksportøren har foretaget afskrivning på  

 eksportlicenser/forudfastsættelsesattester, afgiver toldcentret attest herom  

 og angivelsens grundregistreringsnummer påføres.
 En godkendt afsender kan udstede duplikater af udstedte  

 angivelses-/T2L-dokumenter efter reglerne i EU's forsendelsesordning.
 Eksemplar 1 af et duplikat af en forsendelsesangivelse skal indsendes til  

 toldcentret.
 Efterfølgende udstedelse af angivelser skal i alle tilfælde foretages af  

 toldcentret.
C.1.5.2 Eksportoplag Ved tilførsel og fraførsel af varer anvendes udførselsangivelse, landbrug.  

 Bestemmelserne om eksportoplag er indeholdt i A.13.2.
Tilførsel Udførselsangivelsen skal indleveres til det toldcenter, hvor oplaget er  

 beliggende, samtidig med at varerne frembydes til kontrol.
 Udførselsangivelsen ekspederes af toldcentret efter følgende  

 retningslinier:
- YM-blanketten indsendes til EU-direktoratet - Eksemplar 1 sendes til de toldcenter, hvor oplæggeren/eksportøren er  

 registreret, hvis dette ikke er sammenfaldende med oplagets adresse - Eksemplar 2 forbliver ved toldcentret - Eksemplar 3 udleveres til oplagsvirksomheden/bevillingshaveren til brug  

 ved dennes regnskabsførelse og til brug ved udfærdigelse af  

 fraførselsangivelse.
Fotokopi sendes til oplæggeren.
 Eventuel licens eller forudfastsættelsesattest udleveres til oplæggeren  

 eller dennes repræsentant.
Fraførsel Når kontrollen med fraførslen er gennemført, fordeles udførselsangivelsen  

 med bilag således:
- YM-blanketten indsendes til EU-direktoratet - Eksemplar 1 sendes til det toldcenter, hvor oplæggeren/eksportøren er  

 registreret, hvis dette ikke er sammenfaldende med oplagets adresse - Eksemplar 2 forbliver ved toldcentret.
 - Eksemplar 3 udleveres til oplæggeren/eksportøren, medens en fotokopi af  

 eksemplar 3 udleveres til bevillingshaveren til brug ved dennes  

 regnskabsførelse.
 Efter varernes fraførsel forsynes eksemplar 2 af  

 oplæggelsesudførselsangivelsen med påtegning om ekspeditionsnummeret ved  

 fraførslen.
 Er der ved udførslen fremlagt kontroleksemplar T 5, ekspederes disse efter  

 de almindelige regler.
 Hvis varerne forsendes med bil til steder uden for EU via andre EU-lande  

 efter EU's forsendelsesordning, skal der endvidere sammen med  

 udførselsangivelsen afgives kontroleksemplar T 5.
Udførselsangivelsen afsluttes ved de toldcenter, hvor  

 fællesskabsforsendelse påbegyndes, da anvendelse af kontroleksemplar T 5  

 giver dokumentation for varernes udførsel.
Forsendelsesangivelsen påtegnes  

 med rødt: "EXPORT".
Kontroleksemplaret bliver ved toldcentret forsynet med samme  

 grundregistreringsnummer som udførselsangivelsen samt med oplysning om, at  

 det skal sendes retur til dette toldcenter.
Endvidere forsynes  

 kontroleksemplaret med toldcentrets attest, dog uden anførsel af oplysning om  

 anbragt toldlukke.
Denne oplysning angives i udførselsangivelsen.
Forsendes varerne under TIR-transport ordningen, skal udførselsangivelsen  

 af toldcentret, i forbindelse med udpassageattesten, forsynes med oplysning  

 om det fortrykte nummer på det TIR-carnet, ifølge hvilket varerne  

 videreforsendes.
Endvidere bliver kontroleksemplaret forsynes med oplysning  

 om anbragt toldlukke.
C.1.5.3 Provianteringsvirksomheder Ved oplæggelse af industrivarer anvendes almindelig udførselsangivelse og  

 ved oplæggelse af landbrugsvarer mod udbetaling af eksportrestitution  

 anvendes udførselsangivelse, landbrug.
Der skal ved indleveringen være  

 vedlagt en kopi af udførselsangivelsens eksemplar 3.
 Ved tilførsel af varer fra anden provianteringsvirksomhed anvendes  

 proviantangivelse, G 22, se bilag 85.
 Ved fraførsel til proviantering af skibe og fly her i landet eller i  

 udlandet, anvendes proviantangivelse, G 22.
Tilførsel Fra provianteringsvirksomhed Proviantangivelsen indgives til det toldcenter, hvor modtagervirksomheden  

 er beliggende, samtidig med at varerne frembydes til kontrol.
 Modtageren skal kvittere for varernes modtagelse på ekspeditionsblanket I  

 og ekspeditørblanketten.
 Ekspeditionsblanket I bruges af toldcentret.
 Ekspeditørblanketten udleveres til afsendervirksomheden som grundlag for  

 dennes regnskabsførelse.
 Ekspeditionsblanket II udleveres til modtagervirksomheden til brug ved  

 regnskabsførelsen.
Fra andre virksomheder, alm. varer Dette afsnit beskriver reglerne ved tilførsel fra virksomheder i Danmark,  

 øvrige EU-lande samt ikke-EU-lande.
 Udførselsangivelsen indgives til de toldcenter, hvor proviantlageret er  

 beliggende.
 Eksemplar 2 og 3 skal forsynes med oplagshaverens kvittering for varernes  

 modtagelse.
Eksemplar 2 forbliver ved toldcentret Eksemplar 3 udleveres til leverandøren, som dokumentation i  

 afgiftsregnskabet for den pågældende leverance.
En kopi af eksemplar 3  

 udleveres til oplagshaveren.
Fra andre virksomheder, landbrugsvarer For landbrugsvarer, hvor leverandøren søger om eksportrestitution,  

 forholdes som anført ovenfor.
YM-blanketten godkendes efter de almindelige  

 regler, og indsendes til EU-direktoratet.
 Hvis leverandøren afstår fra at søge om eksportrestitution, afgives  

 almindelig udførselsangivelse, og det kan tillades, at oplagshaveren i disse  

 tilfælde fremlægger en udførselsangivelse, landbrug, med henblik på  

 udbetaling af eksportrestitution.
 Begge angivelser tildeles samme grundregistrerings nummer.
 Den almindelige udførselsangivelses eksemplar 2 og 3 skal forsynes med  

 oplagshaverens kvittering for varernes modtagelse.
 Angivelserne fordeles efter toldcentrets ekspedition således:
 - YM-blanketten indsendes til EU-direktoratet.
 - eksemplar 2 fra udførselsangivelse, landbrug, og den almindelige  

 udførselsangivelses eksemplar 2, forbliver ved toldcentret.
 - eksemplar 3 af udførselsangivelse, landbrug, udleveres evt. sammen med  

 fotokopi af den almindelige udførselsangivelses eksemplar 3 til  

 oplagshaveren.
 - den almindelige udførselsangivelses eksemplar 2 forbliver ved  

 toldcentret.
 - den almindelige udførselsangivelses eksemplar 3 udleveres til  

 leverandøren.
Fraførsel Til skibe og fly i det danske toldområde Provianteringsvirksomheden skal indgive proviantangivelse til det  

 told-centret, hvor trafikmidlet befinder sig umiddelbart efter, at varerne er  

 leveret om bord og i så god tid inden afgang, at det er muligt for  

 toldcentret at gennemføre en indladningskontrol.
 Angivelsen skal være underskrevet af trafikmidlets fører, der tillige skal  

 kvittere for modtagelsen af varerne.
 Ekspeditørblanketten udleveres til proviantvirksomheden.
 Ekspeditionsblanket II opbevares ved toldcentret.
 Ekspeditionsblanket I sendes til de toldcenter, der varetager tilsyn med  

 provianteringsvirksomheden.
Til skibe og fly uden for det danske toldområde Provianteringsvirksomheden skal indlevere en proviantangivelse samt en  

 ordreafgivelse til en toldcenter samtidig med, at varerne frembydes til  

 kontrol.
 Hvis toldcentret ikke samtidig er udgangstoldsted i EU, skal varerne  

 forsendes efter EU's forsendelsesordning eller TIR-transportordningen.
 Proviantangivelsen skal afsluttes ved toldcentret.
 Proviantangivelsen forsynes med attest om varernes udførsel.
 Ekspeditørblanketten udleveres til proviantvirksomheden.
 Ekspeditonsblanket I og II er til brug for det toldcenter, som har tilsyn  

 med provianteringsvirksomheden.
Til diplomater og internationale organisationer Der er fastsat særlige regler ved leverance fra provianteringsvirksomheder  

 til diplomater og internationale organisationer, se afsnit D.5.
Til NATO-hovedkvartererne i Danmark Der er fastsat særlige regler for levering af proviant mv. til  

 NATO-hovedkvartererne i Danmark, se afsnit D.5.
Til udførsel Provianteringsvirksomheden skal indgive en udførselsangivelse til den  

 toldcentret, hvor provianteringsvirksomheden er hjemmehørende.
 Angivelsens eksemplar 2 forbliver ved toldcentret og eksemplar 3 udleveres  

 til virksomheden med attest om, at varerne er frigivet til udførsel.
 Eksemplar 3 ledsager varerne til det toldcenter, hvor varerne enten  

 direkte udføres til et land uden for EU eller tages under forsendelse efter  

 EU's forsendelsesordning eller TIR-transportordningen.
 Nævnte toldcenter attesterer angivelsens eksemplar 3 efter de almindelige  

 regler og udleverer dette til virksomhedens repræsentant, hvis denne har  

 fremsat anmodning herom, se C.1.3.6.2 og C.1.3.6.3.
Til andre toldoplag Ved fraførsel af varer til steder uden for EU's toldområde skal anvendes  

 almindelig udførselsangivelse.
 Udførselsangivelsen skal indleveres til det toldcenter, som har tilsyn med  

 oplaget.
C.1.5.4 Udførsel som rejsegods (turistsalg) Der gælder særlige regler for, hvornår momsregistrerede virksomheder kan  

 sælge varer momsfrit til personer, der er bosat i udlandet og af disse  

 medtages til udlandet som rejsegods, samt regler for hvornår  

 udførselsangivelse mm. skal afgives til Told*Skat.
 Der henvises til vejledningen: "Tilbagebetaling af moms til turister  

 i Danmark", der fås hos toldcentrene.
C.1.6 Rettelse og annullering af udførselsangivelser TK art. 65 GB art. 204 Rettelse Ved rettelse af tidligere indleverede udførselsangivelser på foranledning  

 af eksportøren, skal denne afgive en rettelsesangivelse.
 Rettelsesangivelsen skal som hovedregel afgives til de toldcenter, hvor  

 virksomheden er registreret.
Rettelsesangivelsen foreligger i to udgaver, en for varer generelt og en  

 for varer omfattet af EU's eksportrestitutionsregler.
Angivelserne er optrykt  

 som bilag 83 og 84.
 Rettelsesangivelsen skal udfyldes efter rubriceringen og indeholde  

 oplysning om virksomhedens navn, adresse og SE-nummer samt oplysning om  

 udførselsangivelsens dato og ekspeditionsnummer.
 Endvidere skal oplyses varepostnummer, rubriknummer og tidligere indhold  

 samt nyt indhold for den rubrik i udførselsangivelsen, der skal rettes.
 I rettelsesangivelsens rubrik "bemærkninger" skal angives  

 årsagen til rettelsen og angivelsen skal i fornødent omfang være vedlagt  

 dokumentation for rigtigheden af de nye oplysninger.
 Efter foretaget rettelse af udførselsangivelsen sender toldcentret et  

 eksemplar af rettelsesangivelsen til virksomheden som dokumentation for  

 rettelsen.
 Ved rettelse af oplysninger i udførselsangivelse, landbrug henvises  

 endvidere til EU-direktoratets eksportørvejledning.
 Rettelsesangivelserne anskaffes af eksportøren og kan købes hos  

 boghandlerne.
Annullering Hvis varer, der er frigivet til udførsel, ikke inden for en kort tid  

 forlader EU's toldområde, skal udførselsangivelsen annulleres.
Det  

 toldcenter, der har frigivet varerne til udførsel, skal straks underrettes  

 derom.
Eksemplar 3 af udførselsangivelsen eller et dermed sidestillet  

 dokument skal - hvis det tidligere er udleveret til virksomheden - afleveres  

 til toldcentret.
 For udførsler under "godkendt eksportør"-ordningen, skal den  

 tidligere afgivne forudanmeldelse til toldcentret tilbagekaldes.
 Endvidere skal evt. afgivne edb-eksportoplysninger til Told*Skats  

 eksportsystem annulleres.
