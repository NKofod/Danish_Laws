Tillægsbetænkning afgivet af  

 Retsudvalget den 18. maj 1999 Tillægsbetænkning over Forslag til lov om ændring af lov om  

 registreret partnerskab (Ændring af betingelserne for indgåelse af  

 registreret partnerskab og stedbarnsadoption for registrerede partnere) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Herefter indstiller et  

flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres, Enhedslistens og  

 Fremskridtspartiets medlemmer af udvalget) lovforslaget til vedtagelse  

 i den affattelse, hvori det foreligger efter 2. behandling.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse.
 Et mindretal inden for mindretallet (Venstres medlemmer af  

 udvalget) anfører i den forbindelse følgende:
Det oprindelige lovforslag L 70 indebar en mindre  

 ændring af betingelserne for indgåelse af registreret  

 partnerskab.
Efter vedtagelse af Centrum-Demokraternes ændringsforslag  

 er det væsentligste i loven nu indførelse af  

 stedbørnsadoption for registrerede partnere.
Da Venstre ikke kunne  

 støtte Centrum-Demokraternes ændringsforslag på baggrund  

 af de identitetsproblemer, der er skitseret i Venstres bidrag i  

 betænkningen over lovforslaget, hvortil der henvises, indstiller  

 Venstre lovforslag nr.
L 70 A til forkastelse.
