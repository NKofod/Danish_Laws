1. ETABLERING AF GÆLDSSANERING 1.1. Betingelser, formkrav og fristdag 1.2. Gældssaneringssagens indledning 1.3. Gældssaneringssagens retsvirkninger 1.4. Gældssaneringssagens afslutning 1.5. Gældssanering i konkurs 2. SKATTEMYNDIGHEDERNES DISPOSITIONER VED  

 GÆLDSSANERING 2.1. Anmeldelse af skattekrav 2.1.1. Krav omfattet af gældssaneringskendelsen 2.1.2. Krav uden for gældssaneringskendelsen 2.1.3. Krav, der bortfalder ved gældssaneringskendelse 2.2. Deltagelse i skifteretsmøde 2.2.1. Omstødelse 2.3. Oplysningspligt og tavshedspligt 2.4. Bekendtgørelse af afgørelser om gældssanering 2.5. Kære af afgørelser om gældssanering 2.6. Indberetning til Statsskattedirektoratet 2.7. Inddrivelse under gældssaneringssagen 2.7.1. Udlæg, der ikke bortfalder ved kendelse om gældssanering 2.7.2. Udlæg, der bortfalder ved kendelse om gældssanering 2.7.3. Anden sikkerhed end udlæg 2.7.4. Lønindeholdelse 2.7.5. Modregning 2.7.5.1. Udbetaling af overskydende skat m.v.
2.8. Subsidiært udlæg 2.9. Afgangsførelse 2.10. Ophævelsesbestemmelser INDLEDNING Reglerne om gældssanering er ved lov nr. 187 af 9. maj 1984 indføjet i  

 konkursloven (KL), senest ændret i lov nr. 387 af 10. juni 1987, som afsnit  

 IV.
1. ETABLERING AF GÆLDSSANERING 1.1. Betingelser, formkrav og fristdag Skifteretten kan efter en skyldners begæring afsige kendelse om  

 gældssanering såfremt:
- skyldneren godtgør, at han ikke er i stand til og indenfor de nærmeste  

 år ingen udsigt har til at kunne opfylde sine gældsforpligtelser og - skyldnerens forhold og omstændighederne i øvrigt taler derfor, KL § 197,  

 stk. 1.
 Ved bedømmelsen af skyldnerens forhold skal der navnlig lægges vægt på  

 skyldnerens interesse i gældssanering, gældens alder, omstændighederne ved  

 den pådragelse og hidtidige afvikling samt skyldnerens forhold under  

 gældssaneringssagen, KL § 197, stk. 2.
 Ved afgørelsen skal det ikke tages i betragtning, hvorvidt skyldneren har  

 mulighed for eftergivelse efter anden lovgivning.
 Kendelse om gældssanering kan kun afsiges for skyldnere, som er fysiske  

 personer, KL § 197, stk. 3.
Begæring om gældssanering skal ledsages af en opgørelse over skyldnerens  

 aktiver og passiver, en fortegnelse over fordringshaverne, oplysning om  

 skyldnerens og den øvrige husstands indkomst samt øvrige oplysninger af  

 betydning for skifterettens afgørelse om, hvorvidt gældssaneringssag skal  

 indledes.
Begæringen skal ledsages af skyldnerens erklæring på tro og love om  

 rigtigheden af de afgivne oplysninger og om, at skyldneren har givet  

 oplysning om alt, hvad skyldneren ejer og skylder, KL § 202, stk. 1.  

 Oplysningerne skal gives på en af Justitsministeriet udarbejdet blanket.
 Når skifteretten modtager begæring om gældssanering, etableres en  

 fristdag, KL § 1, stk. 1, nr. 1. Denne fristdag får kun betydning, hvis  

 skifteretten afsiger kendelse om gældssanering, eller under en eventuel  

 efterfølgende konkurs eller anden ordning, der følger konkurslovens regler.
1.2. Gældssaneringssagens indledning Gældssaneringssagen anses for indledt ved skifterettens afgørelse herom,  

 KL § 206.
1.3. Gældssaneringssagens retsvirkninger Kendelse om gældssanering kan gå ud på bortfald eller nedsættelse af  

 skyldnerens gæld.
I forbindelse med nedsættelse kan der træffes bestemmelse  

 om henstand med og afdragsvis betaling af den del af gælden, som fortsat skal  

 bestå, KL § 198.
Kendelse om gældssanering omfatter fordringer, der er stiftet inden  

 gældssaneringssagens indledning.
Skifteretten kan dog, når særlige  

 omstændigheder taler derfor, bestemme, at kendelsen kun skal omfatte  

 fordringer, der er stiftet inden et af skifteretten fastsat tidligere  

 tidspunkt, KL § 199, stk. 1.
 Gældssaneringskendelsen har mellem skyldneren og de pågældende  

 fordringshavere samme virkning som et retsforlig, KL § 226, stk. 1, hvilket  

 bl.a. indebærer en 20-årig forældelse for kravene.
Gældssaneringskendelsen er bindende også for fordringshavere, der ikke har  

 meldt sig.
Kendelsen befrier skyldneren for den del af en før  

 gældssaneringssagens indledning, jf. dog KL. § 199, stk. 1,2. pkt., stiftet  

 gæld, som bortfalder ved kendelsen, KL § 226, stk. 2.
 Gældssaneringskendelsen har ingen indflydelse på fordringshaveres  

 rettigheder mod kautionister og andre, som hæfter tillige med skyldneren, KL  

 § 226, stk. 3.
 Tages skyldnerens forslag om gældssanering helt eller delvis til følge,  

 anvendes reglerne om omstødelse i KL § § 64 - 80, KL § 221.
1.4. Gældssaneringssagens afslutning Gældssaneringssagen anses for sluttet, når fristen for kære af  

 skifterettens afgørelse - om gældssanering - om afvisning af begæring om gældssanering - om nægtelse af at indlede gældssaneringssag er udløbet, uden at kære er  

 sket.
Endvidere anses gældssaneringssagen for afsluttet - når kæreinstansens kendelse er afsagt, - når skyldnerens begæring er tilbagekaldt, eller - når gældssaneringssagen er bortfaldet, fordi et akkordforslag er  

 stadfæstet, KL § 218, stk. 1.
1.5. Gældssanering i konkurs Reglerne om gældssanering i konkurs findes i konkurslovens kap. 29 (§§ 231  

 - 237).
Kendelse om gældssanering i konkurs omfatter fordringer, der er stiftet  

 inden konkursdekretets afsigelse.
Skifteretten kan, når særlige forhold taler  

 derfor, bestemme, at kendelsen kun skal omfatte fordringer, der er stiftet  

 inden et af skifteretten fastsat tidligere tidspunkt, KL § 233.
2. SKATTEMYNDIGHEDERNES DISPOSITIONER VED  

 GÆLDSSANERING Er skyldnerens bopælskommune ikke den samme som arbejdsgiverkommunen,  

 eller er skyldneren registreret som indeholdelsespligtig i flere  

 arbejdsgiverkommuner, anmodes kommunerne om indbyrdes at aftale, hvem der  

 skal forestå sagen vedrørende den samlede skatterestance.
Det bør som  

 hovedregel være bopælskommunen.
Kan der ikke opnås enighed herom, skal  

 spørgsmålet forelægges Statsskattedirektoratet.
2.1. Anmeldelse af skattekrav Straks efter gældssaneringssagens indledning indrykker skifteretten en  

 bekendtgørelse i Statstidende med opfordringer til enhver, der har en  

 fordring eller andet krav mod skyldneren, til at anmelde deres krav.  

 Anmeldelse skal sket til skifteretten, KL § 208, stk. 1 eller til den af  

 skifteretten antagne medhjælper, KL § 219, stk. 1. Anmeldelse skal ske inden  

 4 uger efter bekendtgørelsen, medmindre skifteretten fastsætter en længere  

 frist, KL § 208, stk. 1.
 Genpart af den i Statstidende indrykkede bekendtgørelse fremsendes af  

 skifteretten eller medhjælperen til samtlige kendte fordringshavere, KL §  

 208, stk. 2. Kommunerne vil endvidere fra Statsskattedirektoratet modtage  

 meddelelse om bekendtgørelsen i Statstidende.
2.1.1. Krav omfattet af gældssaneringskendelsen Kendelse om gældssanering omfatter normalt fordringer, der er stiftet  

 inden gældssaneringssagens indledning, jf. dog afsnit 1.3.
 Gældssaneringskendelsen omfatter således også krav på bøder og krav på  

 betaling af tillæg til skat, ifølge skattekontrollovens § 21 og  

 statsskattelovens § 43, KL § 200, stk. 2.
 Kommunerne skal anmelde de krav, der vil være omfattet af en kendelse om  

 gældssanering, herunder kildeskattebøder, der er til inddrivelse i kommunen.
 B-skat, restskat og særlig indkomstskat stiftes ved indkomståret udløb,  

 dvs. 31. december, uanset hvornår skatten opgøres eller pålignes, jf.  

 højesteretsdom af 31. maj 1985, trykt i UfR 1985, s. 619 H og højesteretsdom  

 af 27. oktober 1987. Disse skatter skal således anmeldes, hvis  

 stiftelsestidspunktet (indkomstårets udløb) er indtruffet før  

 gældssaneringssagens skæringsdag, jf. pkt. 1.3.
 B-skatter vedrørende det år, gældssaneringssagen indledes, omfattes ikke  

 af gældssaneringskendelsen og skal derfor ikke anmeldes, hvad enten de er  

 uforfaldne eller forfaldne.
Restskatter, der er indregnet i forskudsskatter, og som ikke er betalt på  

 det tidspunkt gældssaneringssagen indledes, jf.
KSL. § 61. stk. 3, sidste  

 pkt, skal anmeldes sammen med andre fordringer, KL. § 216, stk. 2.
De krav, der skal anmeldes, opgøres med morarenter m.v., indtil  

 gældssaneringssagens indledning.
Dette gælder også, selv om skifteretten  

 bestemmer, at kendelsen kun skal omfatte fordringer, der er stiftet inden et  

 af skifteretten fastsat tidspunkt jf. afsnit 1.3. Jf.
KL. § 200.
 Krav, der er afgansført som for tiden uerholdelige, anmeldes dog kun med  

 de morarenter, der er maskinelt beregnede.
 I anmeldelsen anføres de enkelte skattekravs størrelse, forfaldstid og for  

 personlige skatter tillige indkomstår.
Anmeldelsen skal ske med forbehold for senere reguleringer.
Der skal  

 endvidere tages forbehold om modregning i ethvert krav, som skyldneren måtte  

 have mod statskassen vedrørende tiden inden fristdagen.
Når der sker  

 modregning i krav, som er omfattet af en gældssanering, reguleres kravet i  

 overensstemmelse med modregningen.
Endvidere skal der tages forbehold om, at der ikke kan ske udbetaling af  

 overskydende skat, der modsvares af det ved gældssaneringskendelsen  

 bortfaldne beløb.
Det bemærkes i denne forbindelse, at det er  

 B-skattetilsvaret og ikke den reelt betalte B-skat, der indgår i  

 årsopgørelsen.
 Anmeldelsen udfærdiges i 2 eksemplarer, hvoraf den ene skal tilbagesendes  

 med påtegning om modtagelsen.
 Hvis der indledes gældssaneringssag for skyldnerens ægtefælle, og  

 betingelserne på dette tidspunkt for at foretage subsidiært udlæg hos denne,  

 jf. kildeskattelovens § 72, stk.2, er tilstede, skal restancen anmeldes hos  

 skyldnerens ægtefælle.
Når skyldnerens ægtefælle opnår kendelse om gældssanering, går konkurs  

 eller får stadfæstet tvangsakkord, er restancen omfattet af og bundet af en  

 sådan ordning i relation til denne ægtefælles hæftelse, jf.
UfR 1985 s. 216  

 v.
 Skyldneren selv hæfter stadigvæk, uanset ægtefællens ordning med sine  

 kreditorer, for den fulde restance med fradrag af eventuelle indgåede  

 dividendebeløb vedrørende ægtefællen.
2.1.2. Krav uden for gældssaneringskendelsen Kendelse om gældssanering omfatter ikke pantefordringer i det omfang,  

 pantet strækker til.
Pantehaverne bindes derimod af kendelsen for så vidt  

 angår den del af deres personlige fordring mod skyldneren, som ikke dækkes af  

 pantet, KL § 199, stk. 2.
 Udlæg eller anden sikkerhedsstillelse, der ikke kan omstødes, KL § 221,  

 kan realiseres, uanset gældssaneringssagen, og kun en eventuel udækket del af  

 pantefordringen skal anmeldes og nedskrives til gældssaneringskendelsens  

 dividende, KL § 199, stk. 2, se pkt. 2.7.1.
 Såfremt der er foretaget udlæg i aktiver, der ikke afhændes i forbindelse  

 med gældssaneringen f.eks. fast ejendom, er det ikke muligt at konstatere, i  

 hvilket omfang udlægget dækkes af ejendommens værdi, se pkt. 2.7.1. om  

 tilsagn vedrørende undladelse af realisation.
Gældssaneringskendelsen omfatter ikke pantefordringer, der opnår dækning  

 ved senere realisation.
Den udækkede del vil være omfattet af  

 gældssaneringen.
 Skifteretten eller en eventuel medhjælper skal underrettes om krav, der  

 falder uden for en kendelse om gældssanering.
2.1.3. Krav, der bortfalder ved gældssaneringskendelse Ved kendelse om gældssanering bortfalder gaveløfter, krav på renter af de  

 af kendelsen omfattende fordringer for tiden efter indledning af  

 gældssaneringssag og krav på konventionalbod i det omfang, boden ikke er  

 erstatning for lidt tab, KL § 200, stk. 1.
2.2. Deltagelse i skifteretsmøde Når skifteretten har modtaget skyldnerens forslag, indkalder den med et  

 varsel på mindst 2 uger skyldneren og samtlige kendte fordringshavere og  

 indehavere af særligt sikrede krav til et møde til behandling af skyldnerens  

 forslag.
Når forholdene taler derfor, indkaldes desuden en repræsentant for  

 det sociale udvalg til mødet.
 Indkaldelsen skal ske ved anbefalet brev eller på anden betryggende måde  

 og vedlægges skyldnerens forslag, KL § 214, stk. 1.
 Forslaget skal være bilagt en statusoversigt og en redegørelse for de  

 vigtigste årsager til skyldnerens økonomiske situation samt oplysning om,  

 hvorvidt der foreligger dispositioner, som bør søges omstødt, KL § 210.
 Endvidere skal der foreligge oplysninger om skyldnerens indkomst- og  

 formueforhold.
 Eventuelle uudnyttede underskud, der kan fremføres i medfør af  

 ligningslovens § 15, kan indbære et aktiv i form af fremtidige  

 skattenedsættelser (eventuelt overskydende skatter).
Et sådant underskud er et aktiv, der skal anvendes til fyldestgørelse af  

 kreditorerne.
Der skal således tages højde for dette i det budget og den  

 dividendeberegning, der danner grundlag for gældssaneringskendelsen.
 Kommunerne bedes være opmærksomme på dette forhold samt på den  

 gældssaneringssøgendes skatteforhold i øvrigt, herunder om  

 forskudsregistreringen er korrekt, samt hvorvidt der kan forventes at opstå  

 aktiver eller passiver i form af overskydende skatter eller restskatter.
Indkaldelsen til skifteretsmødet bekendtgøres i Statstidende med oplysning  

 om, hvor bilag til skyldnerens gældssaneringsforslag ligger til eftersyn, KL  

 § 214, stk. 2. På mødet gennemgår skifteretten skyldnerens forslag og de  

 tilvejebragte oplysninger.
Skifteretten opfordrer de fremmødte til at udtale  

 sig om forslaget og grundlaget for dette samt til at fremkomme med andre  

 oplysninger af betydning for sagen, KL § 215, stk.1.
 Kommunerne er bemyndiget til at give møde på Statsskattedirektoratets  

 vegne og fremkomme med oplysninger, bemærkninger og eventuelle indsigelser,  

 men er ikke bemyndiget til at anbefale eller tiltræde selve  

 gældssaneringsforslaget.
 Kommunerne kan forelægge sager for Statsskattedirektoratet i det omfang,  

 der er behov herfor.
2.2.1. Omstødelse Såfremt kommunen finder, at der bør anlægges omstødelsessag, skal forslag  

 herom fremsættes senest på ovennævnte skifteretsmøde, KL § 223, stk. 1.
Træffes der ikke på mødet bestemmelse om sagsanlæg, kan kommunen på mødet  

 meddele skifteretten, at Statsskattedirektoratet eventuelt vil anlægge  

 omstødelsessag.
Omstødelsessag skal anlægges senest fire uger efter  

 gældssaneringskendelsen, KL § 223, stk. 2 og 3. Såfremt det er  

 Statsskattedirektoratet selv, der skal anlægge sagen, skal denne omgående  

 indberettes til Statsskattedirektoratet.
2.3. Oplysningspligt og tavshedspligt På kreditormøder kan offentlige myndigheder kun give oplysninger, der ikke  

 er tavshedsbelagte, om f.eks. restancens størrelse, art og afvikling,  

 medmindre skyldneren giver sit samtykke.
 Skifteretten kan afkræve offentlige myndigheder oplysninger, der må anses  

 for nødvendige for gældssaneringssagen, KL § 211. Offentlige myndigheder kan  

 således efter pålæg fra skifteretten udlevere fortrolige og tavshedsbelagte  

 oplysninger om skyldneren og dennes husstand, når oplysningerne er nødvendige  

 for at behandle gældssanringssagen.
 Oplysninger vil især være nødvendige, såfremt de belyser de forhold, der  

 omtales i KL. §§ 197, 202 og 210, herunder økonomiske og personlige forhold  

 m.v.
 Offentlige myndigheder kan også uopfordret udlever tavshedsbelagte  

 oplysninger til skifteretten.
 Oplysningerne må alene udleveres til de medarbejdere i skifteretten, der  

 behandler gældssaneringssagen.
2.4. Bekendtgørelse af afgørelser om gældssanering Såfremt skifteretten tager skyldnerens forslag om gældssanering helt eller  

 delvis til følge, bekendtgøres sagens udfald straks i Statstidende.
Genpart  

 af bekendtgørelsen sendes samtidig til samtlige kendte fordringshavere, KL §  

 218, stk. 3.
 Nægtes gældssanering, og er der sket bekendtgørelse om indledning af  

 gældssaneringssag, skal der inden en uge efter sagens afslutning gives  

 meddelelse herom til samtlige kendte fordringshavere, KL § 218, stk. 2.
2.5. Kære af afgørelser om gældssanering Såfremt kommunen finder, at skifterettens kendelser eller beslutninger  

 vedrørende gældssanering bør kæres, skal dette straks meddeles  

 Statsskattedirektoratet.
Kærefristen er 2 uger, KL § 218, jf. § 251.
2.6. Indberetning til Statsskattedirektoratet Når en sag har været forelagt Statsskattedirektoratet, skal kommunen  

 efterfølgende orientere direktoratet om skifterettens afgørelse.
Kommunen  

 skal også orientere Statsskattedirektoratet, såfremt skifteretten genoptager  

 gældssaneringssagen efter KL § 228 med henblik på ændring af  

 gældssaneringskendelsens afdragsbestemmelser, eller hvis skifteretten ophæver  

 gældssaneringskendelsen ifølge KL § 229 på grund af svigagtig forhold m.v.
 Hvis kommunen finder grundlag for genoptagelse af en kendelse om  

 gældssanering, indberettes dette til Statsskattedirektoratet.
 Såfremt begæring om gældssanering tilbagekaldes, eller gældssanering  

 nægtes, indberettes dette til Statsskattedirektoratet på den til kommunen  

 udsendte blanket D 201 b med henblik på sletning af oplysninger om  

 gældssanering i Det Centrale Fordringsregister (CFR). Statsskattedirektoratet  

 vil herefter slette fordringen i Det Centrale Fordringsregister.
2.7. Inddrivelse under gældssaneringssagen Fra gældssaneringssagens indledning og indtil dens slutning kan arrest  

 eller udlæg ikke foretages i skyldnerens aktiver, og skyldnerens ejendom kan  

 ikke tages til brugeligt pant.
Dette gælder dog kun for de fordringer, som er  

 omfattet af en kendelse om gældssanering, KL § 207, stk.1.
Der kan ikke ske rådighedsberøvelse på grundlag af arrest, og der kan ikke  

 ske rådighedsberøvelse eller søges fyldestgørelse på grundlag af udlæg, som  

 ved kendelse om gældssanering bortfalder efter samme regler som for udlæg i  

 tilfælde af konkurs.
Ved udlæg i fordringer finder retsplejelovens § 523,  

 stk. 2 - 4, tilsvarende anvendelse.
Udlagte fordringer kan indkræves, når de  

 forfalder, KL § 207, stk. 2.
2.7.1. Udlæg, der ikke bortfalder ved kendelse om gældssanering Såfremt der for en restance er foretaget udlæg 3 måneder før fristdagen  

 eller tidligere, bortfalder udlægget ikke ved kendelse om gældssanering.
 Hvis tinglysning eller anden sikringsakt er nødvendig, for at udlægget kan  

 opnå beskyttelse mod retsforfølgningen, skal sikringsaktern dog være  

 foretaget 3 måneder før fristdagen eller tidligere, KL. §§ 71 og 73.
 Kommunen skal i disse tilfælde under gældssaneringssagen søge  

 fyldestgørelse efter gældende regler og bemyndigelser.
Kommunen bemyndiges til at give tilsagn om, at skattemyndighederne vil  

 undlade realisation af aktiver, herunder fast ejendom, der ikke realiseres i  

 forbindelse med gældssanering.
Der tages forbehold for, at gældssaneringens  

 betalingsbetingelser overholdes.
1-årsfristen for udlægs bortfald efter rpl. § 526, stk. 4, gælder, uanset  

 at der er indledt gældssaneringssag.
Hvis 1-årsfristen udløber under  

 gældssaneringssagen, skal kommunen søge fyldestgørelse på grundlag af  

 udlægget, medmindre der indgås aftale om ombytning til anden  

 sikkerhedsstillelse (der i så fald ikke kan omstødes) svarende til det  

 forventede realisationsprovenu.
2.7.2. Udlæg, der bortfalder ved kendelse om gældssanering Såfremt der for en restance er foretaget udlæg senere end 3 måneder før  

 fristdagen, bortfalder udlægget i tilfælde af, at der afsiges kendelse om  

 gældssanering.
 Kommunerne skal i disse tilfælde fastholde udlægget, indtil kendelse om  

 gældssanering er afsagt.
 Der kan ikke ske rådighedsberøvelse eller søges fyldestgørelse på grundlag  

 af udlæg, der vil kunne bortfalde.
Såfremt et udlæg, der vil bortfalde ved kendelse om gældssanering, er  

 foretaget i værdipapirer eller andre skriftlige fordringer, kan skyldneren  

 dog - uanset gældssaneringssagen - fratages rådigheden over disse aktiver i  

 overensstemmelse med reglerne i rpl. § 523, stk. 2 - 4. Hvis udlægget er  

 foretaget i fondsaktiver (obligationer), skal der ske registrering i  

 værdipapircentralen.
Er udlægget foretaget i simple fordringer, skal debitor  

 underrettes og forfaldne beløb opkræves.
Betales udlagte fordringer, afregnes  

 de opkrævede beløb til Statsskattedirektoratet efter gældende regler.
Forbudet mod rådighedsberøvelse medfører ikke tab af en af udlægget  

 følgende sikkerhedsret, KL § 16, stk. 4, analogt.
Hvis 1-årsfristen for udlæg  

 udløber under gældssaneringssagen, og der ikke afsiges kendelse om  

 gældssanering, skal tvangsauktion begæres inden 8 uger efter  

 gældssaneringssagens afslutning, hvis den af udlægget følgende sikkerhedsret  

 skal bevares.
2.7.3. Anden sikkerhed end udlæg Inddrivelse (herunder fortagelse af udlæg) på grundlag af frivillig  

 sikkerhedsstillelse i form af håndpant eller underpant (pantebreve i fast  

 ejendom og løsøre) kan fortsætte uanset gældssaneringssagen, når  

 sikkerhedsstillelsen er uomstødelig.
 Såfremt den frivillige sikkerhedsstillelse er omstødelig, kan inddrivelse  

 kun fortsættes i det omfang, dette kan ske uden foretagelse af udlæg (f.eks.  

 realisation af håndpant).
 Ved kendelse om gældssanering vil frivillig sikkerhedsstillelse kunne  

 omstødes, KL §§ 70 eller 74, og eventuelt inddrevne beløb skal i så fald  

 betales til skifterettens medhjælper.
 Når beløb hensat på etableringskonto/investeringsfond frigives som følge  

 af virksomhedsophør, kan udbetaling fra det kontoførende pengeinstitut ikke  

 ske, før det i denne forbindelse opståede skattekrav er fyldestgjort.
Skattekravet er sikret i kontoens indestående og kan i det omfang kontoen  

 strækker til gøres gældende, uanset den stedfundne gældssanering, idet  

 ordningen er en lovbestemt panteret, jf.
KL § 199, stk. 2. Det således  

 opståede skattekrav gældssaneres kun i det omfang kravet ikke kan  

 fyldestgøres gennem kontoens indestående.
2.7.4. Lønindeholdelse I perioden fra skyldnerens indgivelse af begæring om gældssanering og  

 indtil skifteretten har afsagt kendelse om gældssanering, kan lønindeholdelse  

 foretages efter de sædvanlige regler.
Det anmeldte beløb skal reduceres med  

 de indeholdte beløb.
 Højesteret har den 14. august 1987 afsagt dom, hvori det fastslås, at  

 sådanne lønindeholdte beløb ikke kan omstødes efter KL §§ 72 eller 74, jf.  

 Ufr 1987 s. 755, da lønindeholdelse ikke er omfattet af disse regler.  

 Højesteret fandt endvidere ikke, at forarbejderne til bestemmelserne om  

 gældssanering gav grundlag for at anvende omstødelsesreglerne i videre omfang  

 end ved konkurs og tvangsakkord.
 Efter skifterettens kendelse om gældssanering kan lønindeholdelse  

 foretages for skattekrav, der ikke er omfattet af gældssaneringskendelsen,  

 samt for forfaldne afdrag ifølge kendelsen.
2.7.5. Modregning Fordringshaverne er afskåret fra at modregne krav, der er stiftet før  

 dagen for indgivelse af begæring om gældssanering (fristdag), i krav,  

 skyldneren har erhvervet efter denne dato.
 Der kan foretages modregning mellem fordringer, når både hovedkrav og  

 modkrav er stiftet efter fristdagen, men inden gældssaneringssagens  

 indledning, KL § 201.
 Der kan endvidere foretages modregning, såfremt både hovedkrav og modkrav  

 er erhvervet inden fristdagen.
 Efter skifterettens kendelse om gældssanering kan modregning foretages for  

 krav, der ikke omfattes af gældssaneringskendelsen samt for forfaldne afdrag  

 ifølge kendelsen.
 2.7.5.1. Udbetaling af overskydende skat m.v.
 Der kan ikke ske udbetaling af overskydende skat, der modsvares af det ved  

 gældssaneringskendelsen bortfaldne beløb, jf. pkt. 2.1.1.
 Såfremt en skatteyder opnår krav på overskydende skat under  

 gældssaneringssagen, skal kommunerne foretage modregning efter de sædvanlige  

 regler, jf. pkt. 2.7.5. Hvis der herefter er yderligere beløb til udbetaling,  

 skal skifteretten orienteres om dette yderligere beløbs størrelse, således at  

 beløbet kan medregnes i husstandens budget og tages i betragtning ved  

 dividendeberegningen, jf. Østre Landsrets kendelse af 19. mej 1987, trykt i  

 UfR 1987 s. 742. Beløbet udbetales til skatteyderen med modregningsforbehold  

 som nævnt i SD-cirkulære 1984-7, pkt. 2, og i skrivelse af 30. oktober 1984  

 til kommunerne og amtsskatteinspektoraterne, j.nr. 3013/1984.
2.8. Subsidiært udlæg Indledning af gældssaneringssag sidestilles med det i KSL § 72, stk. 2  

 nævnte forgæves udlæg.
Betingelsen for at foretage subsidiært udlæg er  

 således for så vidt opfyldt.
 Vestre Landsret har ved dom afsagt den 9. oktober 1986 imidlertid  

 fastslået, at et sådant udlæg vil være i strid med gældssaneringens formål,  

 idet saneringen foretages på baggrund af en samlet vurdering af skyldnerens  

 og dennes husstands personlige og økonomiske forhold.
 Landsretten ophævede af denne grund det i ovennævnte sag foretagne udlæg.
 Kommunerne er herefter ikke bemyndiget til at foretage subsidiært udlæg  

 hos skyldnerens ægtefælle, når der er indledt gældssaneringssag for  

 skyldneren.
 Såfremt den gældssaneringssøgendes ægtefælle har formue, skal sagen  

 indberettes til Statsskattedirektoratet.
Såfremt subsidiært udlæg er foretaget inden gældssaneringssagens  

 indledning, skal dette fastholdes.
Hvis der fremsættes begæring om kvittering  

 af et sådant udlæg, skal sagen indberettes til Statsskattedirektoratet til  

 afgørelse.
 Subsidiært udlæg etablerer en selvstændig ret til fyldestgørelse i den  

 udlagte genstand f.eks. fast ejendom, uanset den restance for hvilken udlæg  

 var foretaget er omfattet af en gældssaneringskendelse for skyldneren.
Et tinglyst udlæg i fast ejendom forældes ikke, men den restance, for  

 hvilken udlægget er foretaget, kan ikke søges inddrevet på anden vis hos den  

 subsidiært hæftende ægtefælle.
Når skyldneren opnår kendelse om  

 gældssanering, afgangsføres den restance, for hvilken udlægget er foretaget,  

 som uerholdelig med kode 231. Dette medfører, at restancen registreres i CFR.
Kommunerne skal være opmærksomme på, at der, når den faste ejendom  

 realiseres, kan indgå beløb til dækning af det foretagne udlæg.
Et eventuelt  

 udækket beløb skal herefter, når udlægget er aflyst, afgangsføres i  

 overensstemmelse med SD-cirkulære 1986-34.
2.9. Afgangsførelse Afsiger skifteretten kendelse om, at en del af skyldnerens gæld  

 bortfalder, skal det bortfaldne beløb afgangsføres, når der foreligger  

 dokumentation for, at gældssaneringssagen er sluttet, se pkt. 1.4.
 Afgangsførelse af gældssanerede beløb skal ske i overensstemmelse med  

 SD-cirkulære 1986-34.
2.10. Ophævelsesbestemmelser SD-cirkulære nr. 18 af 31. maj 1985 ophæves.
