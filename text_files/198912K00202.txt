Nr LSF 202 Forslag til Lov om de erhvervsgymnasiale uddannelser til højere  

 handelseksamen og højere teknisk eksamen Fremsat af Undervisnings- og forskningsministeren (Ole Vig Jensen fg.) den 14. marts 1990 Vedtaget ved tredjebehandling den 17. maj 1990 Lov nr. 434 af 13/06/1990 Kapitel 1 Almindelige bestemmelser § 1. Undervisnings- og forskningsministeren tilrettelægger merkantile og  

 tekniske erhvervsgymnasiale uddannelser.
 Stk. 2. Uddannelserne tilrettelægges således, at de giver egnede unge en  

 erhvervsgymnasial uddannelse, der giver grundlag for videregående uddannelse,  

 og som bidrager til de unges personlige udvikling og til deres forståelse af  

 samfundet og dets udvikling med særlig vægt på erhvervslivets forhold.
 Stk. 3. Undervisnings- og forskningsministeren fastsætter regler om de  

 erhvervsgymnasiale uddannelser efter indstilling fra Erhvervsuddannelsesrådet  

 eller udvalget for hver af de erhvervsgymnasiale uddannelser, jf. §§ 16-18.
 § 2. Uddannelserne udbydes af erhvervsskoler, der af undervisnings- og  

 forskningsministeren er godkendt hertil.
 Stk. 2. Uddannelserne tilrettelægges som skoleundervisning og varer 2 år.
 § 3. En uddannelse gennemføres enten inden for det merkantile område eller  

 inden for det tekniske område, jf. dog stk. 2.
Stk. 2. Der kan tilrettelægges erhvervsgymnasial enkeltfagsundervisning  

 for unge med henblik på, at elever individuelt kan sammensætte en uddannelse  

 af elementer fra forskellige gymnasiale uddannelser.
Undervisnings- og  

 forskningsministeren kan fastsætte regler herom.
Kapitel 2 Adgang til uddannelserne § 4. Elever kan begynde en erhvervsgymnasial uddannelse efter  

 gennemførelse af en 2. skoleperiode i erhvervsuddannelserne.
 Stk. 2. Undervisnings- og forskningsministeren godkender efter indstilling  

 fra de udvalg, der er nævnt i § 17, hvilke 2. skoleperioder der kan danne  

 grundlag for optagelse efter § 5.
 Stk. 3. Hvis erhvervsuddannelsernes 1. og 2. skoleperiode inden for det  

 merkantile område er sammenlagt til een periode efter bestemmelserne i lov om  

 erhvervsuddannelser, kan ministeren efter indstilling fra udvalget godkende,  

 at denne periode træder i stedet for 2. skoleperiode efter stk. 1 og 2.
 § 5. Elever, der har afsluttet 9. klassetrin i grundskolen, optages efter  

 ansøgning i en erhvervsgymnasial uddannelse og i den ønskede 2. skoleperiode,  

 jf. § 4, hvis de efter erhvervsskolens vurdering forventes at kunne følge  

 undervisningen i den erhvervsgymnasiale uddannelse på tilfredsstillende måde  

 og fuldføre uddannelsen på normal tid.
 Stk. 2. Optagelsen i den erhvervsgymnasiale uddannelse er betinget af, at  

 skolen på grundlag af gennemførelsen af erhvervsuddannelsens 2. skoleperiode  

 fortsat forventer, at eleven kan følge undervisningen på tilfredsstillende  

 måde og fuldføre uddannelsen på normal tid, og at skolen har plads, jf. § 7.
 Stk. 3. Elever, der har gennemført 2. skoleperiode efter stk. 1, kan vælge  

 at fortsætte i den pågældende erhvervsuddannelse.
 § 6. Elever, der har gennemført 2. skoleperiode i en erhvervsuddannelse,  

 eller som har mindst tilsvarende kvalifikationer, optages efter ansøgning i  

 en erhvervsgymnasial uddannelse, hvis de efter erhvervsskolens vurdering  

 forventes at kunne følge undervisningen på tilfredsstillende måde og fuldføre  

 uddannelsen på normal tid, og hvis skolen har plads, jf. § 7.
 Stk. 2. Skolen kan gøre optagelse efter stk. 1 betinget af, at eleven  

 følger bestemte valgfag eller gennemfører supplerende undervisning.
§ 7. Undervisnings- og forskningsministeren kan bestemme, hvor mange  

 elever hver skole kan optage efter § 5, stk. 1, og fastsætte antallet af  

 pladser i de erhvervsgymnasiale uddannelser.
Ved afgørelsen efter § 5, stk.  

 2, og § 6 af, om skolen har plads til de kvalificerede elever, er eleverne  

 ligestillede.
Ministeren fastsætter efter indstilling fra udvalget for hver  

 uddannelse nærmere regler om adgangskrav og om optagelse i de  

 erhvervsgymnasiale uddannelser og i den ønskede 2. skoleperiode.
 § 8. Ansøgere optages på den skole, de ønsker, såfremt der er plads.
 Stk. 2. Undervisnings- og forskningsministeren kan fastsætte regler om  

 samarbejde mellem skolerne om fordeling af eleverne.
 Stk. 3. Undervisnings- og forskningsministeren kan i særlige tilfælde  

 pålægge en skole at etablere erhvervsgymnasial uddannelse eller at optage et  

 bestemt antal elever.
Kapitel 3 Indholdet af uddannelserne § 9. De erhvervsgymnasiale uddannelser indeholder fag fra en  

 erhvervsgymnasial fagrække, der er godkendt af undervisnings- og  

 forskningsministeren efter indstilling fra begge udvalgene for de  

 erhvervsgymnasiale uddannelser, og eventuelt fag fra andre  

 ungdomsuddannelser.
 Stk. 2. Uddannelserne sammensættes efter indstilling fra udvalget for  

 uddannelsen således, at omkring to tredjedele af undervisningen er  

 obligatoriske fag fra den erhvervsgymnasiale fagrække og resten af  

 undervisningen er valgfag.
Stk. 3. En væsentlig del af fagene fra den erhvervsgymnasiale fagrække  

 udbydes på flere niveauer.
Eleverne skal vælge mindst to fag på højt niveau.
 § 10. De obligatoriske fag er fag fra den erhvervsgymnasiale fagrække.
Stk. 2. Valgfagene er 1) fag, der er overbygningsfag på obligatoriske fag, 2) andre fag fra den erhvervsgymnasiale fagrække og 3) fag, der kan tilgodese elevernes særlige interesseområder og behov.
 Stk. 3. Eleven kan inden for de efter § 11, stk. l, fastsatte regler vælge  

 valgfag blandt fag, der tilbydes af en anden gymnasial  

 uddannelsesinstitution.
 § 11. Undervisnings- og forskningsministeren fastsætter efter indstilling  

 fra udvalget for uddannelsen regler om sammensætningen af valgfag, herunder  

 om, at elever, der er optaget efter § 5, stk. l, skal vælge bestemte valgfag  

 i 2. skoleperiode, og at visse kombinationer af valgfag giver ret til særlige  

 betegnelser på eksamensbeviset.
 Stk. 2. Undervisnings- og forskningsministeren fastsætter efter  

 indstilling fra udvalget for uddannelsen regler om, at de enkelte skoler skal  

 tilbyde bestemte valgfag til elever, der er optaget i en erhvervsgymnasial  

 uddannelse.
§ 12. Til handicappede elever gives der specialundervisning eller anden  

 specialpædagogisk bistand.
Undervisnings- og forskningsministeren fastsætter  

 regler herom.
 Stk. 2. Der tilbydes eleverne individuel uddannelses- og  

 erhvervsvejledning efter regler, der fastsættes af undervisnings- og  

 forskningsministeren efter indstilling fra Erhvervsuddannelsesrådet.
Kapitel 4 Eksamen § 13. Elever, der har gennemført uddannelsen inden for det merkantile  

 område, afslutter uddannelsen med højere handelseksamen.
Elever, der har  

 gennemført uddannelsen inden for det tekniske område, afslutter uddannelsen  

 med højere teknisk eksamen.
 Stk. 2. Undervisnings- og forskningsministeren fastsætter efter  

 indstilling fra udvalget for hver uddannelse nærmere regler om højere  

 handelseksamen og højere teknisk eksamen, herunder om prøver,  

 eksamensopgaver, censorer, karakterer, eksamensbeviser m.v, jf. § 18.
Kapitel 5 Tilskud § 14. Staten yder tilskud til dækning af de direkte undervisningsudgifter,  

 fraregnet indtægter ved uddannelserne.
Tilskuddet til undervisningsudgifter  

 bestemmes ud fra antal årselever ved uddannelserne og et gennemsnitligt  

 tilskud pr. årselev fastlagt i de årlige finanslove.
 Stk. 2. Undervisnings- og forskningsministeren kan fastsætte særlige  

 tilskudsregler i forbindelse med uddannelsesforsøg, for elever i  

 enkeltfagsundervisning og for skoler med lille elevtilgang, hvis det ud fra  

 regionale hensyn er vigtigt at bevare uddannelsen det pågældende sted.
 § 15. Undervisningen er vederlagsfri.
 Stk. 2. De undervisningsmidler, der er nødvendige for undervisningen, skal  

 af skolen stilles til rådighed for eleverne uden betaling, jf. dog stk. 3.
Stk. 3. Undervisnings- og forskningsministeren kan bestemme, at eleverne i  

 begrænset omfang selv anskaffer undervisningsmidler.
Betaling for fotokopier  

 til undervisningsbrug kan fastsættes som en gennemsnitsbetaling for skolens  

 elever eller for grupper af elever på skolen.
 Stk. 4. Undervisnings- og forskningsministeren kan delegere sine  

 beføjelser efter stk. 3 til skolerne.
Kapitel 6 Rådgivning m.v.
 § 16. Erhvervsuddannelsesrådet, der er nedsat efter lov om  

 erhvervsuddannelser, er rådgivende for undervisnings- og forskningsministeren  

 i spørgsmål om de erhvervsgymnasiale uddannelser i almindelighed, herunder om  

 uddannelsernes sammenhæng med erhvervsuddannelserne og om koordinering af de  

 erhvervsgymnasiale uddannelser.
 § 17. Erhvervsuddannelsesrådet nedsætter et udvalg for uddannelsen til  

 højere handelseksamen og et udvalg for uddannelsen til højere teknisk  

 eksamen.
 Stk. 2. Udvalgene sammensættes med repræsentation for arbejdsmarkedet, for  

 de videregående uddannelser, for de institutioner, der gennemfører  

 uddannelserne, herunder for lærernes og elevernes organisationer inden for de  

 erhvervsgymnasiale områder, og for undervisnings- og forskningsministeren.
 Stk. 3. I hvert udvalgs forretningsorden fastsættes antallet af medlemmer  

 og tilforordnede, samt hvem der udpeger medlemmerne og de tilforordnede.  

 Udvalgenes forretningsorden godkendes af undervisnings- og  

 forskningsministeren efter indstilling fra Erhvervsuddannelsesrådet.
 Stk. 4. Udvalgenes sekretariatsfunktion varetages af Undervisnings- og  

 Forskningsministeriet.
 § 18. Udvalget for hver uddannelse afgiver indstilling til undervisnings-  

 og forskningsministeren om uddannelsens formål, struktur, adgangskrav,  

 optagelsesforhold, sammensætning, fagmål og eksamensforhold.
 Stk. 2. Udvalgene bistår Erhvervsuddannelsesrådet i spørgsmål, der  

 vedrører uddannelserne.
Kapitel 7 Forskellige bestemmelser § 19. Undervisnings- og forskningsministeren fastsætter regler om lærernes  

 undervisningskompetence.
 Stk. 2. En betingelse for at opnå godkendelse af undervisningskompetence  

 er, at læreren har en relevant uddannelsesbaggrund på niveau med et hovedfag.
 Stk. 3. Lærere skal senest 2 år efter ansættelsen bestå en af  

 undervisnings- og forskningsministeren godkendt pædagogisk prøve.  

 Undervisnings- og forskningsministeren kan i særlige tilfælde gøre undtagelse  

 fra dette krav.
 § 20. Undervisnings- og forskningsministeren har det overordnede ansvar  

 for og fører tilsyn med skolernes undervisning og eksamen i henhold til denne  

 lov.
 Stk. 2. Undervisnings- og forskningsministeren kan give skolerne pålæg i  

 pædagogiske anliggender samt fastsætte regler om klage over og omgørelse af  

 trufne afgørelser i forbindelse med eksamen.
 Stk. 3. Undervisnings- og forskningsministeren kan tilbagekalde  

 godkendelsen af, at skolen kan udbyde erhvervsgymnasial uddannelse.
 § 21. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme uddannelsesforsøg.
§ 22. Loven om arbejdsskadeforsikring finder tilsvarende anvendelse for så  

 vidt angår elevers eventuelle skader under uddannelserne, der skyldes  

 undervisning under arbejdspladslignende forhold.
Risikoen med hensyn til  

 disse skader påhviler staten.
 § 23. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.
 § 24. Tilskud til befordring ydes i henhold til § 28 i lov om gymnasiet  

 m.v.
Kapitel 8 Ikrafttrædelses- og overgangsbestemmelser § 25. Loven træder i kraft 1. januar 1991.
 Stk. 2. §§ 16-18 og § 20 træder dog i kraft dagen efter bekendtgørelsen i  

 Lovtidende.
 Stk. 3. Når udvalgene for de erhvervsgymnasiale uddannelser er nedsat,  

 overgår kompetencen til under de hidtil gældende regler at rådgive vedrørende  

 uddannelserne til Erhvervsuddannelsesrådet og udvalgene for de  

 erhvervsgymnasiale uddannelser efter denne lovs bestemmelser.
 Stk. 4. Godkendelse efter de hidtil gældende regler af, at en skole  

 gennemfører kursus til højere handelseksamen eller uddannelse til højere  

 teknisk eksamen, gælder som godkendelse efter denne lovs § 2.
 Stk. 5. Det 1-årige kursus til højere handelseksamen gennemføres efter de  

 hidtil gældende regler.
 Stk. 6. Undervisnings- og forskningsministeren fastsætter, i hvilket  

 omfang loven finder anvendelse på de uddannelser, der er påbegyndt før lovens  

 ikrafttræden, herunder for de elever, der er begyndt på en erhvervsfaglig  

 basisuddannelse før lovens ikrafttræden.
 § 26. Loven gælder ikke for Færøerne og Grønland.
Oprindeligt fremsat forslag Kapitel 1 Almindelige bestemmelser § 1. Undervisnings- og forskningsministeren tilrettelægger merkantile og  

 tekniske erhvervsgymnasiale uddannelser.
 Stk. 2. Uddannelserne tilrettelægges således, at de giver egnede unge en  

 erhvervsgymnasial uddannelse, der giver grundlag for videregående uddannelse,  

 og som bidrager til de unges personlige udvikling og til deres forståelse af  

 samfundet og dets udvikling med særlig vægt på erhvervslivets forhold.
 Stk. 3. Undervisnings- og forskningsministeren fastsætter regler om de  

 erhvervsgymnasiale uddannelser efter indstilling fra Erhvervsuddannelsesrådet  

 eller udvalget for hver af de erhvervsgymnasiale uddannelser, jf. §§ 16 - 18.
 § 2. Uddannelserne udbydes af erhvervsskoler, der af undervisnings- og  

 forskningsministeren er godkendt hertil.
 Stk. 2. Uddannelserne tilrettelægges som skoleundervisning og varer 2 år.
 § 3. En uddannelse gennemføres enten inden for det merkantile område eller  

 inden for det tekniske område, jf. dog stk. 2.
Stk. 2. Der kan tilrettelægges erhvervsgymnasial enkeltfagsundervisning  

 for unge med henblik på, at elever individuelt kan sammensætte en uddannelse  

 af elementer fra forskellige gymnasiale uddannelser.
Undervisnings- og  

 forskningsministeren kan fastsætte regler herom.
Kapitel 2 Adgang til uddannelserne § 4. Elever kan begynde en erhvervsgymnasial uddannelse efter  

 gennemførelse af en 2. skoleperiode i erhvervsuddannelserne.
 Stk. 2. Undervisnings- og forskningsministeren godkender efter indstilling  

 fra de udvalg, der er nævnt i § 17, hvilke 2. skoleperioder der kan danne  

 grundlag for optagelse efter § 5.
 Stk. 3. Hvis erhvervsuddannelsernes 1. og 2. skoleperiode inden for det  

 merkantile område er sammenlagt til een periode efter bestemmelserne i lov om  

 erhvervsuddannelser, kan ministeren efter indstilling fra udvalget godkende,  

 at denne periode træder i stedet for 2. skoleperiode efter stk. 1 og 2.
 § 5. Elever, der har afsluttet 9. klassetrin i grundskolen, optages efter  

 ansøgning i en erhvervsgymnasial uddannelse og i den ønskede 2. skoleperiode,  

 jf. § 4, hvis de efter erhvervsskolens vurdering forventes at kunne følge  

 undervisningen i den erhvervsgymnasiale uddannelse på tilfredsstillende måde  

 og fuldføre uddannelsen på normal tid.
 Stk. 2. Optagelsen i den erhvervsgymnasiale uddannelse er betinget af, at  

 skolen på grundlag af gennemførelsen af erhvervsuddannelsens 2. skoleperiode  

 fortsat forventer, at eleven kan følge undervisningen på tilfredsstillende  

 måde og fuldføre uddannelsen på normal tid, og at skolen har plads, jf. § 7.
 Stk. 3. Elever, der har gennemført 2. skoleperiode efter stk. 1, kan vælge  

 at fortsætte i den pågældende erhvervsuddannelse.
 § 6. Elever, der har gennemført 2. skoleperiode i en erhvervsuddannelse,  

 eller som har mindst tilsvarende kvalifikationer, optages efter ansøgning i  

 en erhvervsgymnasial uddannelse, hvis de efter erhvervsskolens vurdering  

 forventes at kunne følge undervisningen på tilfredsstillende måde og fuldføre  

 uddannelsen på normal tid, og hvis skolen har plads, jf. § 7.
 Stk. 2. Skolen kan gøre optagelse efter stk. 1 betinget af, at eleven  

 følger bestemte valgfag eller gennemfører supplerende undervisning.
§ 7. Undervisnings- og forskningsministeren kan bestemme, hvor mange  

 elever hver skole kan optage efter § 5, stk. 1, og fastsætte antallet af  

 pladser i de erhvervsgymnasiale uddannelser.
Ved afgørelsen efter § 5, stk.  

 2, og § 6 af, om skolen har plads til de kvalificerede elever, er eleverne  

 ligestillede.
Ministeren fastsætter efter indstilling fra udvalget for hver  

 uddannelse nærmere regler om adgangskrav og om optagelse i de  

 erhvervsgymnasiale uddannelser og i den ønskede 2. skoleperiode.
 § 8. Ansøgere optages på den skole, de ønsker, såfremt der er plads.
 Stk. 2. Undervisnings- og forskningsministeren kan fastsætte regler om  

 samarbejde mellem skolerne om fordeling af eleverne.
 Stk. 3. Undervisnings- og forskningsministeren kan i særlige tilfælde  

 pålægge en skole at etablere erhvervsgymnasial uddannelse eller at optage et  

 bestemt antal elever.
Kapitel 3 Indholdet af uddannelserne § 9. De erhvervsgymnasiale uddannelser indeholder fag fra en  

 erhvervsgymnasial fagrække, der er godkendt af undervisnings- og  

 forskningsministeren efter indstilling fra begge udvalgene for de  

 erhvervsgymnasiale uddannelser, og eventuelt fag fra andre  

 ungdomsuddannelser.
 Stk. 2. Uddannelserne sammensættes efter indstilling fra udvalget for  

 uddannelsen således, at omkring to trediedele af undervisningen er  

 obligatoriske fag fra den erhvervsgymnasiale fagrække, og resten af  

 undervisningen er valgfag.
Stk. 3. En væsentlig del af fagene fra den erhvervsgymnasiale fagrække  

 udbydes på flere niveauer.
Eleverne skal vælge mindst to fag på højt niveau.
 § 10. De obligatoriske fag er fag fra den erhvervsgymnasiale fagrække.
Stk. 2. Valgfagene er 1) fag, der er overbygningsfag på obligatoriske fag, 2) andre fag fra den erhvervsgymnasiale fagrække og 3) fag, der kan tilgodese elevernes særlige interesseområder og behov.
 Stk. 3. Eleven kan inden for de efter § 11, stk. l, fastsatte regler vælge  

 valgfag blandt fag, der tilbydes af en anden gymnasial  

 uddannelsesinstitution.
 § 11. Undervisnings- og forskningsministeren fastsætter efter indstilling  

 fra udvalget for uddannelsen regler om sammensætningen af valgfag herunder  

 om, at elever, der er optaget efter § 5, stk. l, skal vælge bestemte valgfag  

 i 2. skoleperiode, og at visse kombinationer af valgfag giver ret til særlige  

 betegnelser på eksamensbeviset.
 Stk. 2. Undervisnings- og forskningsministeren fastsætter efter  

 indstilling fra udvalget for uddannelsen regler om, at de enkelte skoler skal  

 tilbyde bestemte valgfag til elever, der er optaget i en erhvervsgymnasial  

 uddannelse.
§ 12. Til handicappede elever gives der specialundervisning eller anden  

 specialpædagogisk bistand.
Undervisnings- og forskningsministeren fastsætter  

 regler herom.
 Stk. 2. Der tilbydes eleverne individuel uddannelses- og  

 erhvervsvejledning efter regler, der fastsættes af undervisnings- og  

 forskningsministeren efter indstilling fra Erhvervsuddannelsesrådet.
Kapitel 4 Eksamen § 13. Elever, der har gennemført uddannelsen inden for det merkantile  

 område, afslutter uddannelsen med højere handelseksamen.
Elever, der har  

 gennemført uddannelsen inden for det tekniske område, afslutter uddannelsen  

 med højere teknisk eksamen.
 Stk. 2. Undervisnings- og forskningsministeren fastsætter efter  

 indstilling fra udvalget for hver uddannelse nærmere regler om højere  

 handelseksamen og højere teknisk eksamen, herunder om prøver,  

 eksamensopgaver, censorer, karakterer, eksamensbeviser m.v, jf. § 18.
Kapitel 5 Tilskud § 14. Staten yder tilskud til dækning af de direkte undervisningsudgifter,  

 fraregnet indtægter ved uddannelserne.
Tilskuddet til undervisningsudgifter  

 bestemmes ud fra antal årselever ved uddannelserne og et gennemsnitligt  

 tilskud pr. årselev fastlagt i de årlige finanslove.
 Stk. 2. Undervisnings- og forskningsministeren kan fastsætte særlige  

 tilskudsregler i forbindelse med uddannelsesforsøg, for elever i  

 enkeltfagsundervisning og for skoler med lille elevtilgang, hvis det ud fra  

 regionale hensyn er vigtigt at bevare uddannelsen det pågældende sted.
 § 15. Undervisningen er vederlagsfri.
 Stk. 2. De undervisningsmidler, der er nødvendige for undervisningen, skal  

 af skolen stilles til rådighed for eleverne uden betaling, jf. dog stk. 3.
Stk. 3. Undervisnings- og forskningsministeren kan bestemme, at eleverne i  

 begrænset omfang selv anskaffer undervisningsmidler.
Betaling for fotokopier  

 til undervisningsbrug kan fastsættes som en gennemsnitsbetaling for skolens  

 elever eller for grupper af elever på skolen.
 Stk. 4. Undervisnings- og forskningsministeren kan delegere sine  

 beføjelser efter stk. 3 til skolerne.
Kapitel 6 Rådgivning m.v.
 § 16. Erhvervsuddannelsesrådet, der er nedsat efter lov om  

 erhvervsuddannelser, er rådgivende for undervisnings- og forskningsministeren  

 i spørgsmål om de erhvervsgymnasiale uddannelser i almindelighed, herunder om  

 uddannelsernes sammenhæng med erhvervsuddannelserne og om koordinering af de  

 erhvervsgymnasiale uddannelser.
 § 17. Erhvervsuddannelsesrådet nedsætter et udvalg for uddannelsen til  

 højere handelseksamen og et udvalg for uddannelsen til højere teknisk  

 eksamen.
 Stk. 2. Udvalgene sammensættes med repræsentation for arbejdsmarkedet, for  

 de videregående uddannelser, for de institutioner, der gennemfører  

 uddannelserne, herunder for lærernes og elevernes organisationer inden for de  

 erhvervsgymnasiale områder, og for undervisnings- og forskningsministeren.
 Stk. 3. I hvert udvalgs forretningsorden fastsættes antallet af medlemmer  

 og tilforordnede, samt hvem der udpeger medlemmerne og de tilforordnede.  

 Udvalgenes forretningsorden godkendes af undervisnings- og  

 forskningsministeren efter indstilling fra Erhvervsuddannelsesrådet.
 Stk. 4. Udvalgenes sekretariatsfunktion varetages af Undervisnings- og  

 Forskningsministeriet.
 § 18. Udvalget for hver uddannelse afgiver indstilling til undervisnings-  

 og forskningsministeren om uddannelsens formål, struktur, adgangskrav,  

 optagelsesforhold, sammensætning, fagmål og eksamensforhold.
 Stk. 2. Udvalgene bistår Erhvervsuddannelsesrådet i spørgsmål, der  

 vedrører uddannelserne.
Kapitel 7 Forskellige bestemmelser § 19. Undervisnings- og forskningsministeren fastsætter regler om lærernes  

 undervisningskompetence.
 Stk. 2. En betingelse for at opnå godkendelse af undervisningskompetence  

 er, at læreren har en relevant uddannelsesbaggrund på niveau med et hovedfag.
 Stk. 3. Lærere skal senest 2 år efter ansættelsen bestå en af  

 undervisnings- og forskningsministeren godkendt pædagogisk prøve.  

 Undervisnings- og forskningsministeren kan i særlige tilfælde gøre undtagelse  

 fra dette krav.
 § 20. Undervisnings- og forskningsministeren har det overordnede ansvar  

 for og fører tilsyn med skolernes undervisning og eksamen i henhold til denne  

 lov.
 Stk. 2. Undervisnings- og forskningsministeren kan give skolerne pålæg i  

 pædagogiske anliggender samt fastsætte regler om klage over og omgørelse af  

 trufne afgørelser i forbindelse med eksamen.
 Stk. 3. Undervisnings- og forskningsministeren kan tilbagekalde  

 godkendelsen af, at skolen kan udbyde erhvervsgymnasial uddannelse.
 § 21. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme uddannelsesforsøg.
§ 22. Loven om arbejdsskadeforsikring finder tilsvarende anvendelse for så  

 vidt angår elevers eventuelle skader under uddannelserne, der skyldes  

 undervisning under arbejdspladslignende forhold.
Risikoen med hensyn til  

 disse skader påhviler staten.
 § 23. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.
 § 24. Tilskud til befordring ydes i henhold til § 28 i lov om gymnasiet  

 m.v.
Kapitel 8 Ikrafttrædelses- og overgangsbestemmelser § 25. Loven træder i kraft 1. januar 1991.
 Stk. 2. §§ 16 - 18 og § 20 træder dog i kraft dagen efter bekendtgørelsen  

 i Lovtidende.
 Stk. 3. Når udvalgene for de erhvervsgymnasiale uddannelser er nedsat,  

 overgår kompetencen til under de hidtil gældende regler at rådgive vedrørende  

 uddannelserne til Erhvervsuddannelsesrådet og udvalgene for de  

 erhvervsgymnasiale uddannelser efter denne lovs bestemmelser.
 Stk. 4. Godkendelse efter de hidtil gældende regler af, at en skole  

 gennemfører kursus til højere handelseksamen eller uddannelse til højere  

 teknisk eksamen, gælder som godkendelse efter denne lovs § 2.
 Stk. 5. Det 1-årige kursus til højere handelseksamen gennemføres indtil  

 videre efter de hidtil gældende regler og ophører efter undervisnings- og  

 forskningsministerens bestemmelse tidligst i 1994.
 Stk. 6. Undervisnings- og forskningsministeren fastsætter, i hvilket  

 omfang loven finder anvendelse på de uddannelser, der er påbegyndt før lovens  

 ikrafttræden, herunder for de elever, der er begyndt på en erhvervsfaglig  

 basisuddannelse før lovens ikrafttræden.
 § 26. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger 1. Baggrunden for forslaget Undervisnings- og forskningsministeren har i bemærkningerne til forslag  

 til lov om erhvervsuddannelser tilkendegivet, at der vil blive fremsat et  

 særskilt lovforslag om højere handelseksamen (hhx) og højere teknisk eksamen  

 (htx), der dels tager udgangspunkt i, at uddannelserne til hhx og htx er rene  

 skoleuddannelser, der i væsentlig grad danner grundlag for elevernes  

 videregående uddannelse, og dels tager udgangspunkt i, at uddannelserne  

 fortsat skal være en del af det samlede system af erhvervsmæssige  

 grunduddannelser, som meddeles af erhvervsskolerne.
 Baggrunden for disse bemærkninger var, at lov om erhvervsuddannelser og  

 lov om erhvervsskoler betyder ændrede forudsætninger for uddannelserne hhx og  

 htx med hensyn til de institutionelle rammer (større selvbestemmelse for  

 skolerne), med hensyn til rekrutteringsgrundlaget (efg-basisuddannelserne  

 falder væk) og med hensyn til styringsforhold (Erhvervsuddannelsesudvalget  

 for Handels- og Kontorområdet ophører).
 Stort set alle kender det almene gymnasium og højere forberedelseseksamen.  

 Langt færre kender kursus til højere handelseksamen, og kun få kender  

 uddannelsen til højere teknisk eksamen.
 Denne forskel i synlighed og vel også i status er et problem, især i en  

 periode, hvor der er et stort behov for at styrke den erhvervsrettede del af  

 uddannelsessystemet.
 Uddannelserne til hhx og htx skal fortsat være erhvervsrettede  

 uddannelser, der bl.a. i videreuddannelsessammenhæng giver baggrund for et  

 forløb, der især retter sig mod beskæftigelse i det private erhvervsliv, men  

 naturligvis også sigter mod at kunne være værdifulde for den offentlige  

 sektor.
 Lovforslaget skal ses i lyset af behovet for at styrke og synliggøre  

 uddannelserne til hhx og htx, der med deres erhvervsmæssige sigte er et  

 bidrag til styrkelse af samfundets private sektor.
Lovforslaget prioriterer samtidig elevernes mulighed for individuelle valg  

 af fag, således at den enkelte kan planlægge sin egen uddannelse og sin  

 karriere ved at lægge vægt på fag af særlig betydning for den ønskede  

 videreuddannelse og ved valg af erhvervs- eller brancheretning.
Eleverne får  

 efter forslaget mulighed for niveauvalg, svarende til det eksisterende kursus  

 til højere handelseksamen og til gymnasiet.
Det forudsættes sikret, at faget  

 dansk er på et niveau mindst svarende til fagets niveau i højere  

 forberedelseseksamen.
De erhvervsgymnasiale uddannelser vil ikke være rettet mod specifikke  

 beskæftigelsesområder, og det er derfor ikke en del af formålet med  

 uddannelserne, at de skal give umiddelbart grundlag for erhvervsmæssig  

 beskæftigelse inden for afgrænsede faglige områder.
Det er således ikke  

 tanken, at uddannelserne i sig selv skal give eleverne en fuldstændig  

 erhvervskompetence i formel forstand, idet de forudsættes suppleret med  

 yderligere teoretisk eller praktisk uddannelse.
 Lovforslaget åbner mulighed for, at elever kan tilrettelægge individuelt  

 kombineret gymnasial uddannelse af elementer fra forskellige gymnasiale  

 uddannelser, herunder uddannelser efter anden lovgivning, tilrettelagt som  

 enkeltfag for unge.
 Om lovforslagets indhold skal det særligt bemærkes:
 1. Adgangen til de erhvervsgymnasiale uddannelser går gennem den  

 indledende del af en erhvervsuddannelse.
2. Eleverne har mulighed for - på grundlag af en hhx- henholdsvis  

 htx-egnethedsvurdering foretaget af erhvervsskolen - at gå direkte i en  

 godkendt 2. skoleperiode i en erhvervsuddannelse.
På det merkantile område  

 vil adgangsvejen, så længe 1. og 2. skoleperiode er sammenlagt, være denne  

 sammenlagte periode.
 3. Krav om en egnethedsvurdering med samme kriterier af alle elever inden  

 fortsættelse i den erhvervsgymnasiale uddannelse.
 4. Mulighed for, at elever, der vælger om i den godkendte 2. skoleperiode,  

 kan fortsætte i erhvervsuddannelsen.
5. Et rådgivningssystem, der knytter de erhvervsgymnasiale uddannelser  

 sammen med erhvervsuddannelserne samtidig med, at sammensætningen af de  

 direkte rådgivende udvalg omfatter repræsentation for de videregående  

 uddannelser og for de handelsskoler og tekniske skoler, der gennemfører  

 uddannelserne.
Af hensyn til uddannelsernes orientering mod erhvervslivets  

 behov vil de rådgivende organer have en overvægt af repræsentation fra  

 arbejdsmarkedet.
2. De nuværende uddannelser a.
Det nuværende kursus til højere handelseksamen Kursus til højere handelseksamen er en 2-årig erhvervsfaglig  

 eksamensuddannelse med et betydeligt alment indhold.
Kurset bygger direkte på  

 den 1-årige efg-basisuddannelse inden for handels- og kontorområdet, og det  

 samlede forløb efter grundskolen er således i alt 3 år.
Uddannelsen etableredes i 1888 og fandt sin foreløbig endelige form  

 omkring 1920. Fra omtrent samme tidspunkt (1917) etableredes et 1-årigt  

 kursus for studenter, som nu også optager hf'ere.
Den første bekendtgørelse  

 om højere handelseksamen blev udstedt af Undervisningsministeriet i 1927. I  

 perioden frem til 1975 skete der kun få forandringer.
I 1975 blev kursus til højere handelseksamen retningsdelt.
I 1981 blev  

 retningsdelingen forenklet, således at man alene opererede med en økonomisk  

 og en sproglig retning.
Kurset blev senest revideret i 1986. Man forlod ved den lejlighed  

 retningsdelingen til fordel for en ret vidtgående tilvalgsordning.
Det blev i  

 den forbindelse stillet som krav til eleverne, at de skulle opnå højt niveau  

 i 2 fremmedsprog og i en erhvervsøkonomisk disciplin.
Herudover blev moderne  

 teknologi og afsætningsmæssige discipliner opprioriteret relativt kraftigt.
I 1982 blev kursus til højere handelseksamen spredt til alle  

 handelsskoler.
I midten af 1970-erne fandtes kurset på godt halvdelen af  

 skolerne.
I de seneste 10 år er tilgangen til det 2-årige kursus næsten 3-doblet.
I  

 1979 blev der optaget godt 3.000 elever.
I 1989 blev der optaget godt 9.000.  

 Herved bliver så godt som alle egnede optaget.
I den tilsvarende periode er tilgangen til det 1-årige kursus steget med  

 omkring 50%. I 1979 blev der optaget ca. 1.500 elever.
I 1989 blev der  

 optaget ca. 2.200. Der afvises et betydeligt antal ansøgere.
 På grundlag af oplysninger fra Danmarks Statistik om den årgang, som  

 afsluttede hhx (2-årigt) i 1984, kan oplyses følgende om de pågældendes  

 uddannelsessituation i 1986:
 23% havde påbegyndt en videregående uddannelse (hovedsagelig en mellemlang  

 videregående uddannelse, f.eks. ha). Knap 35% havde påbegyndt en efg  

 2.dels-uddannelse eller en lærlingeuddannelse, og ca. 3% fordelte sig på  

 anden uddannelse.
De resterende knapt 39% havde ikke påbegyndt en ny heltidsuddannelse.
Det  

 er ikke oplyst, hvor stor en del af disse, som har fundet beskæftigelse på  

 grundlag af hh-uddannelsen, ligesom det er uoplyst, hvor mange der er under  

 deltidsuddannelse med eller uden et samtidigt ansættelsesforhold.
Til  

 sammenligning kan oplyses, at ca. 29%, henholdsvis ca. 35% af studenter og  

 hf'ere fra samme årgang ikke havde påbegyndt ny uddannelse.
 Følgende antal elever påbegyndte i 1989: hhx (2-årigt): 9.167, htx:  

1.239, gymnasiet: 20.127 og hf (2-årigt): 7.378.
b.
Den nuværende htx-uddannelse Htx-uddannelsen er en 2-årig erhvervsgymnasial uddannelse tilrettelagt  

 direkte i forlængelse af en efg- basisuddannelse inden for det tekniske- og  

 håndværksmæssige område.
Det samlede forløb efter 9. klasse i grundskolen er  

 altså ligesom kursus til højere handelseksamen 3-årigt.
Uddannelsen sigter  

 mod videreuddannelse især i teknisk retning og er bygget op af teknologiske  

 fag, herunder værkstedsmæssig undervisning, naturvidenskabelige fag,  

 sprogfag, herunder dansk, og af samfundsfag.
De centrale fag i uddannelsen  

 har et niveau svarende til gymnasiets mellemniveau.
Htx-uddannelsen er i 2.  

 år opdelt i en byggeteknisk-, en maskinteknisk-, en el-teknisk- og en  

 procesteknisk linie.
Uddannelsesforløbet er lagt til rette med relativt stor  

 vægt på tekniske emner, der ofte bliver brugt som udgangspunkt for teorien i  

 f.eks. de naturvidenskabelige fag.
Unge med htx-uddannelse opfylder efter en  

 praktikperiode i en virksomhed direkte såvel de teoretiske og almene som de  

 faglige krav, der stilles ved adgang til de videregående teknikeruddannelser  

 og til teknika.
Htx-uddannelsen blev etableret som forsøg i 1982. Baggrunden herfor var et  

 ønske om at bidrage til en bredere vifte af uddannelsesmuligheder efter  

 efg-basisuddannelserne og om at skabe en ny og relevant adgangsvej til  

 videregående uddannelse i teknisk retning.
Det havde her betydning, at færre  

 og færre faglærte fortsatte på teknikum, medens andelen af studenter, der  

 måtte supplere med et 1/2-årigt værkstedskursus, steg markant.
En anden del af baggrunden for etablering af forsøg med htx-uddannelsen  

 var behovet for at styrke de tekniske skolers statusmæssige placering.
Brede  

 uddannelsesmuligheder på skolen skulle give en bredere og kvalitativt bedre  

 rekruttering.
I 1982 omfattede forsøget med htx-uddannelsen de tekniske skoler i  

 Sønderborg, Aalborg og København.
Første optagelse omfattede ca. 100 elever.
Forsøgsperioden strakte sig frem til foråret 1988, hvorefter uddannelsen  

 efter en evaluering blev permanentgjort med en mindre justering af de enkelte  

 fag.
Ved samme lejlighed fik htx-uddannelsen tillagt almen studiekompetence,  

 således at dimittenderne nu principielt er ligestillet med studenter, hf'ere  

 og hhx'ere med hensyn til videreuddannelsesmuligheder.
I løbet af forsøgsperioden blev uddannelsen udbygget, og der blev i 1989  

 optaget godt 1200 elever fordelt på 19 skoler.
I 1990 bliver uddannelsen  

 udbudt af yderligere 3 skoler, og der bliver yderligere ca. 100 pladser.
 I 1987 blev htx-forsøget evalueret, og der blev lavet en undersøgelse af  

 elevernes valg af uddannelse.
Af 1987-årgangens 226 elever valgte 49% teknika, 21% DTH/DIA/AUC, 21% en  

 videregående teknikeruddannelse og 9% valgte andet, hvilket dækker over  

 arkitektuddannelsen og andre videregående uddannelser.
Ved undersøgelsen blev  

 der ikke registreret elever for at anvende htx som grundlag for  

 beskæftigelse.
3. Adgang Uddannelserne er som anført nu 2-årige og bygger på de 1-årige  

 erhvervsfaglige basisuddannelser.
Adgangen til uddannelserne er betinget af,  

 at erhvervsskolen på grundlag af basisuddannelsen finder eleven egnet, og af,  

 at der er plads.
Da efg-basisuddannelserne forsvinder med den ny lov om  

 erhvervsuddannelser, bliver det nødvendigt med nye adgangsveje til de  

 erhvervsgymnasiale uddannelser.
Disse skal dels sikre mulighed for, at egnede  

 elever, der i grundskolen har valgt en erhvervsgymnasial uddannelse, kan  

 optages direkte, og dels mulighed for, at elever, der på anden måde har  

 påbegyndt en erhvervsuddannelse, kan fortsætte i en erhvervsgymnasial  

 uddannelse.
 Det vil fortsat være en målsætning at skaffe plads til alle kvalificerede  

 ansøgere.
4. Sammenhæng med erhvervsuddannelserne De erhvervsgymnasiale uddannelsers placering på erhvervsskolerne, den  

 fælles rekruttering og sammenhængen med erhvervsuddannelserne i øvrigt skal  

 sikre skolerne et bredere elevgrundlag, en mulighed for en ny faglig  

 inspiration og en mere nuanceret sammensætning af lærerkorpset.
Tilsvarende  

 betyder et gymnasialt islæt på erhvervsskolen en bedre statusmæssig placering  

 for skolen, hvilket især har betydning ved rekrutteringen af de unge.
 De erhvervsgymnasiale uddannelsers sammenhæng med erhvervsuddannelserne  

 kommer efter forslaget bl.a. til udtryk derved, at en erhvervsgymnasial  

 uddannelse kan begyndes på to måder, der begge indebærer, at eleven  

 gennemfører 2. skoleperiode i en erhvervsuddannelse:
1. Elever, der fra begyndelsen vælger en erhvervsgymnasial uddannelse, kan  

 optages i uddannelsen og i en adgangsgivende 2. skoleperiode i en  

 erhvervsuddannelse, hvis erhvervsskolen finder eleven egnet til den  

 erhvervsgymnasiale uddannelse, og hvis skolen har plads.
Optagelsen i den  

 erhvervsgymnasiale uddannelse er dog betinget af, at skolen efter elevens  

 gennemførelse af 2. skoleperiode fortsat finder eleven egnet til uddannelsen,  

 og af, at skolen fortsat har plads til eleven.
 2. Elever, der efter at have påbegyndt en erhvervsuddannelse ønsker at  

 skifte til en erhvervsgymnasial uddannelse, kan optages efter gennemførelse  

 af 2. skoleperiode, hvis skolen finder eleven egnet til uddannelsen og har  

 plads til eleven.
 De to elevgrupper er ligestillet med hensyn til optagelse, således at  

 skolen - hvis den ikke har plads til alle kvalificerede ansøgere - altid  

 optager de bedst kvalificerede.
 Elever, der ikke fortsætter i en erhvervsgymnasial uddannelse efter 2.  

 skoleperiode, kan fortsætte i den pågældende erhvervsuddannelse med  

 uddannelsesaftale.
 Det 1-årige kursus til højere handelseksamen videreføres efter de  

 nuværende regler i en periode mindst frem til 1994. De, der har valgt  

 studentereksamen eller hf efter 1991, har valgt med kendskab til, at det  

 1-årige kursus ophører, og kan søge kurser efter lov om åben uddannelse, hvis  

 de har behov for supplering i merkantil retning.
5. Høring af lovforslaget Lovforslaget er fremkommet på grundlag af et udkast, der har været til  

 udtalelse i Erhvervsuddannelsesrådet, arbejdsmarkedets hovedorganisationer,  

 organer, der repræsenterer de videregående uddannelser, som de  

 erhvervsgymnasiale uddannelser sigter imod, skoleleder- og  

 lærerorganisationer inden for området samt i relevante ministerier.
 På grundlag af høringen og efter drøftelser med Landsorganisationen i  

 Danmark og Dansk Arbejdsgiverforening er udkastet blevet justeret, især med  

 henblik på at styrke sammenhængen til erhvervsuddannelserne.
6. Økonomiske konsekvenser Lovforslaget vil ikke medføre merudgifter.
Eventuelle mindreudgifter som  

 konsekvens af, at egnede elever kan vælge en godkendt 2. skoleperiode efter §  

 4, stk. 2, som alternativ til de indledende dele af en erhvervsuddannelse,  

 f.eks. både en 1. og 2. skoleperiode, vil afhænge af, hvordan eleverne vil  

 vælge at påbegynde uddannelserne.
7. Administrative konsekvenser Htx på flere skoler vil stille forøgede krav til Undervisnings- og  

 Forskningsministeriets tilsyn med uddannelserne og med eksamen.
Ressourcerne  

 hertil må findes via omprioritering inden for Undervisnings- og  

 Forskningsministeriets rammer.
B.
Bemærkninger til lovforslagets enkelte bestemmelser Til kapitel 1 Almindelige bestemmelser Til § 1 Uddannelsernes formål rummer både uddannelsen til højere handelseksamen og  

 uddannelsen til højere teknisk eksamen.
De to uddannelser danner sammen et erhvervsgymnasialt uddannelsesområde,  

 der er tilrettelagt i sammenhæng med erhvervsuddannelserne.
Der henvises  

 herom til de almindelige bemærkninger.
De erhvervsgymnasiale uddannelser er rene skoleuddannelser.  

 Erhvervsuddannelserne er derimod vekseluddannelser, hvor virksomhedsophold er  

 en meget væsentlig del af forløbet.
De erhvervsgymnasiale uddannelser er  

 meget brede og sigter på, at eleverne gennem uddannelsen erhverver generelle  

 og teoretisk funderede kvalifikationer.
 Elever fra de erhvervsgymnasiale uddannelser vil derfor ofte kunne  

 kombinere deres videreuddannelse med beskæftigelse.
 Erhvervsuddannelserne tager sigte på, at eleverne opnår umiddelbar  

 erhvervskompetence på grundlag af specifikke kvalifikationer inden for  

 bestemte håndværksmæssige, industrielle og merkantile brancheområder.
 De erhvervsgymnasiale uddannelser har derimod ikke til formål at give  

 umiddelbart grundlag for beskæftigelse.
 Forskellene i erhvervskompetence er bl.a. udtrykt igennem et  

 styringsprincip, hvor arbejdsmarkedet efter forslaget har en rådgivende  

 rolle, idet uddannelserne ikke på forhånd er rettet mod en bestemt  

 organisatorisk eller funktionel indplacering på arbejdsmarkedet.
Uddannelserne til højere handelseksamen og til højere teknisk eksamen  

 retter sig mod forskellige områder.
Formuleringen af det fælles formål, som  

 er indeholdt i forslaget, er derfor meget overordnet.
Det er hensigten at  

 udstede en specifik uddannelsesbekendtgørelse for hver af de to uddannelser  

 indeholdende et mere præcist formål, konkrete adgangsforhold,  

 uddannelsesopbygning, fagrækker, eksamensbestemmelser m.v.
I denne sammenhæng vil der, ud over de faglige forskelle, være behov for  

 bestemmelser, herunder formålsformuleringer, der mere specifikt afstemmer og  

 sammenkæder de uddannelsesmæssige forhold inden for henholdsvis det  

 merkantile og det teknisk/håndværksmæssige område.
Det forudsættes, at  

 Erhvervsuddannelsesrådet afgiver indstilling i denne sammenhæng.
Ordene »efter indstilling« betyder i lovforslaget en udtalelse,  

 som ikke er bindende for ministeren.
Initiativet til udtalelsen kan i alle  

 tilfælde tages såvel af ministeren som af det pågældende rådgivningsorgan.
Formålet indeholder en forudsætning om, at eleverne er egnede til at  

 gennemføre uddannelsen.
Egnethedsvurderingen foretages af erhvervsskolen og  

 gentages ved påbegyndelsen af den egentlige uddannelse.
Den gentagne  

 egnethedsvurdering er ønskelig både af hensyn til vejledningseffekten for de  

 unge og af hensyn til effektiviteten og kvaliteten i uddannelsessystemet.  

 Elever kan vælge at fortsætte i en erhvervsuddannelse.
Ved optagelse på højere uddannelsesinstitutioner på grundlag af hhx og htx  

 forudsættes en fortsat ligestilling med gymnasiet og højere  

 forberedelseseksamen.
Det vil sige, at hhx og htx giver almen  

 studiekompetence.
Optagelse i en specifik videregående uddannelse vil - alt  

 efter valget af højniveaufag i den erhvervsgymnasiale uddannelse - kunne  

 forudsætte, at der suppleres med enkeltfagskurser eller lignende.
Formålet forudsætter endelig, at uddannelserne tilrettelægges som  

 ungdomsuddannelser, således at eleverne får indsigt i en række almene fag og  

 emner som for eksempel dansk, historie, kulturelle forhold, samfundsmæssige  

 forhold og fremmedsprog.
De almene fag i de erhvervsgymnasiale uddannelser  

 vil ofte være præget af uddannelsernes sigte og vil således på en lang række  

 områder være forskellige fra gymnasiets og hf's i indhold og metode, men ikke  

 i niveau, idet der i sammenlignelige fag etableres sammenlignelige niveauer i  

 alle de gymnasiale uddannelser.
Til § 2 Uddannelserne er tilrettelagt i sammenhæng med erhvervsuddannelserne både  

 med hensyn til adgangsvejene og dele af indholdet.
Det er derfor en stor  

 fordel, at uddannelserne gennemføres på erhvervsskolerne, idet de fælles  

 adgangsveje med mulighed for at vælge om er en styrke for begge  

 uddannelsesområder.
 Hvor indholdet er fælles, kan skolen trække på fælles lærere og andre  

 fælles ressourcer i form af laboratorier, edb-faciliteter, værksteder m.v.
Uddannelserne gennemføres som normal dagundervisning.
Varigheden af de  

 egentlige erhvervsgymnasiale uddannelser er 2 år.
Det samlede forløb efter  

 grundskolen af både hhx- og htx-uddannelserne er 21/2 eller 3 år alt efter  

 den indledende vej gennem erhvervsuddannelsessystemet.
Når de faglige udvalg  

 på det merkantile område har valgt at sammenlægge 1. og 2. skoleperiode, vil  

 hhx-forløbet for alle elever være 3-årigt.
Htx-forløbet vil være 3-årigt, når  

 eleverne vælger at gennemføre både 1. og 2. skoleperiode.
Til § 3 Uddannelserne opdeles i merkantil retning til højere handelseksamen, der  

 gennemføres på handelsskoler, og teknisk retning til højere teknisk eksamen,  

 som gennemføres på tekniske skoler.
Uddannelserne har normalt karakter af sammenhængende ungdomsuddannelser,  

 men der gives hjemmel til, at undervisningen kan udbydes som enkeltfag for  

 unge.
Herved åbnes der mulighed for at bruge de gymnasiale  

 enkeltfagsordninger til at erhverve en kombineret gymnasial uddannelse.
Denne  

 tilrettelægges som ungdomsuddannelse uden deltagerbetaling for  

 undervisningen.
En kombineret eksamen skal sammensættes inden for på forhånd  

 fastsatte rammer, og eksamen vil ikke umiddelbart få betegnelsen højere  

 handelseksamen eller højere teknisk eksamen.
Betingelserne for at sammensætte  

 en fuld eksamen og betegnelsen for en kombineret eksamen fastsættes af  

 ministeren i forbindelse med etablering af en sådan ordning.
Der vil herved  

 blive lagt vægt på, at en kombineret eksamen skal leve op til uddannelsernes  

 generelle formål, jf. § 1, stk. 2. De almindelige høringsregler finder  

 anvendelse.
Der forudsættes en afgrænsning i forhold til lov om åben  

 uddannelse, hvorefter der udbydes enkeltfagsundervisning som erhvervsrettet  

 voksenuddannelse med deltagerbetaling.
Til kapitel 2 Adgang til uddannelserne Til § 4 Uddannelsernes sammenhæng med erhvervsuddannelserne fremgår bl.a. af, at  

 adgangen går gennem de indledende dele af en erhvervsuddannelse.
Som  

 supplement til de adgangsveje, der er efter erhvervsuddannelsesloven,  

 fastsættes der efter forslaget en ny vej gennem en dertil godkendt 2.  

 skoleperiode, der er karakteriseret ved en fagsammensætning, der på mange  

 områder er velegnet som startgrundlag i en erhvervsgymnasial uddannelse.  

 Elever, der følger den godkendte 2. skoleperiode, vil skulle vælge bestemte  

 valgfag, jf. bemærkningerne til § 11.
Inden for det merkantile område vil 1. og 2. skoleperiode i en  

 erhvervsuddannelse kunne sammenlægges efter bestemmelserne i  

 erhvervsuddannelsesloven.
I så fald vil den elev, der er fundet egnet, skulle  

 følge en godkendt sammenlagt periode med bestemte valgfag.
Til § 5 Som anført i bemærkningerne til § 4 er der en adgangsvej til de  

 erhvervsgymnasiale uddannelser gennem en godkendt 2. skoleperiode eller  

 eventuelt en godkendt sammenlagt periode inden for det merkantile område.
Betingelsen for at kunne benytte denne adgangsvej er, at erhvervsskolen  

 finder eleven egnet til erhvervsgymnasial uddannelse.
Egnethedskriteriet vil  

 omfatte modenhed og almen baggrund.
I erhvervsskolens vurdering vil indgå  

 karakteroplysninger fra elevens grundskole samt eventuelt en personlig  

 samtale.
Af kapacitetsgrunde kan der ske begrænsninger i, hvor mange elever  

 der kan optages i den godkendte adgangsvej.
Optagelsen i den egentlige erhvervsgymnasiale uddannelse forudsætter  

 fortsat egnethed.
Af kapacitetsgrunde kan det være nødvendigt at begrænse  

 optagelsen.
Elever, der ikke fortsætter i den erhvervsgymnasiale uddannelse,  

 kan vælge at fortsætte i erhvervsuddannelsen.
Til § 6 Elever, der ønsker optagelse i den egentlige erhvervsgymnasiale uddannelse  

 på grundlag af den indledende del af en erhvervsuddannelse til og med 2.  

 skoleperiode, og eventuelle andre med tilsvarende kvalifikationer, gennemgår  

 den samme egnethedsvurdering som eleverne efter § 5, også med forbehold om,  

 at der er plads.
Eleverne fra en erhvervsuddannelse kan komme med forskellige  

 forudsætninger, f.eks. fra en 2. skoleperiode, der ikke er godkendt efter §  

 4.
 Der er derfor åbnet mulighed for at bestemme, at disse elever skal vælge  

 bestemte valgfag under den erhvervsgymnasiale uddannelse eller gennemføre  

 supplerende undervisning med henblik på at komplementere de specifikke  

 forudsætninger for at kunne nå de samlede uddannelsesmål.
Til § 7 Selv om det er målet at skabe fri adgang til de erhvervsgymnasiale  

 uddannelser, er der, indtil dette nås, behov for at kunne fastsætte regler om  

 kapacitetsbegrænsning.
Dette gælder både optagelsen på grundlag af en  

 egnethedsvurdering i godkendte 2. skoleperioder i erhvervsuddannelserne, og  

 for påbegyndelsen af den erhvervsgymnasiale uddannelse.
Elever, der optages  

 på grundlag af den indledende del af en erhvervsuddannelse, er ligestillet  

 med elever, der er optaget efter § 5. Der lægges vægt på elevens generelle  

 niveau.
Til § 8 Bestemmelsen fastsætter frit skolevalg og en decentral  

 optagelsesprocedure.
Der åbnes mulighed for, at undervisnings- og  

 forskningsministeren kan pålægge bestemte skoler at gennemføre uddannelsen.
Til kapitel 3 Indholdet af uddannelserne Til § 9 Uddannelserne er bygget op af fag, der indgår i en godkendt  

 erhvervsgymnasial fagrække.
Desuden kan indgå fag, der er fælles med  

 gymnasiet og hf.
Fagene i den erhvervsgymnasiale fagrække vil have et mål og et indhold,  

 der er direkte afstemt efter uddannelsens formål, og derfor vil dansk,  

 matematik, fremmedsprog m.v. have et andet indhold end de tilsvarende fag i  

 gymnasiet.
Dog vil niveauerne være sammenlignelige.
De udvalg for hver uddannelse, der nedsættes efter § 17, rådgiver  

 ministeren om den erhvervsgymnasiale fagrække, herunder om, på hvilket niveau  

 hvert fag skal kunne indgå.
Hvert udvalg rådgiver desuden om sammensætningen  

 af uddannelsen og om fagenes mål og indhold, jf. § 18. Fagenes niveauer vil  

 blive indpasset i klart definerede kategorier, der er fælles med gymnasiet og  

 hf.
Kategoriseringen, der for de gymnasiale uddannelser omfatter tre  

 niveauer, vil give god mulighed for merit ved skift mellem  

 ungdomsuddannelserne og god mulighed for at fastsætte ensartede krav om  

 eventuel supplering ved optagelse af elever fra forskellige gymnasiale  

 uddannelser i videregående uddannelse.
 Det skal bemærkes, at alle fag tænkes niveauindplaceret, også fag, der  

 ikke indgår i andre af de gymnasiale uddannelser, og at der også arbejdes med  

 generelle niveauindplaceringer i erhvervsuddannelserne.
For at sikre uddannelsernes samlede niveau er det et krav, at mindst 2 fag  

 skal vælges på højt niveau, hvilket svarer til kravet i det almene gymnasium.  

 Højniveaufagene behøver derimod ikke at være fag, der svarer til fag i det  

 almene gymnasium.
Eksempler på højniveaufag kan således både være matematik,  

 økonomi og teknologi.
Omkring en trediedel af undervisningen vil være valgfag.
Rækken af valgfag  

 fastsættes i uddannelsesbekendtgørelserne efter indstilling fra hvert udvalg.
Til § 10 Vedrørende indholdet af den erhvervsgymnasiale fagrække henvises til  

 bemærkningerne til § 9. De valgfag, der i bestemmelsen betegnes som  

 overbygningsfag på obligatoriske fag, er en videreførelse af obligatoriske  

 fag til højt niveau.
Eleverne skal efter § 9 vælge to fag på højt niveau.
De  

 forskellige fremmedsprog og teknikområder (liniefag i htx), som eleverne skal  

 vælge imellem, vil også være valgfag.
Inden for det tekniske område vil der  

 som noget nyt i forhold til den nuværende uddannelse til htx kunne indgå valg  

 af teknologi på højt niveau inden for det valgte teknikområde.
Herved gives  

 mulighed for særligt at rette uddannelsen mod de videregående  

 teknikeruddannelser inden for teknikområdet, herunder mod bestemte  

 teknikeruddannelser.
Valgfagene giver desuden mulighed for et undervisningsforløb tilpasset den  

 enkelte elevs forudsætninger ved optagelsen.
Herved gives bedre mulighed for  

 optagelse af elever fra den indledende del af forskellige  

 erhvervsuddannelser.
Desuden rummer valgfagene mulighed for tilpasning til  

 forskellige niveaukombinationer og forskellige erhvervsmæssige retninger ved  

 afslutningen af uddannelserne.
Det er hensigten at fastsætte regler for  

 sammensætning af valgfag og om skolernes udbud af valgfag med hjemmel i § 11,  

 se herom i bemærkningerne til § 11.
Til § 11 Bindinger af valgkombinationer, krav om valg mellem teknikområder m.v. og  

 krav til skolerne om udbud af bestemte valgfag fastsættes i  

 uddannelsesbekendtgørelserne.
Bestemmelsen gælder såvel elever optaget i 2.  

 skoleperiode efter § 5, stk. 1, som elever i selve uddannelsen.
Elever, der  

 gennemfører en 2. skoleperiode eller eventuelt den sammenlagte 1. og 2.  

 skoleperiode på grundlag af en egnethedsvurdering og optagelse i en  

 erhvervsgymnasial uddannelse, kan forpligtes til i 2. skoleperiode at  

 gennemføre bestemte valgfag, der retter uddannelsen direkte mod den  

 erhvervsgymnasiale uddannelse.
Krav til kombinationer m.v. i selve  

 uddannelserne skal sikre, at elevernes valg ikke forflygtiger  

 uddannelsesformålene og uddannelsernes profil.
Valgfagene giver desuden  

 eleverne mulighed for at påbegynde undervisningen med et niveau, der tager  

 hensyn til allerede erhvervede kvalifikationer.
Såvel elevernes valg af  

 niveau i de enkelte fag som valg af de teknikfag, der tidligere var linjefag  

 i htx, indgår efter forslaget som valgfag.
Kravene til skolernes udbud skal  

 sikre eleverne mulighed for at vælge bestemte, særligt relevante fag, f.eks.  

 højniveaufag, der er nødvendige for optagelse i de videregående uddannelser,  

 den erhvervsgymnasiale uddannelse er særligt rettet imod.
Til § 12 Bestemmelsen giver hjemmel til specialundervisning og til uddannelses- og  

 erhvervsvejledning.
Til kapitel 4 Eksamen Til § 13 Eksamen bevarer sin betegnelse for hvert område.
Der gives hjemmel til at  

 udarbejde nærmere eksamensregler.
Der forudsættes en parallelitet med  

 gymnasiet og hf med hensyn til censurregler, karakterskala m.v.  

 Opgaveudarbejdelsen vil dog normalt foregå særskilt af hensyn til fagenes  

 erhvervsmæssige toning m.v.
Til kapitel 5 Tilskud Til § 14 Reglerne på tilskudsområdet er udarbejdet under hensyn til  

 taxameterbevillingssystemet, som med lov om erhvervsskoler er indført som  

 tilskudssystem på erhvervsskolerne.
Dette bevillingssystem sikrer, at  

 bevillingerne følger elevstrømmen og giver en hensigtsmæssig fleksibilitet  

 for skolerne.
Der er hjemmel for særlige tilskudsregler ved forsøg og for uddannelser  

 sammensat af enkeltfag fra forskellige gymnasiale uddannelser.
De særlige  

 tilskudsregler for enkeltfag forudsættes at sikre, at der for den enkelte  

 skole bliver foretaget en omregning til årselever, således at der etableres  

 et forholdsmæssigt beregningsgrundlag, også når elever fordeler uddannelsen  

 på flere skoler og skoletyper.
Der forudsættes endvidere en afgrænsning af  

 enkeltfagsundervisning efter denne lov for unge uden deltagerbetaling i  

 forhold til enkeltfag, der udbydes med deltagerbetaling efter lov om åben  

 uddannelse.
Der er også mulighed for særlige tilskud ud fra regionale hensyn  

 til skoler med lille elevtilgang.
Disse særlige tilskud skal ydes efter  

 principper, der tilrettelægges i samråd med Finansministeriet.
Tilskud efter denne lov og tilskud efter andre uddannelseslove suppleres  

 med tilskud til de fælles udgifter efter lov om erhvervsskoler.
Tilskuddene  

 anvendes som et samlet hele.
Til § 15 I stk. 1 slås det fast, at undervisningen er vederlagsfri.
Med udgangspunkt i, at undervisningsmidler efter stk. 2 normalt udleveres  

 gratis til eleverne, kan der efter stk. 3 træffes bestemmelse om, at eleverne  

 i et begrænset omfang selv skal anskaffe undervisningsmidler.
Dette gælder  

 således ordbøger, lommeregnere, papir og lignende til eget brug, herunder  

 fotokopier.
Herudover åbnes der mulighed for, at eleverne i et vist omfang  

 selv køber og dermed kommer til at eje lærebøger, der kan have varig værdi  

 for de pågældende elever.
Det forudsættes dog, at det offentlige som hidtil  

 afholder størsteparten af udgifterne til de undervisningsmidler, der er  

 nødvendige for undervisningen.
 Det forhold, at eleverne for fremtiden vil komme til i et vist omfang selv  

 at anskaffe undervisningsmidler, betyder i realiteten en tilsvarende  

 forøgelse af midlerne til bogindkøb.
Til kapitel 6 Rådgivning m.v.
Til § 16 For at sikre, at de erhvervsgymnasiale uddannelser fortsat er en del af  

 det samlede system af de erhvervsmæssige grunduddannelser, har  

 Erhvervsuddannelsesrådet efter forslaget den overordnede og koordinerende,  

 rådgivende rolle.
Til § 17 Erhvervsuddannelsesrådet nedsætter 2 underudvalg med repræsentation for  

 arbejdsmarkedets parter.
Desuden omfatter udvalgene repræsentation for de  

 videregående uddannelser, herunder en repræsentation, der afspejler  

 uddannelsernes generelle studiekompetence, og en repræsentation for de  

 uddannelsesinstitutioner, som hver uddannelse især retter sig mod.  

 Erhvervsskolerne forudsættes repræsenteret ved skoleledernes organisationer  

 (Sammenslutningen af ledere af tekniske skoler og Handelsskolernes  

 forstander- og inspektørforening), lærernes organisationer (Akademikernes  

 Centralorganisation og Dansk Teknisk Lærerforening henholdsvis  

 Handelsskolernes Lærerforening) samt elevernes eventuelle organisationer på  

 området.
Undervisnings- og Forskningsministeriet repræsenteres også i  

 udvalgene.
Udvalgenes forretningsorden fastsætter antallet af repræsentanter, disses  

 status som medlemmer eller tilforordnede, og hvem udpegningsretten skal  

 tillægges.
Desuden fastsættes regler om valg af formand m.v.,  

 afstemningsregler og regler om eventuelle mindretalsindstillingers status i  

 forretningsordenerne.
Disse forudsættes derfor godkendt af undervisnings- og  

 forskningsministeren særligt af hensyn til rådgivning, der vedrører  

 forudsætningerne for optagelse i videregående uddannelser, koordinering til  

 andre gymnasiale uddannelser, eksamensforhold m.v.
Af hensyn til  

 sammensætningen af udvalgene og koordineringen indstilles forretningsordenen  

 af Erhvervsuddannelsesrådet.
Undervisnings- og forskningsministeriet  

 varetager sekretariatsfunktionerne for udvalgene.
Til § 18 Udvalgenes kompetence omfatter forhold af specifik betydning for hver af  

 de to uddannelser.
Det forudsættes, at udvalgene behandler både de spørgsmål,  

 der har betydning for uddannelsernes studiekompetence, og de spørgsmål, der  

 har betydning for orienteringen mod erhvervslivet.
Udvalgene vil endvidere  

 kunne bistå Erhvervsuddannelsesrådet ved behandling af generelle og  

 koordinerende spørgsmål.
 Kompetencen mellem Erhvervsuddannelsesrådet og udvalgene er fordelt,  

 således at dobbeltbehandling i almindelighed ikke kan forekomme.
Tidligere skulle skoler med uddannelse til htx nedsætte lokale  

 undervisningsudvalg, hvis opgave var at formidle kontakt mellem elever og  

 erhvervsliv under uddannelsen og ved dens afslutning.
Alle skoler kan  

 fremover selv vælge, om man ønsker at nedsætte sådanne udvalg.
Til kapitel 7 Forskellige bestemmelser Til § 19 Krav til lærerkvalifikationer svarer niveaumæssigt til gymnasiets og hf's.  

 Der stilles krav om relevant uddannelse på hovedfagsniveau, herunder  

 ingeniøruddannelse eller handelshøjskoleuddannelse, hvor hovedfagsniveauet  

 kan nås ad flere veje, f.eks. gennem en hd-uddannelse i kombination med  

 specialistviden erhvervet gennem beskæftigelse.
Det skal fortsat tillægges  

 betydelig vægt, at alle lærere normalt har mindst 2 års relevant  

 erhvervserfaring.
Der tilsigtes en fleksibel anvendelse af de lærere, der  

 opfylder de generelle kvalifikationskrav.
Kravet om pædagogisk uddannelse og  

 prøve svarer til det generelt gældende på erhvervsskolerne og er således ikke  

 fagspecifikke som i det almene gymnasium.
 Der vil i normalt omfang blive forhandlet løn- og ansættelsesforhold for  

 lærerne med de respektive organisationer.
Til § 20 Undervisnings- og forskningsministeren har tilsyn med skolerne efter lov  

 om erhvervsskoler.
Der er dog behov for en mere direkte ministeriel styring  

 af og kontrol med skoleuddannelser, der er rettet mod, at eleverne kan  

 optages i de videregående uddannelser.
Ministeriets hovedansvar for sådanne  

 uddannelser gør derfor en supplerende tilsynsbestemmelse nødvendig.  

 Bestemmelsen svarer til forslag til lov om gymnasiet m.v.
Til § 21 Bestemmelsen giver hjemmel til dispensation fra loven med henblik på  

 uddannelsesforsøg.
Til § 22 Eleverne får adgang til erstatning for eventuelle skader, der indtræffer  

 som følge af undervisning under arbejdspladslignende forhold.
Især i de  

 tekniske uddannelser er der risikobetonet undervisning med farlige maskiner,  

 kemikalier og lignende.
Den økonomiske risiko påhviler staten.
En parallel  

 til bestemmelsen findes i lov om erhvervsuddannelser.
Her bærer staten også  

 risikoen, når skoleperioden ikke er omfattet af en uddannelsesaftale og  

 dermed af en arbejdsskadeforsikring.
Reglerne om elevers eventuelle skader  

 bør være ens i erhvervsskolernes ungdomsuddannelser.
Til § 23 Hjemmelen til at fastsætte klageregler er fælles for uddannelseslovene.  

 Det er hensigten stærkt at begrænse de typer af enkeltafgørelser, der skal  

 kunne indbringes for Undervisnings- og Forskningsministeriet.
Til § 24 Eleverne vil blive berettiget til den for ungdomsuddannelserne generelt  

 gældende adgang til tilskud til befordring.
Til kapitel 9 Ikrafttrædelses- og overgangsbestemmelser Til § 25 Bestemmelsen fastsætter, at loven træder i kraft samtidig med lov om  

 erhvervsuddannelser og lov om erhvervsskoler.
Elever fra det sidste hold  

 basisuddannelser i 1990/91 vil dog blive optaget efter de hidtil gældende  

 regler samtidig med, at der optages elever efter forslagets § 5 første gang i  

 august 1991.
Lovens bestemmelser om udvalgene for de erhvervsgymnasiale uddannelser  

 træder i kraft straks efter lovens bekendtgørelse, således at udvalgene  

 straks kan nedsættes og sammen med Erhvervsuddannelsesrådet overtage  

 rådgivningen for de nuværende uddannelser.
Herved undgås et dobbelt  

 rådgivningssystem i perioden indtil 1. januar 1991, hvor lovens øvrige  

 bestemmelser træder i kraft.
 Det 1-årige kursus til hhx for studenter m.v. fortsætter mindst til 1994,  

 hvor studenter og hf'ere har valgt uddannelse med viden om, at det 1-årige  

 kursus til hhx ophører.
Bortset fra opretholdelse ved overgangsbestemmelser bortfalder  

 Undervisningsministeriets bekendtgørelse nr. 764 af 5. november 1986 om  

 højere handelseksamen og nr. 167 af 8. marts 1989 om uddannelse til højere  

 teknisk eksamen (htx-uddannelsen) samtidig med lovens ikrafttræden.
De er  

 udstedt med hjemmel i lov om undervisningen på de godkendte handelsskoler og  

 lov om godkendelse af handelsskoler og tekniske skoler og tilskud m.v. til  

 disse skoler.
Begge love ophæves ved § 30, stk. 4, i lov om erhvervsskoler  

 med virkning fra l. januar 1991.
