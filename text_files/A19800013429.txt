(Pristalsloven) Herved bekendtgøres lov om beregning af et  

 reguleringspristal, jf. lovbekendtgørelse nr. 243 af 2. juni 1971, med de  

 ændringer, der følger af lov nr. 52 af 11. marts 1975 og lov nr. 8 af 9.  

 januar 1980.
§ 1.  På grundlag af oplysninger om detailpriser på  

 varer og tjenesteydelser og om boligudgifter beregner Danmarks Statistik et  

 prisindeks, betegnet reguleringspristallet.
Ved beregning af  

 reguleringspristal efter januar 1980 medtages ikke detailpriser for  

 brændselsstoffer, driv- og smøremidler til motorkøretøjer og takster for  

 varme- og energiforsyning, og reguleringspristallet har januar 1980 = 100.
Stk. 2.  Reguleringspristallet beregnes fire gange om  

 året som et gennemsnit af et månedsprisindeks for månederne november,  

 december og januar og for hver af de følgende perioder på tre måneder.
I  

 reguleringspristallet for januar 1980, der beregnes med januar 1975 = 100,  

 foretages dog for de i stk. 1 nævnte energiposter en modregning for den del  

 af indeksstigningen herfor, der ligger over den gennemsnitlige stigning for  

 de øvrige poster i pristallet siden reguleringspristallet for januar 1979.  

 For varer, hvis priser efter Danmarks Statistiks skøn er underkastet  

 væsentlige svingninger af sæsonmæssig karakter, beregnes månedsprisindekset  

 på grundlag af sæsonudjævnede priser.
 Stk. 3.  Reguleringspristallet anvendes ved  

 pristalsreguleringer, hvor sådanne er fastsat ved lov.
§ 2.  Danmarks Statistik indhenter oplysninger om  

 detailpriserne for et udvalg af varer og tjenesteydelser i perioden fra den  

 15. til den 21. i hver måned.
Såfremt påskehelligdagene falder helt eller  

 delvis inden for perioden 15.-21. marts eller 15.-21. april, indhentes  

 prisoplysningerne inden for et tidsinterval på 7 dage umiddelbart før eller  

 efter påskehelligdagene.
Er visse varer underkastet væsentlige svingninger af  

 sæsonmæssige eller andre årsager, kan der indhentes oplysninger også i andre  

 tidsrum.
Stk. 2.  For nærmere af Danmarks Statistik angivne  

 varer, herunder almindelige fødevarer, tilvejebringes prisoplysninger fra et  

 udvalg af kommuner.
De nærmere regler herom fastsættes af Danmarks Statistik,  

 som kan bestemme, at kommunalbestyrelserne skal tilvejebringe de nødvendige  

 oplysninger ved henvendelse til handlende m.v.
Kommunalbestyrelserne er  

 pligtige at afgive de ønskede oplysninger senest den 26. i den pågældende  

 måned.
De i øvrigt fornødne oplysninger om detailpriser på varer og  

 tjenesteydelser tilvejebringes af Danmarks Statistik ved henvendelse til  

 handlende m. m.
 Stk. 3.  De fra kommunerne indhentede prisoplysninger  

 offentliggøres af Danmarks Statistik.
§ 3.  I de priser, der indgår i reguleringspristallet,  

 foretager Danmarks Statistik så vidt muligt fradrag for de skatter (herunder  

 afgifter), som i henhold til den på det pågældende tidspunkt gældende  

 lovgivning erlægges ved fremstilling, salg eller brug her i landet af de  

 pågældende varer og tjenesteydelser.
Såfremt skatten erlægges på grundlag af  

 værdien ved salg fra fremstillings-, indførsels- eller  

 mellemhandelsvirksomheder, kan fradraget ansættes i detailprisen efter de  

 regler, der ifølge den pågældende lov eller i henhold til denne finder  

 anvendelse ved beregningen af skatten, hvor skatten erlægges af en  

 virksomhed, der sælger direkte til forbruger.
 Stk. 2.  Såfremt der af det offentlige ydes tilskud til  

 en almindelig nedsættelse af prisen på en vare eller tjenesteydelse, der  

 indgår i reguleringspristallet, og tilskud ydes eller kan beregnes med et  

 beløb pr. enhed af varen, tillægges dette beløb ved prisberegningen.
 § 4.  Boligudgifter indregnes i reguleringspristallet  

 på grundlag af oplysninger indhentet fra et udvalg af lejere og/ eller ejere  

 af boliger.
§ 5.  Enhver, der i henhold til bestemmelserne i § 2,  

 stk. 2, afkræves oplysninger om detailpriser for varer m.v., er pligtig at  

 afgive disse oplysninger.
I tilfælde, hvor oplysninger begæres afgivet  

 skriftligt, skal dette ske inden den af kommunalbestyrelsen, henholdsvis  

 Danmarks Statistik, fastsatte tidsfrist.
 Stk. 2.  Den, der undlader rettidigt at meddele de  

 oplysninger, der omtales i stk. 1, eller forsætligt eller ved grov uagtsomhed  

 afgiver urigtige oplysninger, straffes med bøde.
 Stk. 3.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 6.  Beregningen af reguleringspristallet skal være  

 tilendebragt senest ved udgangen af måneden efter de perioder på tre måneder,  

 der nævnes i § 1, stk. 2.
 Stk. 2.  Reguleringspristallet offentliggøres med en  

 decimal.
 § 7.  Denne lov træder i kraft den 1. april 1963.
 Stk. 2.  (Overgangsbestemmelser, udeladt).
 § 8.  Denne lov gælder ikke for Færøerne og Grønland.
ØKONOMINISTERIET, DEN 8. APRIL 1980 IVAR NØRGAARD /Ole Bruhn Johansen Særlig note:
 (* 1) Oversat til engelsk.
