 En kursists normale arbejde bestod af 3 1/2 times dagligt arbejde fra  

 mandag til lørdag, som aflønnedes med 4.000 kr. om måneden.
 Derudover arbejdede han som provisionslønnet 16 timer om ugen for  

 samme arbejdsgiver, fordelt fredag og lørdag aften.
 Ankenævnet fandt, at kursisten var berettiget til kursusgodtgørelse,  

 fordi han mistede indtægt under deltagelsen i kurset.
En arbejdsløshedskasse traf afgørelse om, at et medlem ikke var berettiget  

 til kursusgodtgørelse i medfør af lov om arbejdsmarkedsuddannelser under  

 deltagelse i et arbejdsmarkedsuddannelseskursus.
Kurset var benævnt  

 »Servering trin 1«.
 Arbejdsløshedskassen begrundede afgørelsen med, at medlemmet ikke havde  

 noget indtægtstab under kursusdeltagelsen, fordi han havde 16 timers  

 ugentligt arbejde.
Medlemmet oplyste for arbejdsløshedskassen, at hans normale arbejde bestod  

 af 3 1/2 times dagligt arbejde fra mandag til lørdag, som blev aflønnet med  

 4.000 kr. om måneden.
Ud over dette arbejdede han for samme arbejdsgiver 16  

 timer om ugen, fordelt på fredag og lørdag aften.
Dette arbejde var  

 provisionslønnet.
 Medlemmet oplyste videre, at han i kursustiden (uge 12 til og med uge 15 i  

 1991) mistede henholdsvis 17 1/2, 10 1/2, 14 og 10 1/2 arbejdstimer, medens  

 han i kursustiden udførte 16 timers arbejde fordelt på fredag og lørdag  

 aften.
 Arbejdsløshedskassen henviste til, at medlemmet i kursustiden stadig havde  

 indtægt for 16 timer, og at det ikke var muligt at modregne eventuelle  

 arbejdstimer i udbetaling af kursusgodtgørelse.
 Ankenævnet fandt, at kursisten var berettiget til den søgte godtgørelse  

 under deltagelsen i det omhandlede kursus, jf. § 1 og § 9, stk. 1, i  

 Arbejdsministeriets bekendtgørelse nr. 887 af 28. december 1989.
 Nævnet lagde til grund, at uanset at kursisten delvis udførte sit  

 sædvanlige arbejde under deltagelsen i det omhandlede kursus og modtog en del  

 af sin sædvanlige løn under deltagelsen, så mistede han indtægt under  

 deltagelsen i kurset.
 Ankenævnet ændrede således arbejdsløshedskassens afgørelse.
