Betingelser for skattefritagelse efter  

 parcelhusreglen ikke opfyldt ændring af kendelse fra skatteankenævn Skatterådet  

 tiltrådte told- og skatteforvaltningens indstilling om, at en  

 skatteansættelse,  

 som et skatteankenævn havde foretaget, blev forhøjet, jf. § 2, stk. 3, i  

 skatteforvaltningsloven.
Skatteankenævnets  

 kendelse Skatteankenævnet  

 har ved kendelse af 25. maj 2005 givet skatteyder medhold i, at fortjeneste  

 ved  

 afståelse af ejendommen A2  

 er omfattet af  

 skattefritagelsesbestemmelsen i § 8 i ejendomsavancebeskatningsloven.
 Skatteankenævnet  

 har som følge heraf nedsat skatteansættelsen for indkomståret 2002 med et  

 beløb  svarende til den af skatteadministrationen foretagne forhøjelse  

 af  

 skatteansættelsen.
Told- og  

 skatteforvaltningens indstilling Det er told- og  

 skatteforvaltningens opfattelse, at skatteyders fortjeneste ved afståelsen af  

 ejendommen ikke er omfattet af skattefritagelsesbestemmelsen i § 8, stk. 1, i  

 ejendomsavancebeskatningsloven, idet skatteyder ikke i sin ejertid har haft  

 bolig i ejendom A2  

 i ejendomsavancebeskatningslovens forstand.
 Som følge heraf  

 indstiller forvaltningen, at skatteansættelsen forhøjes for 2002 med  

 fortjenesten  

 ved afståelsen, jf. §§ 4 og 5 i ejendomsavancebeskatningsloven.
Sagens  

 omstændigheder Skatteyder ejede  

 indtil 2002 en ideel andel på 90 pct. af ejendommen A, medens skatteyders  

 moder  

 ejede den resterende del af ejendommen.
Ejendommen var  

 en blandet benyttet ejendom med 2 lejligheder til beboelse.
Lejlighederne var  

 beliggende  

 i to adskilte beboelseshuse A1  

 og A2.
 Ved sin moders  

 død i 2002 arvede skatteyder hendes andel af ejendommen, således at han  

 herefter var eneejer af ejendommen A.
 Skatteyders  

 moder boede indtil sin død i det ene hus A2, medens skatteyder  

 sammen med sin hustru boede i det andet hus A1.
Efter at  

 skatteyder blev eneejer af ejendommen A, overvejede han at udstykke den del  

 af  

 ejendommen, hvor hans moder havde boet.
Det var planlagt, at hans søn skulle  

 overtage den udstykkede ejendom A2, og at han så selv ville  

 beholde  

 (rest)ejendommen A1.
 Da skatteyder  

 havde fået tilladelse til udstykning af ejendom A2  

 af kommunen men  

 endnu inden udstykningen var foretaget, anmodede han Ligningsrådet om en  

 bindende forhåndsbesked om, hvorvidt han ville kunne sælge den frastykkede  

 del  

 af ejendommen skattefrit efter § 8, stk. 1, i ejendomsavancebeskatningsloven.
 Told- og  

 Skattestyrelsens indstillede til Ligningsrådet i den bindende forhåndsbesked  

 af  

 22. oktober 2002:
"at  

 spørgsmålet besvares med et ja, idet det lægges til grund at skatteyder reelt  

 har beboet den udstykkede ejendom inden den sælges.
Om dette kan antages at  

 have været tilfældet skal vurderes af ligningsmyndighederne." Ligningsrådet  

  

 tiltrådte Told-  

 og Skattestyrelsens indstilling i sagen.
Den 15.  

 september 2002 flyttede skatteyder ind i hus A2  

 med henblik på  

 opfyldelse af boligkravet, således at han kunne sælge ejendommen  

 skattefrit,  

 når den var udstykket.
Lejligheden stod urørt efter moderens død, så der var  

 ikke behov for at flytte møbler til lejligheden.
Skatteyders hustru blev  

 boende  

 i den hidtidige lejlighed i hus A1.
I de 4 måneder  

 skatteyder boede i hus A2, sørgede han selv for morgenmaden.
De  

 øvrige måltider indtog han sammen med sin hustru i hus A1.  

 Afstanden  

 mellem de to lejligheder var ca.  

 100 m.
I hus A2  

 var der indrettet kontor, hvor skatteyder opholdt sig, når der skulle  

 udarbejdes  

 regnskab, faktureres og telefonen skulle passes.
Der var oprettet særlig  

 telefonlinie i denne lejlighed.
Om aftenen drak han kaffe sammen med hustruen  

 i  

 hus A1. Han så fjernsyn enten i hus A2  

 eller i hus A1.  

 Skatteyder flyttede tilbage til den fælles lejlighed i ejendom A1  

 den 20. januar 2003.
 Ejendom A2,  

 der blev frastykket den 14. november 2002, blev solgt til skatteyders søn den  

 1. december 2002.
 Skatteyder har  

 oplyst, at han ikke på noget tidspunkt havde haft en reel grund til at bryde  

 med sin tidligere husstand, men blot havde haft til hensigt at opfylde de  

 krav,  

 der blev stillet for at undgå avancebeskatning ved salget af ejendommen.
Begrundelse for  

 told- og skatteforvaltningens indstilling Told- og skatteforvaltningen  

 finder, at fortjenesten ved afståelsen af ejendom A2  

 skal medregnes  

 ved opgørelsen af den skattepligtige indkomst, da betingelserne for  

 skattefritagelse efter § 8, stk. 1, i ejendomsavancebeskatningsloven ikke er  

 opfyldt.
 Fortjeneste ved  

 afståelse af fast ejendom skal medregnes ved opgørelsen af den skattepligtige  

 indkomst, jf. § 1 i ejendomsavancebeskatningsloven.
 Efter § 8, stk.  

 1, i ejendomsavancebeskatningsloven gælder dette dog ikke fortjeneste ved  

 afståelse af en- og tofamilieshuse eller ejerlejligheder, hvis ejendommen har  

 tjent til bolig for ejeren eller dennes husstand i en del af eller hele den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 Ud over  

 opfyldelse af boligkravet, skal visse krav vedrørende ejendommens grundareal  

 også være opfyldt, for at der kan opnås skattefritagelse.
 Efter  

 forvaltningens opfattelse beror det på en konkret bedømmelse i det enkelte  

 tilfælde, om betingelserne for skattefritagelse, herunder boligkravet, i  

 ejendomsavancebeskatningslovens § 8, stk. 1, er opfyldt, jf.  

 Ligningsvejledningen 2005-2, afsnit  


  

 E.J.1.6  


.
 Forvaltningen  

 finder ikke, at skatteyder har beboet ejendom A2  

 i  

 ejendomsavancebeskatningslovens forstand.
Forvaltningen  

 lægger vægt på, at skatteyder har oplyst, at han kun flyttede ind i  

 lejligheden  

 for en ganske kort periode udelukkende med henblik på at opfylde  

 beboelseskravet for skattefritagelse ved salg af ejendommen.
Hans hustru blev  

 boende i ægtefællernes lejlighed i hus A1, hvor skatteyder fortsat  

 opholdt sig og indtog de fleste af dagens måltider.
 Skatteyder har  

 således opretholdt normal husstand og husholdning med ægtefællen.
 Endvidere lægger  

 forvaltningen vægt på, at skatteyder allerede inden indflytningen i hus  

 A2  

 havde planer om at sælge ejendommen til sin søn, hvilket i øvrigt skete den  

 1.  

 december 2002. Skatteyder har derfor efter dette tidspunkt boet som lejer i  

 sin  

 søns ejendom.
 Det er endvidere  

 tillagt vægt, at skatteyder efter salget af ejendom A2  

 flyttede  

 tilbage til boligen i ejendom A1.
 Da ejendom A2  

 først blev udstykket den 14. november 2002, og det er oplyst, at skatteyders  

 søn erhvervede ejendommen den 1. december 2002, har skatteyder kun haft  

 ophold  

 på ejendommen som ejer i 17 dage.
 Det er fast  

 praksis i landsskatteretsafgørelser for avanceskattepligt i sådanne sager.
 Told- og  

 skatteforvaltningen finder ikke, at skatteyder har opfyldt det boligkrav, som  

 er en betingelse for skattefritagelse efter § 8, stk. 1, i  

 ejendomsavancebeskatningsloven, og som også fremgår af den bindende  

 forhåndsbesked fra Ligningsrådet.
Den bindende  

 forhåndsbesked er afgivet under forudsætning af, at ligningsmyndighederne  

 efterfølgende vurderede, at skatteyder reelt havde haft bolig i ejendom  

 A2  

 i ejendomsavancebeskatningslovens forstand.
Ligningsmyndighederne vurderede,  

 at  

 dette ikke var tilfældet.
Told- og skatteforvaltningen er enig i denne  

 vurdering,  

 og det er derfor opfattelsen, at Ligningsrådet (nu Skatterådet) ikke er  

 bundet  

 af den afgivne forhåndsbesked.
 Told- og  

 skatteforvaltningen indstiller derfor til Skatterådet, at skatteyders  

 skattepligtige indkomst for indkomståret 2002 ændres, således at fortjeneste  

 ved afståelse af ejendom A2  

 medregnes ved indkomstopgørelsen.
Dokumenterede  

 udgifter i forbindelse med afståelsen af ejendommen vil kunne fratrækkes ved  

 indkomstopgørelsen  

 efter de gældende regler herfor.
Dette spørgsmål afgøres ved ligningen.
Told- og  

 skatteforvaltningens kommentarer til skatteyders bemærkninger til  

 sagsfremstillingen Repræsentanten  

 konstaterer, at de begrundelser, som told- og skatteforvaltningen har  

 fremført  

 for skatteændringen, var kendte og derfor burde have medført en negativ  

 tilkendegivelse fra Ligningsrådet.
 Told- og  

 skatteforvaltningen skal hertil bemærke, at både skatteyders anmodning om  

 bindende forhåndsbesked og den bindende forhåndsbesked, som Ligningsrådet har  

 afgivet i sagen, begge er ret kortfattede.
 Men ved  

 afgivelsen af den bindende forhåndsbesked har Ligningsrådet taget det meget  

 vigtige forbehold, som hverken skatteyder eller hans repræsentant  

 kommenterer,  

 nemlig at spørgsmålet om, hvorvidt bopælskravet er opfyldt på det tidspunkt,  

 hvor ejendommen bliver sat til salg, skal afgøres af ligningsmyndighederne.
Ligningsmyndighederne  

 vurderede, at dette ikke var tilfældet, og told- og skatteforvaltningen er  

 enig  

 i denne opfattelse.
Skatterådet er derfor ikke bundet af den bindende  

 forhåndsbesked.
 Det er et krav  

 for skattefritagelse, at ejendommen reelt har været beboet af skatteyder  

 eller  

 af hans husstand.
Told- og  

 skatteforvaltningen finder ikke, at skatteyder opfylder betingelserne for  

 reelt  

 at have beboet ejendommen, fordi Skattefrihed  

 ifølge parcelhusreglen i § 8, stk. 1, i ejendomsavancebeskatningsloven har  

 været gældende siden 1990. Der er hverken i lovteksten eller i forarbejderne  

 krav til varigheden af beboelsen.
Ved afgørelsen af, om beboelse har fundet  

 sted i ejerperioden foretages ifølge praksis en samlet bedømmelse af de  

 foreliggende oplysninger i sagen.
Told- og  

 skatteforvaltningen skal herved henvise til Østre Landsrets dom af 11. marts  

 1999, hvor landsretten ikke fandt det godtgjort, at ejendommen reelt havde  

 tjent til bolig for skatteyderen, og at betingelsen for skattefrihed derfor  

 ikke var opfyldt.
Dommen er offentliggjort som TfS 1999,318.Ø.
 Forvaltningen kan  

 endvidere henvise til Landskatterettens kendelse af 5. november 2001,  

 offentliggjort  

 som SKM2001.584LSR, hvor retten fandt, at en lejlighed ikke havde tjent til  

 bolig for ejeren i en del af dennes ejertid, uanset at han i en periode på 3  

 uger forinden salget havde tilmeldt sig folkeregistret på adressen.
Told- og  

 skatteforvaltningen er af den opfattelse, at afgørelsen er ulovlig, idet den  

 er  

 i åbenbar strid med hidtidig fortolkning af skattefritagelsesbestemmelsen i §  

 8, stk. 1, i ejendomsavancebeskatningsloven.
Skatteankenævnet har således  

 anset  

 fortjenesten ved afståelsen af ejendommen for skattefri, selv om  

 betingelserne  

 herfor ikke var opfyldt.
 Told- og  

 skatteforvaltningen indstiller derfor til Skatterådet, at skatteyders  

 skattepligtige indkomst for indkomståret 2002 ændres, således at fortjeneste  

 ved afståelse af ejendom A2  

 medregnes ved indkomstopgørelsen.
Skatterådets  

 afgørelse Skatterådet har  

 på sit møde den 21. februar 2006 behandlet sagen.
Skatterådet er enig i told-  

 og skatteforvaltningens indstilling.
