 Et fradrag i 1985 på 265 kr. pr. rejsedag med overnatning blev anset  

 for at skulle dække samtlige merudgifter ved udearbejdet, således at der ikke  

 jævnsides hermed kunne gives fradrag for overarbejde.
 Montør A klagede for indkomståret 1985 over, at de stedlige  

 skattemyndigheder havde anset ham for uberettiget til fradrag for overarbejde  

 - 118 dage a 35 kr., eller 4.130 kr. - ved siden af fradrag for rejsedage som  

 montør med 265 kr. pr. dag med overnatning for samme dageantal.
 De stedlige skattemyndigheder havde ved ansættelsen været af den  

 opfattelse, at fradragssatsen på 265 kr. tilsigtede at dække samtlige  

 merudgifter forbundet med udeopholdet.
Klagerens revisor fastholdt, at det nævnte fradrag ikke tilsigtede at  

 dække udgifter i forbindelse med overarbejde.
Revisoren henviste til, at der  

 i Ligningsrådets vejledende anvisninger om overarbejde alene stilles krav til  

 varigheden af overarbejdet, og at fradraget for overarbejde tilsigtede at  

 dække udgifter i forbindelse med dette, medens fradrag for udeophold skulle  

 dække udgifter inden for normal arbejdstid.
To retsmedlemmer, herunder retsformanden, fandt i overensstemmelse med de  

 stedlige skattemyndigheder, at det ved ansættelsen godkendte fradrag for  

 udgifter ved udearbejde med overnatning på 265 kr. måtte antages at dække  

 samtlige merudgifter ved arbejdet.
Der kunne således ikke samtidig hermed  

 godkendes fradrag for overarbejde, hvorfor disse medlemmer fandt, at den  

 påklagede ansættelse burde stadfæstes.
 Et retsmedlem fandt i overensstemmelse med det af klagerens revisor  

 anførte, at klageren var berettiget til fradrag for overarbejde.
 Der blev truffet afgørelse efter stemmeflertallet, og den påklagede  

 ansættelse blev herefter stadfæstet.
 LV 1987, D 3.46.
