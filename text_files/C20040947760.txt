Vejledning om indførsel af animalske fødevarer til privat  

 brug fra Grønland og Færøerne til Danmark Afsnit I Indledning Kapitel 1 Baggrund Dyresundhedsbestemmelser Reglerne om indførsel af animalske  

 fødevarer fra tredjelande er EU-regler, fastsat for at sikre, at disse  

 fødevarer ikke giver anledning til sygdom hos mennesker eller dyr i EU.
Reglerne om privat indførsel af  

 animalske fødevarer fra tredjelande er undtagelser fra de generelle  

 bestemmelser om indførsel.
Undtagelserne vedrører kun privat indførsel og  

 omfatter således ikke kommerciel aktivitet.
 Reglerne fremgår af 2 forordninger:  

 Forordning nr. 745/2004  

1) , som fastsætter  

 betingelserne for indførsel af kød og mælk, og forordning nr. 136/2004  

2) ,  

 som fastsætter betingelserne for indførsel af øvrige animalske produkter.
Betingelserne skal sikre mod, at  

 fødevarerne medfører udbrud af alvorlige husdyrsygdomme som mund- og  

 klovesyge,  

 svinepest, fugleinfluenza m.m.
Store udbrud i Europa af såvel mund- og  

 klovesyge  

 som svinepest vides med sikkerhed at være forårsaget af ulovlig privat  

 indførsel af animalske fødevarer.
I forbindelse med indførsel af  

 fødevarer anvendes begreberne  

  

 samhandelslande  

 / samhandelsområde  

  

 og  

  

 tredjelande.  

  

 Samhandelslandene  

 er EUs medlemslande, Norge og Andorra, samt når der er tale om fisk  

 også  

 Færøerne og Island.
Disse lande udgør altså tilsammen samhandelsområdet.  

 Tredjelande er alle lande uden for samhandelsområdet.
Grønland og Færøerne betragtes i  

 EU-sammenhæng som tredjelande, og privat indførsel herfra skal derfor opfylde  

 betingelserne i ovennævnte forordninger.
Som ovenfor nævnt gælder dette dog  

 ikke ved indførsel af fisk fra Færøerne, som kan indføres uden  

 mængdebegrænsning.
Udgangspunktet er altså, at Grønland og  

 Færøerne er tredjelande i EU-sammenhæng.
På grund af Rigsfællesskabet mellem  

 Grønland, Færøerne og Danmark har Grønland og Færøerne dog fået en udvidet  

 adgang til privat indførsel.
Det er sikret, at disse muligheder ikke giver  

 dyresundhedsmæssige problemer.
Forordningernes bestemmelser er udmøntet  

 i veterinærkontrolbekendtgørelsens  

3)  

  § 38. I samme paragraf  

 er desuden fastsat særlige regler om indførsel fra Færøerne og Grønland til  

 Danmark.
Der er endvidere fastsat regler om indførsel til brug på ambassader  

 i  

 veterinærkontrolbekendtgørelsens § 39.
 En ændring i  

 autorisationsbekendtgørelsen  

4)  

  fastsætter, at  

 foreninger der alene foretager formidling af enkeltpakker til private er  

 undtaget fra kravet om godkendelse eller registrering efter § 12 eller § 14 i  

 autorisationsbekendtgørelsen, når formidlingen ikke får karakter af  

 detailvirksomhed,  

 men udelukkende er formidling til privat indførsel.
Bestemmelser vedrørende arter  

 omfattet af Washingtonkonventionen/CITES Washingtonkonventionen/CITES  

5)  

  er  

 en konvention til beskyttelse af vilde dyr og planter ved kontrol og  

 regulering  

 af international handel hermed.
Konventionens bestemmelser er  

 gennemført i Danmark/EU ved forordning nr. 338/97  

6)  

  og tilhørende  

 kommissionsforordninger.
CITES-bekendtgørelsen  

7)  

  (Washingtonkonventionen/CITES)  

 indeholder bestemmelser, der gennemfører rådsforordningen i Danmark.
Ved handel forstås i CITES sammenhæng  

 grænseoverskridende import, eksport og reeksport af vilde dyr eller planter  

 omfattet af konventionen.
EU betragtes i CITES sammenhæng som  

 grænseløst, men  

 EU reglerne er udvidet til også at indeholde bestemmelser om anvendelse,  

 transport  

 og overdragelse i Fællesskabet, herunder inden for en medlemsstat, af enheder  

 omfattet af bestemmelserne i rådsforordningen.
 Også i forhold til CITES-reglerne  

 betragtes Grønland og Færøerne i EU-sammenhæng som tredjelande, og indførsel  

 herfra skal derfor opfylde betingelserne i ovennævnte bekendtgørelse og  

 rådsforordning  

 og dertil knyttede kommissionsforordninger.
 Fra Færøerne og/eller Grønland kan  

 indføres kød og kødprodukter fra følgende dyr omfattet af  

 CITES-bestemmelserne,  

 såfremt der på forhånd er indhentet CITES tilladelser:
 Færøerne:  

  

 Grindehval og brugde.
 Grønland:  

  

 Narhval, hvidhval, vågehval (udelukkende fra Vestgrønland), grindehval,  

 hvalros, isbjørn og brugde.
Vejledningens opbygning I vejledningens afsnit II-IV er  

 kapitlerne delt op i en beskrivelse af de veterinære bestemmelser, som  

 administreres af Fødevaredirektoratet, samt en beskrivelse der for det  

 konkrete  

 kapitel kort beskriver CITES-reglerne, der administreres af Skov- og  

 Naturstyrelsen.
Afsnit II, kapitel 3-5 beskriver  

 mulighederne for at indføre animalske fødevarer til privat brug, uden at der  

 stilles krav om, at indførslen skal underkastes veterinærkontrol.
I afsnit  

 II,  

 kapitel 6 er indførsel til privat brug, der skal underkastes veterinærkontrol  

 beskrevet.
 Vejledningens afsnit V beskriver  

 CITES-reglerne mere generelt.
Kapitel 2 Definitioner Ved veterinærkontrol forstås  

 grænsedyrlægens dokument-, identitets- og fysiske kontrol af fødevarerne før  

 indførsel.
 Ved foreskrevet dokument forstås et  

 sundhedscertifikat, hygiejnecertifikat, veterinærdokument f.eks. en veterinær  

 tillægsattestation, som kræves i henhold til EU-lovgivningen eller den  

 nationale  

 lovgivning.
Ved samsending forstås samlet  

 forsendelse fra Grønland eller Færøerne af et antal individuelt indpakkede  

 enkeltpakker med animalske fødevarer, som private personer har bestilt til  

 eget  

 brug.
Indførsel ved samsending ændrer ikke på betingelserne for den enkeltes  

 indførsel.
 Animalske fødevarer defineres som i  

 veterinærkontrolbekendtgørelsens §1, stk. 1.
Ved CITES-importtilladelse forstås en  

 tilladelse, der udstedes af Skov- og Naturstyrelsen.
Tilladelsen gives på  

 baggrund af CITES-reglerne, og kun såfremt der foreligger en  

 CITES-eksporttilladelse fra henholdsvis Grønlands eller Færøernes  

 Hjemmestyre,  

 jf. dog afsnit V.
Afsnit II Privates indførsel og modtagelse af animalske  

 fødevarer Kapitel 3 Individuel indførsel og  

 modtagelse af animalske fødevarer Veterinære  

 regler (jf. § 38, stk. 3, nr. 3, og stk. 9 i  

 veterinærkontrolbekendtgørelsen):
 Privates indførsel af animalske  

 fødevarer er undtaget fra kravet om veterinærkontrol, når fødevarerne:
  

 	  

 indføres fra Færøerne  

 eller Grønland   

 	  

 indføres i en mængde,  

 der ikke overstiger 5 kg pr. person   

 	  

 indføres i egen bagage  

 i forbindelse med indrejse eller i umiddelbar tilknytning til indrejsen eller  

 modtages som pakker sendt fra Grønland eller Færøerne, og   

 	  

 er bestemt til eget  

 brug Hver rejsende fra Grønland eller  

 Færøerne kan altså frit medtage 5 kg animalske fødevarer til sit eget brug  

 ved  

 indrejsen til Danmark.
Fødevarerne kan enten medbringes på rejsen som  

 håndbagage eller ledsaget bagage eller indføres i forbindelse med indrejse  

 som  

 uledsaget bagage.
En person bosiddende i Danmark kan få  

 tilsendt op til 5 kg animalske fødevarer fra Grønland eller Færøerne til eget  

 brug.
Det er således ikke tilladt at sælge varerne eller give dem som gave.
I forhold til de tidligere regler er  

 der ikke længere krav om, at fødevarerne skal anvendes i egen husholdning.  

 Dette betyder, at det nu er muligt at lade fødevarerne indgå i serveringen  

 ved  

 sammenskudsgilder og lignende, hvor modtageren deltager.
Det er dog stadig et  

 krav, at arrangementet er privat.
 Kontrol:  

  

 Toldvæsenet henholdsvis  

 fødevareregionerne foretager stikprøvevis kontrol af, at betingelserne for  

 den  

 private indførsel er overholdt.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved indførslen foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen, jf. dog afsnit  

 V.
Kapitel 4 Samsending til private Veterinære  

 regler (jf. § 38, stk. 5, og stk. 9 i veterinærkontrolbekendtgørelsen):
Samsending til flere personer af  

 animalske fødevarer til én adresse er tilladt og undtaget fra kravet om  

 veterinærkontrol, hvis   

 	  

 forsendelsen ledsages  

 af en liste, hvoraf navn og adresse på samtlige modtagere af forsendelsens  

 fødevarer tydeligt fremgår,   

 	  

 forsendelsen er opdelt  

 i enkeltpakker på hver højst 5 kg,   

 	  

 modtageren af  

 forsendelsen udleverer intakte enkeltpakker til de endelige modtagere,   

 	  

 tilvirkning efter  

 indførslen kun sker hos den endelige modtager,   

 	  

 fødevarerne er bestemt  

 til den endelige modtagers eget brug, og   

 	  

 vægtgrænsen på højst 5  

 kg pr. person pr. forsendelse er overholdt.
For at tage hensyn til porto- og  

 fragtomkostningerne ved forsendelser fra Færøerne og Grønland er der særligt  

 i  

 den danske lovgivning indarbejdet regler for samsending til private.
For  

 stadig  

 at overholde EUs regler på området kan de tilladte mængder dog ikke  

 fraviges,  

 og der må derfor fra en forsendelse højst udleveres 5 kg. pr. person.
En  

 person  

 i Danmark kan altså godt bestille og få udleveret for eksempel 5  

 enkeltpakker,  

 der indeholder 1 kg hver eller 2 enkeltpakker, der indeholder 2,5 kg hver.  

 Modtageren af den samlede forsendelse må ikke åbne eller ændre på  

 forsendelsens  

 pakker - de skal udleveres intakte til den endelige modtager.
Forsendelsen  

 skal  

 ledsages af en liste over samtlige modtageres navne og adresser.
I forhold til de tidligere regler er  

 der ikke længere krav om, at fødevarerne skal anvendes i egen husholdning.  

 Dette betyder, at det nu er muligt at lade fødevarerne indgå i serveringen  

 ved  

 sammenskudsgilder og lignende.
Det er dog stadig et krav, at arrangementet er  

 privat, og at den endelige modtager deltager i arrangementet.
Det er således  

 ikke tilladt at sælge varerne eller give dem som gave.
 Kontrol:  

  

 Toldvæsenet henholdsvis  

 fødevareregionerne foretager stikprøvevis kontrol af at betingelserne for den  

 private indførsel er overholdt.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved indførslen foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen.
Ansøgningen skal  

 være vedlagt den ovenfor nævnte erklæring, hvoraf navn og adresse på samtlige  

 modtagere af forsendelsens fødevarer tydeligt fremgår, jf. dog afsnit V.
Kapitel 5 Foreningers indførsel til  

 private Veterinære  

 regler (jf. § 38, stk. 6, og stk. 9 i veterinærkontrolbekendtgørelsen, § 19a  

 i  

 autorisationsbekendtgørelsen samt § 66 i fødevareloven  

8) Fødevarer bestemt til private kan  

 sendes fra Færøerne og Grønland til en forening, og forsendelsen er undtaget  

 fra kravet om veterinærkontrol, hvis   

 	  

 forsendelsen er opdelt  

 i enkeltpakker på hver højst 5 kg,   

 	  

 foreningen udleverer  

 intakte enkeltpakker til registrerede medlemmer af foreningen,   

 	  

 foreningen ikke  

 modtager betaling for udleveringen,   

 	  

 tilvirkning efter  

 indførslen kun sker hos den endelige modtager,   

 	  

 fødevarerne er bestemt  

 til eget brug,   

 	  

 vægtgrænsen på højst 5  

 kg pr. person pr. forsendelse er overholdt,   

 	  

 foreningen anmelder  

 aktiviteten til den fødevareregion, i hvis område foreningen er beliggende,   

 	  

 foreningen løbende  

 registrerer de mængder, der for hver forsendelse er formidlet til hvert  

 medlem,   

 	  

 foreningen på  

 anmodning foreviser den nævnte registrering, og   

 	  

 foreningen for hvert  

 kvartal indberetter registreringen til den fødevareregion, hvor foreningen er  

 beliggende.
Indberetningen skal ske senest den 10. i den efterfølgende måned.
Private personer kan således som  

 registrerede medlemmer af en grønlandsk eller færøsk forening købe  

 enkeltpakker  

 af animalske fødevarer til eget brug via foreningen.
Der er ikke specielle  

 krav  

 til foreningens opbygning, det kan være en madklub som en  

 underafdelingen  

 under den grønlandske og færøske forening.
Foreningen fungerer som mellemled  

 ved privat indførsel.
Foreninger kan modtage forsendelser  

 bestående af enkeltpakker på hver højst 5 kg med det formål at videreformidle  

 disse enkeltpakker til registrerede medlemmer af foreningen.
Det er ikke et  

 krav, at medlemmerne på forhånd har bestilt fødevarerne.
Der kan udleveres op  

 til 5 kg til det enkelte registrerede medlem pr. forsendelse.
Enkeltpakkerne  

 skal udleveres i intakt stand til det registrerede medlem.
Enkeltpakkerne må  

 altså ikke åbnes eller ændres i foreningen.
Foreninger, der som  

 eneste fødevareaktivitet foretager denne formidling af enkeltpakker til  

 private, er undtaget fra kravet om godkendelse eller registrering efter § 12  

 eller § 14 i autorisationsbekendtgørelsen, når formidlingen ikke får karakter  

 af detailvirksomhed.
Det vil i den forbindelse ikke blive accepteret, at der  

 annonceres om salg af fødevarerne.
Foreningen må ikke modtage betaling for  

 formidlingen.
 Foreningen må  

  

 kun  

  

 modtage betaling for:
  

 	  

 Fødevarens indkøbspris   

 	  

 Forsendelsesomkostninger,  

 herunder også lageromkostninger ved oplagring i et af fødevareregionen  

 godkendt  

 eller registreret lager Foreningerne må for eksempel  

  

 ikke  

  

 modtage betaling for:
  

 	  

 Diverse udgifter ved  

 oplagring i foreningen   

 	  

 Lønudgifter   

 	  

 Andre driftsudgifter I forhold til de tidligere regler er  

 der ikke længere krav om, at fødevarerne skal anvendes i egen husholdning.  

 Dette betyder, at det nu er muligt at lade fødevarerne indgå i serveringen  

 ved  

 sammenskudsgilder og lignende.
Det er dog stadig et krav, at arrangementet er  

 privat.
Når fødevarerne modtages via en forening, er det en forudsætning, at  

 fødevarerne fordeles til medlemmerne, således at det er det enkelte medlem,  

 der  

 medbringer fødevarerne til sammenskudsgildet.
Det er ikke tilladt at sælge  

 varerne eller give dem som gave.
 Kontrol:  

  

 Foreningen  

 skal på forhånd oplyse den lokale fødevareregion om, at den ønsker at stå som  

 formidler af privat indførsel til foreningens registrerede medlemmer.  

 Foreningen skal på fødevareregionens anmodning forevise medlemslisten.
Foreningen skal  

 løbende føre register over, hvad den udleverer til det enkelte registrerede  

 medlem fra hver forsendelse, jf. modellen i bilag 1. Foreningen skal desuden  

 i  

 registret anføre prisen for den enkelte pakke, samt den del af  

 transportomkostningerne for forsendelsen der er lagt på den enkelte pakke.  

 Ved  

 pålægning af udgifter til oplagring i godkendt eller registreret lager, skal  

 dette dokumenteres særskilt ved bilag i form af fakturaer fra lageret.  

 Fakturaerne skal være påtegnet forsendelsesspecifikation, således at det er  

 muligt  

 at sammenholde forsendelserne og fakturaerne.  

 Foreningen skal på fødevareregionens anmodning forevise det nævnte  

 register.
Foreningen skal for hvert kvartal indsende registreringen til  

 fødevareregionen.
Fødevareregionen vil særligt kontrollere, at hvert enkelt  

 registrerede medlem højst har modtaget 5 kg pr. forsendelse.
Foreningerne skal til  

 enhver tid overfor fødevareregionerne kunne dokumentere, at formidlingen ikke  

 har karakter af detailsalg.
I fødevareregionens vurdering af, om der er tale  

 om  

 formidling til private eller, om der tale om detailsalg, vil bl.a. følgende  

 elementer indgå:
  

 	  

 om betalingen svarer  

 til summen af varens indkøbspris og forsendelsesomkostningerne   

 	  

 om foreningens  

 medlemsstørrelse svarer til den mængde fødevarer foreningen har på lager Fødevaredirektoratet vil på baggrund af  

 oplysninger om importen med jævne mellemrum vurdere, om varernes indkøbspris  

 svarer til normal salgspris i Grønland og på Færøerne, og at de tillagte  

 forsendelsesomkostninger  

 svarer til de aktuelle udgifter.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved indførslen foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen.
Ansøgningen skal  

 være vedlagt foreningens medlemsliste, hvoraf navn og adresse på samtlige  

 medlemmer tydeligt fremgår.
Kapitel 6 Privates indførsel af mere  

 end 5 kg animalske fødevarer Veterinære  

 regler (jf. § 38, stk. 7, og stk. 9 i veterinærkontrolbekendtgørelsen):
Hvis private ønsker at indføre mere end  

 5 kg animalske fødevarer pr. person, skal der foretages veterinærkontrol af  

 fødevarerne.
Indførslen vil kun blive tilladt, hvis veterinærkontrollen  

 bestås.  

 Indførslen skal ske på følgende betingelser:
  

 	  

 Senest arbejdsdagen  

 (mandag-fredag) før fødevarernes forventede ankomst skal der bestilles tid  

 for  

 kontrol ved et godkendt grænsekontrolsted,   

 	  

 fødevarerne skal  

 underkastes veterinærkontrol på grænsekontrolstedet før indførsel,   

 	  

 fødevarerne skal  

 ledsages af en erklæring udstedt af de kompetente myndigheder, der  

 dokumenterer  

 fødevarernes oprindelse og beskaffenhed samt indeholder de  

 dyresundhedsmæssige  

 attestationer, som foreskrives af EU for den pågældende fødevare.
Kød, mælk,  

 kød- og mælkeprodukter skal dog ledsages af det af EU foreskrevne dokument,   

 	  

 fødevarerne skal være  

 produceret på EU-godkendte virksomheder,   

 	  

 fødevarerne skal  

 indføres i egen bagage i forbindelse med indrejse eller i umiddelbar  

 tilknytning til indrejsen eller modtages som pakker sendt fra Grønland eller  

 Færøerne, og   

 	  

 fødevarerne skal være  

 bestemt til eget brug.
Det er efter disse bestemmelser muligt  

 for en privat person at medbringe eller få tilsendt mere end 5 kg animalske  

 fødevarer.
Fødevarerne kan enten medbringes på rejsen som håndbagage eller  

 ledsaget  

 bagage eller indføres i forbindelse med indrejse som uledsaget bagage eller  

 modtages som pakker.
Betingelserne for at kunne indføre større mængder er de  

 samme, som er gældende for al privat indførsel fra andre tredjelande end dem  

 med særlige undtagelser som Grønland og Færøerne, og ligner mere  

 betingelserne  

 for kommerciel indførsel.
I modsætning til kommerciel indførsel skal  

 personen,  

 der indfører fødevarer til eget brug, dog ikke være autoriseret eller  

 registreret.
Fødevarerne skal underkastes  

 veterinærkontrol før indførsel, dvs. en grænsedyrlæge på et godkendt  

 grænsekontrolsted, jf. bilag 2, bl.a. skal checke dokumentationen for, at  

 fødevarerne er dyresundhedsmæssigt sikre.
Den, der ønsker fødevarerne  

 indført,  

 er ansvarlig for, at de indføres via et godkendt grænsekontrolsted, og at der  

 på forhånd bestilles tid for kontrol.
Animalske fødevarer, der indføres til  

 eget brug fra Grønland eller Færøerne i en mængde på over 5 kg pr. person,  

 skal  

 stamme fra en EU-godkendt virksomhed.
 Fisk og fiskevarer fra Færøerne kan som  

 nævnt i kapitel 1 indføres på samhandelsvilkår dvs. uden mængdebegrænsning og  

 uden veterinærkontrol.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved indførslen foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen.
Afsnit III Officielle repræsentative arrangementer på  

 Repræsentationerne Veterinære  

 regler (jf. § 39, stk. 2, og stk. 3 i veterinærkontrolbekendtgørelsen):
Indførsel af animalske fødevarer med  

 oprindelse i Grønland eller Færøerne til brug i disses repræsentationer i  

 Danmark kan ske uden tilladelse og uden mængdebegrænsning.
Indførslen skal  

 ske  

 via et godkendt grænsekontrolsted.
Den ansvarlige for indførslen skal  

 skriftligt overfor grænsedyrlægen erklære sig ansvarlig for at   

 	  

 fødevarerne føres  

 direkte og uden omladning til repræsentationen,   

 	  

 fødevarerne  

 udelukkende anvendes ved officielle repræsentative arrangementer og ikke  

 bringes i omsætning eller udleveres fra repræsentationen,   

 	  

 emballage og rester af  

 fødevarerne destrueres ved forbrænding, og   

 	  

 genstande, som har  

 været i berøring med fødevarerne samt disses omgivelser, grundigt rengøres og  

 desinficeres.
De officielle repræsentationer for  

 Grønland eller Færøerne har mulighed for til særlige lejligheder at indføre  

 animalske fødevarer fra Grønland eller Færøerne uden på forhånd at søge  

 tilladelse og uden mængdebegrænsning.
Fødevarerne skal anvendes på selve  

 repræsentationerne i forbindelse med officielle repræsentative arrangementer.  

 Fødevarerne skal ved indførslen forevises på et godkendt grænsekontrolsted,  

 jf.  

 bilag 2. Den ansvarlige for indførslen skal aflevere en erklæring som nævnt  

 ovenfor, jf. bilag 3.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved indførslen foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen.
Afsnit IV Indførsel til private efter særlig tilladelse Indførsel til privat brug, der ikke  

 opfylder betingelserne for indførsel nævnt i Afsnit II, kan kun ske efter  

 forudgående tilladelse fra den lokale fødevareregion.
Fødevareregionen kan i  

 særlige tilfælde, efter vurdering og på særlige vilkår give tilladelse til  

 privat indførsel ud over indførslen i Afsnit II.
Der er i kapitel 7 nævnt et  

 eksempel, som har været diskuteret som en særlig problemstilling.
De anførte  

 betingelser er fastsat under hensyn til de særlige forhold.
Kapitel 7 Patienthjem o. lign.  

 institutioner Veterinære  

 regler (jf. § 38, stk. 8, i veterinærkontrolbekendtgørelsen):
 De grønlandske og færøske patienthjem  

 o. lign. institutioner med godkendt køkken med ansat personale kan søge om  

 særlig tilladelse til at få tilsendt animalske fødevarer efter reglerne om  

 indførsel til privat brug.
Tilladelsen vil blive givet som en  

 løbende tilladelse på særlige vilkår.
Der vil til et patienthjem bl.a. blive  

 stillet krav om, at:
  

 	  

 fødevarerne skal  

 stamme fra virksomheder, der er godkendt til salg i Grønland eller på  

 Færøerne,  

 eller at de grønlandske henholdsvis færøske fødevaremyndigheder for hver  

 enkelt  

 forsendelse afgiver en hygiejneattestation efter aftale med  

 Fødevaredirektoratet,   

 	  

 fødevarerne føres  

 direkte og uden omladning fra grænsekontrolstedet til patienthjemmene,   

 	  

 fødevarerne  

 udelukkende anvendes på patienthjemmene og ikke bringes i omsætning eller  

 udleveres  

 fra patienthjemmene,   

 	  

 emballage og rester af  

 fødevarerne destrueres ved forbrænding,   

 	  

 genstande, som har  

 været i berøring med fødevarerne, samt disses omgivelser grundigt rengøres og  

 desinficeres,   

 	  

 patienthjemmene har et  

 særligt egenkontrolprogram for modtagelse, opbevaring og håndtering af  

 produkterne.
De nævnte patienthjem er institutioner,  

 der huser grønlændere og færinger, der er i Danmark i forbindelse med kortere  

 eller længerevarende hospitalsbehandlinger.
I vurderingen af at  

 patienthjemmene  

 skal have mulighed for at opnå en særlig tilladelse, er der taget hensyn til,  

 at grønlændere og færinger, der indlægges i Danmark i kortere eller længere  

 tid, kan have et særligt behov for at bibeholde deres daglige kostvaner.  

 Dette  

 behov har været rejst fra hjemmestyrenes side.
I vurderingen er ligeledes  

 indgået det faktum, at hjemmestyrene ejer patienthjemmene, og at det  

 udelukkende er grønlændere og færinger, der benytter institutionerne.
Ved  

 fastsættelse af kravene er det indgået i vurderingen, at der skal tages et  

 særligt stort hensyn til sikring af, at de pågældende animalske fødevarer er  

 af  

 sund og sikker beskaffenhed, da fødevarerne skal serveres for patienter.
 CITES-regler:
Såfremt det drejer sig om fødevarer af  

 arterne nævnt under Afsnit I Bestemmelser til beskyttelse af truede  

 dyrearter,  

 skal der ved hver indførsel foreligge en CITES-importtilladelse.
Ansøgning om  

 CITES-importtilladelse skal ske til Skov- og Naturstyrelsen.
Afsnit V CITES-regler Ved indførsel af kød og kødprodukter af  

 de arter, der er nævnt under Afsnit I Bestemmelser vedrørende arter omfattet  

 af  

 Washingtonkonventionen/CITES kræves, at der ved grænsetoldstedet, hvor  

 indførslen sker, forud forelægges en CITES importtilladelse udstedt af Skov-  

 og  

 Naturstyrelsen.
CITES importtilladelse skal søges hos  

 Skov- og Naturstyrelsen i god tid før indførslen finder sted.
Ansøgningen  

 sker  

 ved at udfylde et ansøgningsskema (bilag 4) og indsende dette sammen med en  

 kopi af eksporttilladelse fra Grønland eller Færøerne (adresser på  

 myndigheder  

 i bilag 5).
I EU er alle hvaler omfattet af bilag  

 A, som i store træk betyder, at de behandles, som om de er omfattet af CITES  

 liste I.
Det betyder, at al handel, herunder også indførsel, eksport og  

 reeksport af hvalkød er forbudt.
For Grønland gælder dog den undtagelse,  

 at hvalkød fra hvaler, omfattet af konventionens liste II og fanget af den  

 grønlandske befolkning under en af myndighederne udstedt licens, betragtes  

 som  

 henhørende under bilag B, dog kun så længe, kødet ikke anvendes til  

 kommercielle formål.
Der kan derfor kun indføres hvalkød til personlig brug  

 og  

 kun af enkelte arter, som nævnt under Afsnit I Bestemmelser vedrørende arter  

 omfattet af Washingtonkonventionen/CITES.
Såfremt der er tale om mindre pakker  

 (op til 5 kg) af hvalkød med privat afsender i Grønland til privat modtager i  

 Danmark (fortrinsvis herboende grønlændere samt familie og venner af på  

 Grønland  

 fastboende grønlændere og danskere) vil pakkerne under særlige betingelser  

 være  

 undtaget fra den gældende tilladelsesordning.
Det er Grønlands Hjemmestyre,  

 som  

 har ansvaret for, at disse betingelser er overholdt.
Sådanne forsendelser  

 skal  

 alle indføres med Royal Arctic Line der pt. foregår via Aalborg havn.  

 Grønlands  

 Hjemmestyre sørger for, at en oversigt over årets transaktioner med hvalkød  

 ved  

 årets udgang fremsendes til Skov- og Naturstyrelsen.
For Færøerne findes ingen tilsvarende  

 undtagelser.
Grindehval er optaget på konventionens liste II, hvor handel kan  

 tillades, men grindehval er samtidig optaget på EU's bilag A, hvilket er  

 ensbetydende  

 med, at indførsel ikke kan finde sted.
Man har i EU imidlertid accepteret, at  

 indførsel af grindehvalkød fra Færøerne til Danmark kan finde sted under  

 forudsætning af, at der alene er tale om små mængder til personligt forbrug,  

 og  

 at der udstedes tilladelser for den enkelte sending.
 Uanset at indførsel af hvalkød kan  

 finde sted i begrænset omfang, må kødet på ingen måde omsættes kommercielt  

 uanset art og oprindelse.
 Færøerne:
Grindehval (liste II/bilag A) Brugde (liste II/bilag B)* Grønland:
Narhval (Grønland: liste II/bilag B) Hvidhval (Grønland: liste II/bilag B) Vågehval (Udelukkende fra Vestgrønland:  

 liste II/bilag B) Grindehval (Grønland: liste II/bilag B) Hvalros (liste III/bilag B)* Isbjørn (liste II/bilag B)* Brugde (liste II/bilag B)* * Skov- og Naturstyrelsen er ikke  

 bekendt med, at der foregår indførsel af kød og kødprodukter af disse arter.
Afsnit VI Bestemmelser om ophævelse af tidligere  

 vejledning Vejledning nr. 9252 af 11. maj 2004 om indførsel af animalske  

 fødevarer til privat brug fra Grønland og Færøerne ophæves.
Fødevaredirektoratet, den 16. august  

 2004 Birgitte Povlsen Bilag 1 Model for register for udlevering til  

 foreningens medlemmer Forsendelses-identifikation:
Dato for udlevering Udleveret mængde (kg) Udleveret art Udleveret til Fødevarens pris Forsendelses- omkostninger1) Samlet pris 1) Ved forsendelsesomkostninger forstås også  

 lageromkostninger ved oplagring i godkendt eller registreret lager.
Jf.  

 afsnit II, kap 5.
Bilag 2 Godkendte danske grænsekontrolsteder til  

 kontrol af fødevarer Grænsekontrolsted ANIMO kode Inspektionscenter Fødevareproduktkategori Adresse, tlf. og fax Københavns Lufthavn 0911699 SAS Nord HC (1)(2) Kystvejen 16, 2770 Kastrup Tlf. 32460099 Fax 32451991 Københavns Lufthavn 0911699 SAS Øst HC (1)(2) Kystvejen 16, 2770 Kastrup Tlf. 32460099 Fax 32451991 Københavns Havn 0921699 HC (1) Glückstadsvej 8, 2100 Kbh. Ø Tlf. 32460099 Fax 32451991 Rønne Havn 0941699 HC-T(FR)  

 (1)(2)(3) Sydhavnsvej, 3700 Rønne Tlf. 56902600 Fax 56902601 Fredericia Havn 0911099 HC (1)(2) Centerhavn 23 Tlf. 79432200 Fax  

 79432201 Billund  

 Lufthavn 0901799 HC-T  

 (1)(2) Lufthavnsvej, 7190 Billund Tlf. 79161200 Fax 79161201 Esbjerg Havn 0902399 HC-T(FR)  

 (1)(2) Trafikhavnskaj 19, 6700 Esbjerg Tlf. 79161200 Fax 79161201 Århus Havn 0902199 HC(1)(2) Hjortholmsvej 2A, 8000 Århus Tlf. 86131133 fax 86184427* / 86131040** Aalborg Havn 0902299 HC-T(FR)  

 (1)(2) Lilledybet 8, 9220 Aalborg Ø Tlf. 98781000 Fax 98781001 Aalborg Havn 0951699 HC (2) Langerak 9220 Aalborg Ø Tlf. 98781000 Fax 98781001 Hirtshals Havn 0911599 HC-T(FR) (1)(2) Sildekajen 6, 9850 Hirtshals Tlf. 98781000 Fax 98781001 Hirtshals Havn 0911599 Claus Sørensen HC-T(FR) (1)(2) Jens Munksvej 6, 9850 Hirtshals Tlf. 98781000 Fax 98781001 Skagen Havn 0901999 HC-T(FR)  

 (1)(2)(3) Tobiskajen 9990 Skagen Tlf. 98781000 Fax 98781001 Hanstholm Havn 0911399 HC-T(FR)  

 (1)(3) Auktionsgade 39, 7730 Hanstholm Tlf. 98781000 Fax 98781001 HC: Animalske fødevarer, frosne,  

 kølede og holdbare ved rumtemperatur.
 HC-T: Kun animalske fødevarer under  

 temperaturkontrol.
 HC-T(FR): Kun frosne animalske  

 fødevarer.
 (1): Kontrol af fisk og fiskevarer  

 kan foretages af en særligt udpeget offentlig person.
 (2): Kun emballerede fødevarer.
 (3): Kun fisk og fiskevarer.
 *: Tlf. og fax-nr. for  

 kontrolpersonale, der kun kontrollerer fisk og fiskevarer.
 : Tlf. og fax-nr. for andet  

 kontrolpersonale.
Bilag 3 Erklæring til brug ved indførsel til  

 Repræsentationen Undertegnede erklærer herved, i henhold til § 39, stk. 3,  

 i Bekendtgørelse nr. 234 af 30. marts 2004 om veterinærkontrol ved indførsel  

 af animalske fødevarer, at følgende fødevare:
(Vareart,  

 mængde.) Indføres den:
 Fra følgende land:
 Via grænsekontrolstedet i:
 Fødevarerne skal anvendes til brug ved et officielt  

 repræsentativt arrangement på følgende repræsentation:
 Det erklæres i øvrigt at:
l  

 fødevarerne  

 føres direkte og uden omladning til repræsentationen, l  

 fødevarerne må  

 udelukkende anvendes til det ovennævnte formål og må ikke bringes i omsætning  

 eller udleveres, l  

 emballage og  

 rester af fødevarerne destrueres ved forbrænding, og l  

 genstande som  

 har været i berøring med fødevarerne, samt disses omgivelser, skal rengøres  

 og desinficeres grundigt.
 Dato:
(Navn og adresse/  

 stempel) Underskrift Erklæringen  

 afleveres til grænsedyrlægen på indførselsstedet Bilag 4 Kopi af model for ansøgningsskema til  

 CITES-importtilladelse Ansøgning 1.  

 Eksportør/Reeksportør TILLADELSE/CERTIFIKAT a  

 IMPORT a  

 EKSPORT a  

 REEKSPORT 3.  

 Importør 4.  

 (Re)eksportland 5.  

 Importland 6.  

 Godkendt sted, hvor levende fra naturen indfangne enheder af bilag A-arter  

 vil blive holdt 7.  

 Udstedende styrelsesråd 8.  

 Beskrivelse af enhederne (herunder mærker og levende dyrs køn/fødselsdag) 9.  

 Nettovægt (kg) 10.  

 Antal 11.  

 CITES-liste 12.  

 EF-liste 13.  

 Oprindelse 14.  

 Formål 15.  

 Oprindelsesland 16.  

 Tilladelsens nr.
17.  

 Udstedelsesdato 18.  

 Seneste reeksportland 19.  

 Certifikatets nr.
20.  

 Udstedelsesdag 21.  

 Artens videnskabelige navn 22.  

 Artens almindelige navn 23.  

 Herved ansøger jeg om ovennævnte tilladelse/certifikat.
Bemærkninger (f.eks. om indførelsens  

 formål, oplysninger om opholdsfaciliteter for levende enheder, ect.) Jeg  

 vedlægger den fornødne dokumentation og erklærer på tro og love, at alle de  

 givne oplysninger er korrekte.
 Jeg  

 erklærer, at en ansøgning om tilladelse/certifikat for ovennævnte enheder  

 ikke tidligere er blevet afvist.
------------------------------------------------------------- Underskrift Levende  

 dyr vil blive transporteret i overensstemmelse med CITES retningslinjer  

 for  

 transport og desinfektion inden afsendelse af levende vilde dyr eller, ved  

 luftfragt, de bestemmelser, der er udstedt af IATA (Den internationale  

 luftfartssammenslutning) ------------------------------------------------------------- Ansøgerens  

 navn ------------------------------------------------------------- Sted  

 og dato Vejledning 1.
 Angiv navn og fuldstændig adresse på den faktiske  

 (re)eksportør, ikke på en mellemmand.
 2.
Formålsløs 3.
 Angiv navn og fuldstændig adresse på den faktiske  

 importør, ikke på en mellemmand.
 6.
 Udfyldes kun på ansøgningsformularen, såfremt der er tale  

 om levende enheder, der er indfanget eller indsamlet i naturen, af arter  

 anført  

 i bilag A.
 8.
 Beskrivelsen skal være så præcis som muligt og omfatte en  

 kode på tre bogstaver i overensstemmelse med bilag V til forordning (EF) nr.  

 939/97.
 9/10.
 Anvend antal og/eller nettovægt i overensstemmelse med bilag  

 V til forordning (EF) nr. 939/97.
 11.
 Her anføres nummeret på den CITES-liste (I, II eller  

 III), hvorpå enhederne var opført på dagen for udstedelsen af  

 tilladelsen/certifikatet.
 12.
 Her anføres bogstavet for det bilag (A eller B) i  

 forordningen (EF) nr. 338/97, hvorpå enhederne var opført på dagen for  

 udstedelsen  

 af tilladelsen/certifikatet.
 13.
 Anvend en af følgende koder til angivelse af oprindelsen:
W  

  

 Enheder, som er indfanget eller indsamlet i  

 naturen R  

  

 Enheder, der hidrører fra ranchopdræt D  

  

 Bilag A-dyr opdrættet i fangenskab til kommercielle  

 formål og bilag A-planter kunstigt opformeret til kommercielle formål i  

 overensstemmelse  

 med kapital III i Kommissionens forordning (EF) nr. 939/97 samt dele og  

 produkter  

 fremstillet heraf.
 A  

  

 Bilag A-planter kunstigt opformeret til  

 ikke-kommercielle formål og bilag B  og C-planter kunstigt opformeret i  

 overensstemmelse med kapitel III i Kommissionens forordning (EF) nr. 939/97  

 samt dele og produkter fremstillet heraf.
 C  

  

 Bilag A-dyr opdrættet i fangenskab til  

 ikke-kommercielle formål og bilag B- og C-dyr opdrættet i fangenskab i  

 overensstemmelse med kapitel III i Kommissionens forordning (EF) nr. 939/97  

 samt dele og produkter fremstillet heraf.
 F  

  

 Dyr født i fangenskab, men som ikke opfylder  

 kriterierne i Kommissionens forordning (EF) nr. 939/97 samt dele og produkter  

 fremstillet heraf.
I  

  

 Konfiskerede eller beslaglagte enheder  

 (1) O  

  

 Fra før konventionen  

 (1) U  

  

 Ukendt oprindelse (skal begrundes) 14.
 Anvend en af følgende koder til angivelse af det formål,  

 hvortil enhederne skal (re)eksporteres/importeres:
B  

  

 Opdræt i fangenskab eller kunstig opformering E  

  

 Undervisning G  

  

 Botaniske haver H  

  

 Jagttrofæer L  

  

 Håndhævelse M  

  

 Biomedicinsk forskning N  

  

 Genudsætning eller udsætning i naturen P  

  

 Personlig Q  

  

 Cirkuser og rejseudstillinger S  

  

 Videnskabelig T  

  

 Kommerciel Z  

  

 Zoologiske haver 15/17.
Ved oprindelse forstås det land, hvor enheden er  

 indfanget eller indsamlet i naturen, født og opdrættet i fangenskab eller  

 kunstigt  

 opformeret.
Er dette et tredjeland, skal rubrik 16 og 17 indeholde nærmere  

 oplysninger om den pågældende tilladelse.
Hvor enheder med oprindelse i en af  

 Fællesskabets medlemsstater udføres fra en anden medlemsstat, anføres kun  

 oprindelsesmedlemsstaten i rubrik 15.
 18/20.
Ved et reeksportcertifikat er det seneste reeksportland  

 det reeksporttredjeland, hvorfra enhederne blev indført inden genindførslen  

 fra Fællesskabet.
Ved en indførselstilladelse er det det reeksporttredjeland,  

 hvorfra enhederne indføres.
Rubrik 19 og 20 skal indeholde nærmere  

 oplysninger om det pågældende reeksportcertifikat.
 21.
 Det videnskabelige navn skal være i overensstemmelse med  

 standardreferenceværkerne med hensyn til Kommissionens nomenklatur i bilag VI  

 til forordning (EF) nr. 939/97.
 23.
 Anfør så mange oplysninger som muligt og anfør  

 begrundelse for eventuelle udeladelser af oplysninger krævet i det  

 ovenstående.
 (1) Anvendes kun sammen med  

 en anden oprindelseskode.
Ansøgningsskemaet findes  

 på:  

  

 http://www.sns.dk/Blanketter/tilladblank150.pdf Bilag 5 Adresseliste Fødevaredirektoratet Kontoret for Egenkontrol, Import og Eksport Mørkhøj Bygade 19 2860 Søborg Tlf.: 33 95 60 00 Fax: 33 95 66  

 80 E-mail:  

 FA05@fdir.dk www.fdir.dk Skov- og Naturstyrelsen Haraldsgade 53 2100 København Ø tlf.: 39 47 20 00 fax:
E-mail:  

 cites@sns.dk www.sns.dk Grønlands Hjemmestyre Direktoratet for Miljø og Natur Postboks  

 1614 3900 Nuuk tlf.:  

 (+299) 34 67 00 www.nanoq.gl Náttúrugripsavni (  

 Museum  

 of  

 Natural History  

 ) Debessartrød FR-100  

 TÓRSHAVN Tel: +298  

 1 85 88 Fax: +298  

 1 85 89 1)  

 Kommissionens Forordning (EF) nr. 745/2004 af 16. april 2004 om  

 foranstaltninger vedrørende import af animalske produkter til eget forbrug.
 2)  

 Kommissionens Forordning (EF) nr. 136/2004 af 22. januar 2004 om procedurer  

 for  

 EF-grænsekontrolstedernes veterinærkontrol af tredjelandsprodukter.
