Bekendtgørelse om henstandsordning for  

 kronisk syge I medfør af § 38, stk. 1, og § 72, stk. 2, i  

 lov om apoteksvirksomhed, jf. lovbekendtgørelse nr. 657 af 28. juli  

 1995, fastsættes:
 § 1. Et apotek skal tilbyde en patient henstand  

 med egenbetalingen til tilskudsberettiget medicin, hvis patienten har en  

 bevilling efter sygesikringslovens § 7 c, stk. 1  

 (kronikerbevilling). Egenbetalingen opgøres i referencepriser, jf.  

 sygesikringslovens § 7 e, stk. 1.
Stk. 2. Med mindre andet aftales, skal patienten hver  

 måned betale en tolvtedel af det i sygesikringslovens § 7 c,  

 stk. 1, nævnte egenbetalingsloft, dog højst det  

 beløb, patienten skylder apoteket.
Patienten må ikke  

 pålægges udgifter til henstandsordningen i form af renter eller  

 gebyrer.
 Stk. 3. Der må kun oprettes én henstandsordning  

 til en patient efter denne bekendtgørelse inden for hver  

 tilskudsperiode, jf. sygesikringslovens § 7 b, stk. 2.
 § 2. Et apotek kan afslå at give en patient  

 henstand, hvis patienten inden for det seneste år har misligholdt en  

 aftale med apoteket om henstand med egenbetalingen til tilskudsberettiget  

 medicin.
§ 3. Hvis en patient skifter fast bopæl, kan  

 patienten forlange at få en igangværende henstandsordning  

 overført til et apotek i nærheden af sin nye bopæl.
Dette  

 gælder dog ikke, hvis patienten inden for den igangværende  

 individuelle tilskudsperiode har misligholdt sin betalingsforpligtelse efter  

 § 1, stk. 2.
 Stk. 2. De involverede apoteker skal uden ugrundet ophold og  

 uden udgift for patienten overføre en henstandsordning, når  

 patienten forlanger det efter stk. 1.
 § 4. Med bøde straffes den, der  

 overtræder § 1, stk. 1, eller § 3, stk. 2.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft  

 den 1. marts 2000.
§ 6. Patienter, for hvem Lægemiddelstyrelsen  

 har modtaget en ansøgning om kronikerbevilling inden 1. marts 2000,  

 sidestilles med patienter, der har en kronikerbevilling, indtil  

 Lægemiddelstyrelsen har behandlet ansøgningen.
Hvis  

 ansøgningen bliver afslået, bortfalder apotekets pligt til at  

 yde henstand.
Patienten skal afdrage det beløb, hvormed der allerede  

 er ydet henstand, efter bestemmelsen i § 1, stk. 2.
