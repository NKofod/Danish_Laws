Vejledning om prøveansættelser  

 for udenlandske  

 ergoterapeuter, der ikke er omfattet af EF´s generelle ordning  

 eller den nordiske overenskomst1) 1. Indledning Formålet med denne vejledning er at orientere om de  

 krav, Sundhedsstyrelsen stiller for at udstede begrænset og varig  

 autorisation som ergoterapeut, herunder om vilkår for  

 prøveansættelser.
Det fremgår af Sundhedsstyrelsens  

 "Vejledning om autorisation af ergoterapeuter og fysioterapeuter  

 uddannet i udlandet", at en positivt evalueret ansættelse som  

 ergoterapeut på sygehus/institution indgår som et  

 nødvendigt element i Sundhedsstyrelsens beslutningsgrundlag ved  

 udstedelsen af varig autorisation som ergoterapeut i Danmark til  

 ergoterapeuter, der ikke er omfattet af EF´s generelle ordning eller den  

 nordiske overenskomst.
Begrænset autorisation Begrænset autorisation som ergoterapeut til  

 prøveansættelser kan gives til ansøgere, der i udlandet  

 har gennemført en uddannelse, som Sundhedsstyrelsen vurderer kan  

 ligestilles med en dansk uddannelse til ergoterapeut.
I vurderingen  

 indgår redegørelse fra en institution, der uddanner  

 ergoterapeuter.
 Hvis ansøgers uddannelse bedømmes til ikke  

 fuldt ud, men næsten, at kunne ligestilles med en dansk  

 ergoterapeutuddannelse, stiller Sundhedsstyrelsen krav om, at ansøger  

 skal have bestået klinisk prøve i ergoterapi, før  

 begrænset autorisation kan udstedes.
Varig autorisation Varig autorisation som ergoterapeut kan gives til  

 ansøgere, som har:
en uddannelse, der kan ligestilles med en dansk  

 ergoterapeutuddannelse eller en uddannelse, som næsten kan ligestilles med en dansk  

 ergoterapeutuddannelse samt bestået klinisk prøve i  

 ergoterapi gennemført mindst 6 måneders  

 prøveansættelse med begrænset autorisation som  

 ergoterapeut på sygehus/institution med positiv evaluering bestået prøve ved en ergoterapeutuddannelse i lovgivning  

 og administrative forskrifter af betydning for udøvelse af erhvervet  

 som ergoterapeut.
Ansøger må selv skaffe sig  

 prøveansættelse, som kan foregå på sygehus eller  

 offentlig institution.
Sundhedsstyrelsen kan ikke pålægge  

 amtskommuner, Hovedstadens Sygehusfællesskab, kommuner eller andre at  

 ansætte personale uden om de normale ansættelsesprocedurer.  

 Styrelsen mener heller ikke, at dette er ønskeligt, idet udenlandske  

 ergoterapeuter skal ansættes på baggrund af et reelt behov for  

 ergoterapeutarbejdskraft i afdelingen og skal således ikke af  

 personalet opfattes som placeret i afdelingen.
2. Krav til deltagende ansættelsessted Det deltagende ansættelsessted skal opfylde  

 følgende betingelser:
den ledende ergoterapeut er ansvarlig for, at den udenlandske  

 ergoterapeut er under supervision.
Supervisionen skal varetages af en  

 ergoterapeut, der arbejder på samme sted (afdeling) som den udenlandske  

 ergoterapeut.
Det kan være afdelingens uddannelsesansvarlige eller en  

 ergoterapeut med tilsvarende kompetencer ansættelsesstedet skal være positivt interesseret og  

 gå aktivt ind i opgaven med at instruere og evaluere den udenlandske  

 ergoterapeut.
 Sundhedsstyrelsen mener ikke, at det vil være  

 hensigtsmæssigt eller muligt at inddrage praksissektoren eller  

 privathospitaler i prøveansættelser for udenlandske  

 ergoterapeuter.
3. Den udenlandske ergoterapeuts autorisations-, ansættelses- og  

 ansvarsforhold For at kunne påbegynde en  

 prøveansættelse med begrænset autorisation skal  

 ansøger have en udenlandsk ergoterapeutuddannelse, som er  

 bedømt som ligestillet med en dansk ergoterapeutuddannelse i niveau,  

 varighed og indhold.
Det betyder, at uddannelsen i alt væsentligt skal  

 svare til en dansk ergoterapeutuddannelse, hvilket ikke er ensbetydende med  

 et krav om, at uddannelsen skal være identisk med den danske.  

 Vægtningen af de enkelte fag vil ofte afspejle uddannelseslandets  

 kultur, befolkningens sammensætning, helbredsproblemer og  

 sygdomsmønstre.
Udenlandske ergoterapeuter skal ved  

 prøveansættelse have begrænset dansk autorisation som  

 ergoterapeut.
Denne vil være tidsmæssigt begrænset til  

 mindst 6 måneder, men kan forlænges til sammenlagt 18  

 måneder.
 Den begrænsede autorisation indebærer de samme  

 rettigheder og pligter for ergoterapeuten som en varig autorisation.
 Ansøger skal selv sende en ansøgning til  

 Sundhedsstyrelsen om begrænset autorisation vedlagt tilsagn om  

 ansættelse.
 Prøveansættelse med begrænset  

 autorisation sker i en stilling som ergoterapeut med  

 ansættelsesvilkår og aflønning efter gældende  

 overenskomst.
 Ergoterapeuten er underlagt sygehusets og afdelingens  

 ledelse samt de fagligt overordnede i relation til arbejdsregler,  

 administrativ instruks samt tjeneste- og vagtplaner for den  

 pågældende afdeling.
4. Ansættelsesperioderne og de fysiske rammer Ansættelsesperioderne skal være på  

 mindst 6 måneder.
Den udenlandske ergoterapeut skal sikres relevant  

 introduktion til afdelingen og have adgang til de samme faciliteter, som  

 stilles til rådighed for afdelingens øvrige ergoterapeuter i  

 samme charge.
Ergoterapeuten skal sikres samme adgang til  

 sekretærhjælp, kontorfaciliteter, omklædningsrum og  

 lignende.
Hensigten er netop, at den pågældende ergoterapeut skal  

 vurderes i den sammenhæng, der er gældende for en nyuddannet  

 ergoterapeut i det danske sygehusvæsen.
5. Formål med prøveansættelse Formålet for prøveansættelse er at  

 afprøve den udenlandske ergoterapeuts faglige kompetencer samt  

 erhvervskompetencen.
Afhængig af den udenlandske ergoterapeuts  

 kompetencer kan afdelingen vælge at lægge uddannelsesprogram for  

 sidste års ergoterapeutstuderende til grund for evalueringen.
Der skal  

 samtidig foretages en vurdering af, om ergoterapeuten behersker det danske  

 sprog på et sådant niveau, at den pågældende kan  

 kommunikere forsvarligt med patienter, pårørende, andet  

 sygehuspersonale m.fl.
5.1 Ergoterapeutfaglige kompetencer Ergoterapeuten skal i sin funktion demonstrere  

 kompetencer, der som minimum svarer til kompetencerne hos en nyuddannet  

 ergoterapeut.
Ergoterapeuten skal ved håndtering af kliniske  

 situationer kunne demonstrere, at den nødvendige teoretiske viden er  

 til stede og bliver anvendt, og at den kliniske situation håndteres  

 professionelt.
 Ergoterapeuten skal demonstrere dels faglige kompetencer i  

 teori og praksis dels erhvervskompetence, der tilsammen danner grundlag for  

 at planlægge, udføre, evaluere, dokumentere, formidle og udvikle  

 ergoterapi, og som er forudsætning for, at funktionen som ergoterapeut  

 principielt kan varetages i alle områder af sundhedsvæsenet.
 Ergoterapeuten skal kunne udføre ergoterapi,  

 omfattende ergoterapeutens sundhedsfremmende, forebyggende, habiliterende,  

 rehabiliterende, vedligeholdende og behandlende opgaver med fokus på  

 sammenhænge mellem menneskets aktivitet og omgivelser.
 Ergoterapeuten skal kunne udføre ergoterapi til det  

 enkelte menneske og befolkningsgrupper i samspil med de fysiske, sociale,  

 kulturelle og institutionelle forhold i omgivelserne.
5.2 Andre kompetencer Kommunikation: Ergoterapeuten skal udvise interesse  

 for og søge åben dialog med kolleger, andre samarbejdspartnere  

 og patienter.
Ergoterapeuten skal udvise en passende grad af indlevelsesevne,  

 have respekt for samtalepartneren og kunne anerkende og drage nytte af andres  

 synspunkter.
Ved patientsamtaler og samtaler med pårørende skal  

 ergoterapeuten kunne agere relevant med forståelse for situationen.
Professionel: Ergoterapeuten skal være  

 professionel, det vil sige kommunikere, tænke og handle som  

 ergoterapeut.
Kolleger, andre samarbejdspartnere og patienter skal på  

 ergoterapeutens væremåde og funktionsniveau kunne identificere  

 den pågældende som ergoterapeut.
6. Beskrivelse af forløbet og tilbagemelding til  

 Sundhedsstyrelsen Den ledende eller uddannelsesansvarlige ergoterapeut  

 gennemfører en introduktionssamtale og justeringssamtaler,  

 sidstnævnte som minimum hver tredje måned, hvor forløbet  

 samtidigt evalueres.
 Ved ansættelsens afslutning gennemgår den  

 ledende ergoterapeut eller den uddannelsesansvarlige ergoterapeut  

 ansættelsens forløb med den udenlandske ergoterapeut,  

 konfronterer denne med de evalueringsresultater, der er til rådighed,  

 og beskriver forløbet af prøveansættelsen på  

 Sundhedsstyrelsens checkliste og evalueringsskema (se afsnit 8).  

 Ansættelsesstedet kan vælge at lægge uddannelsesprogram for  

 sidste års ergoterapeutstuderende til grund for evalueringen.
Beskrivelsen skal indeholde en samlet vurdering og bl.a.  

 hvile på udsagn og andre tilkendegivelser fra kolleger, andre  

 samarbejdspartnere og patienter.
Evalueringen af ergoterapeutens skriftlige  

 og mundtlige kommunikationsevne (med patienter, pårørende,  

 kolleger og andre samarbejdspartnere), herunder sprogkundskaber i dansk, skal  

 attesteres af den ledende ergoterapeut.
I den forbindelse skal det samlede  

 personales bedømmelse af ergoterapeutens faglige, personlige og almene  

 kompetencer fremhæves.
 Sundhedsstyrelsen vil herefter foretage en konkret  

 vurdering af evalueringerne og på baggrund af disse afgøre,  

 hvorvidt ergoterapeuten - forudsat de øvrige krav er opfyldt - kan  

 gives varig autorisation.
 En negativ udtalelse fra den ledende ergoterapeut som  

 afsluttende evaluering af 6 måneders forløb kan  

 tilsidesættes, hvis et efterfølgende seks måneders  

 forløb evalueres positivt.
7. Klagemulighed Der kan klages over Sundhedsstyrelsens afgørelser  

 til Indenrigs- og Sundhedsministeriet, Slotholmsgade 10-12, 1216  

 København K.
Indenrigs- og Sundhedsministeriet kan tage stilling til  

 lovgrundlaget for afgørelsen, og til om sagsbehandlingsreglerne er  

 overholdt.
Ministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
8. Evalueringsskema Evalueringsskemaet (bilag 1) udfyldes af  

 prøveansættelsesstedets superviserende ergoterapeut på  

 baggrund af et seks måneders ansættelsesforløb.
Den  

 ledende ergoterapeut underskriver og sender skemaet til  

 Sundhedsstyrelsen.
Sundhedsstyrelsen, den 20. november  

 2002 Jens Kristian Gøtrik /Karsten Bech Bilag 1 Evalueringsskema for 6 måneders  

 prøveansættelsesforløb for ergoterapeuter, som ikke er  

 omfattet af den Nordiske Overenskomst eller EF´s generelle ordning, med  

 henblik på at få varig autorisation.
Skemaet kan fås i  

 Sundhedsstyrelsen, på hjemmeside www.sst.dk eller ved direkte  

 henvendelse til styrelsen.
Ergoterapeutens navn CPR nr.
Statsborgerskab Prøveansættelsesperiode Sygehus/institution Afdeling Stillingsbetegnelse Ledende ergoterapeuts navn Har ergoterapeuten varetaget følgende funktioner:  

 (ja/nej) individuel ergoterapeutisk undersøgelse og  

 behandling ergoterapi på hold dokumentation af udførte ergoterapeutiske  

 funktioner undervisning, vejledning og instruktion af patienter,  

 andet personale mv.
 Har ergoterapeuten varetaget de for stillingen  

 gældende funktioner tilfredsstillende (ja/nej):
Fagligt Hvis nej, angiv eksempler/begrundelser Kommunikationsmæssigt (patienter,  

 pårørende, personale) Hvis nej, angiv eksempler/begrundelser Har kommunikationsvanskeligheder forhindret faglig  

 funktion: (ja/nej) Hvis ja, angiv eksempler/begrundelser Har ergoterapeuten fungeret i tværfaglige grupper  

 eller teams: (ja/nej) Har kommunikationsproblemer forhindret funktion i grupper  

 eller teams Hvis ja, angiv eksempler/begrundelser Har ergoterapeuten samlet fungeret på et passende  

 fagligt og professionelt niveau: (ja/nej) Hvis nej, angiv eksempler/begrundelser Har ergoterapeuten samlet fungeret kommunikativt  

 tilfredsstillende, herunder med hensyn til danske sprogkundskaber:  

 (ja/nej) Hvis nej, angiv eksempler/begrundelse Er prøveansættelsens gennemført  

 tilfredsstillende: (ja/nej) Hvis nej, angiv begrundelse/eksempler Eventuelle kommentarer til prøveansættelsens  

 forløb kan vedlægges på et selvstændigt ark.
Sted dato ledende ergoterapeuts underskrift 1)   Med EF´s generelle  

 ordning menes 1) Rådets direktiv 89/48/EØF af 21. december 1988  

 om indførelse af en generel ordning for gensidig anerkendelse af  

 eksamensbeviser for kompetencegivende videregående uddannelse af mindst  

 3 års varighed, og med den nordiske overenskomst menes 2) Overenskomst  

 af 14. juni 1993 mellem Danmark, Finland, Island, Norge og Sverige om  

 fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet (med senere  

 ændringer).
