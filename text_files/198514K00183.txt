Nr BTL 183 Betænkning over Forslag til lov om ændring af lov om midlertidig  

 regulering af boligforholdene   

 Nr L 183 1985-86, 1. samling Afgivet af boligudvalget Afgivet: 19860513 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret skriftligt.
Udvalget har endvidere modtaget skriftlige henvendelser fra Sammenslutningen af Udsen-lejere (SUL) og Trøjborg Grundejerforening.
 Der er af forskellige mindretal stillet ændringsforslag.
Et mindretal (det konservative folkepartis, venstres, centrum-demokraternes og kristeligt folkepartis medlemmer af udvalget) har givet udtryk for, at man stiller sig positivt over for nogle af de fremsatte forslag, medens andre synes at give anledning til såvel fortolkningsmæssige som administrative problemer.
Udvalgsmedlemmerne finder imidlertid under alle omstændigheder, at de forhold, som forslagene vedrører, ikke er af en så presserende karakter, at en løsning på problemerne ikke kan afvente de forslag til en lejelovsrevision, som regeringen har bebudet, og hvis færdiggørelse netop er ved at være afsluttet i boligministeriet.
Det er udvalgsmedlemmernes opfattelse, at de fremsatte forslag ud fra et helhedssynspunkt bør indgå i de samlede overvejelser vedrørende udarbejdelsen af en ny lovgivning på området, og man finder på denne baggrund ikke på nuværende tidspunkt at kunne medvirke til, at lovforslaget nyder fremme.
Et andet mindretal (socialdemokratiets medlemmer af udvalget) indstiller lovforslaget til vedtagelse med de af mindretallet stillede og tiltrådte ændringsforslag.
Et tredje mindretal (socialistisk folkepartis medlemmer af udvalget) indstiller lovforslaget til vedtagelse med de stillede ændringsforslag.
Et fjerde mindretal (det radikale venstres medlem af udvalget) indstiller lovforslaget til vedtagelse med de af mindretallet stillede ændringsforslag.
ÆNDRINGSFORSLAG Til § 1 Af et mindretal (RV), tiltrådt af et mindretal (S og SF):
1) I den under nr. 3 foreslåede affattelse af et nyt § 8, stk. 2, ændres »ejendomsskat« til: »et beløb svarende til den ejendomsskat, der til enhver tid kunne have været opkrævet,».
2) I den under nr. 4 foreslåede affattelse af § 11, stk. 1, udgår i 1. pkt. ordet »mindst«, og som nyt 3. pkt. indsættes:
»De beløb, der afsættes til vedligeholdelse efter §§ 18, 18 a og 18 b i denne lov og § 22 i lov om leje, fordeles dog efter bruttoetageareal.« Af et mindretal (S), tiltrådt af et mindretal (SF):
 3) Efter nr. 7 indsættes som nyt nummer:
»01. I § 18 b, stk. 4, ændres »foreslå gennemførelse af  

 arbejder, som de afsatte midler kan anvendes til« til: »forlange, at udlejeren udfører nærmere angivne hensigtsmæssige og rimelige vedligeholdelsesarbejder (herunder brandsikring og energibesparende foranstaltninger) af de midler, der indestår i Grundejernes Investeringsfond«.' Af et mindretal (RV), tiltrådt af et mindretal (S og SF):
 4) Nr. 8 affattes således:
»8. I § 45, stk. 1, indsættes efter »kommuner« ordene:  

 », jfr. dog § 46, stk. 1, 3. pkt., § 48, stk. 1, 3. pkt., og § 50, stk. 1, 2.
pkt.«.' 5) Efter nr. 9 indsættes som nyt nummer:
»02. I § 46, stk. 2, indsættes efter »kan« ordene:  

 »bortset fra de i stk. 1, sidste punktum, omhandlede enkeltværelser«.' 6) Efter nr. 10 indsættes som nyt nummer:
 »03. I § 50, stk. 1, indsættes som nyt 2. pkt.:
»Tilsvarende gælder de i § 48, stk. 1, sidste punktum, omhandlede enkeltværelser.«» BEMÆRKNINGER Til nr. 3 Ændringsforslaget giver lejerne reel medbestemmelsesret ved anvendelse af beløb, der henstår på konti til vedligeholdelse i Grundejernes Investeringsfond.
Agnete Laustsen (KF) Birgit Fogh-Andersen (KF) Svend Åge Petersen (KF) Merete Aarup (KF) Bente Nielsen (V) nfmd.
Helge Sander (V) Birgith Mogensen (CD) Arne Bjerregaard (KrF) Svend Andersen (S) Bakholt (S) Baadsgaard (S) Knud Damgaard (S) fmd.
Torben Lund (S) Lissa Mathiasen (S) Ruth Olsen (SF) Pelle Voigt (SF) Estrup (RV) Partierne VS, FP og FD havde ikke medlemmer i udvalget.
