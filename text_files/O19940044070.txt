Resumé  


  

 A klagede over K  

 Kommunes (K's) og Dagpengeudvalgets (DPU's) afgørelser i hendes sag om ophør  

 med udbetaling af sygedagpenge.
K havde i sin første afgørelse som betingelse  

 for fortsat opfølgning af sygedagpengesagen krævet at A lod sig behandle af  

 en  

 psykiater.
K genoptog senere sagen, og A indvilgede da i en psykiatrisk  

 undersøgelse der afkræftede formodningen om, at A var psykisk syg.
I en ny  

 afgørelse afviste K at genoptage opfølgningen idet A ikke kunne anses for  

 fuldt  

 uarbejdsdygtig.
DPU stadfæstede K's afgørelse, men undlod at tage stilling  

 til  

 spørgsmålet om K havde været berettiget til at stille krav om psykiatrisk  

 behandling.
Ombudsmanden kunne  

 ikke kritisere K's og DPU's afgørelser om at A ikke var fuldt uarbejdsdygtig  

 og  

 derfor ikke længere berettiget til sygedagpenge.
Ombudsmanden fandt det  

 derimod  

 yderst kritisabelt at K uden nogen form for accept fra A's side og uden  

 forudgående speciallægeundersøgelse havde stillet kravet om psykiatrisk  

 behandling.
Ombudsmanden bemærkede i den forbindelse at der er grund til at  

 udvise særlig varsomhed med anvendelse af psykiatriske diagnoser og/eller  

 behandlingskrav.  

 Ombudsmanden kritiserede endvidere at DPU ikke i sin afgørelse havde taget  

 stilling til spørgsmålet om K's ret til at fastsætte krav om psykiatrisk  

 behandling som betingelse for fortsat opfølgning af sygedagpengesagen.  

 Endelig  

 kritiserede ombudsmanden K for ikke at have partshørt A om indholdet af K's  

 telefoniske samtaler med A's egen læge og en speciallæge, samt for manglende  

 klagevejledning. (J. nr. 1993-620-025).
 Krav om  

 psykiatrisk behandling som betingelse for opfølgning af sygedagpengesag.
 A klagede over Socialcentret i K Kommunes og  

 Dagpengeudvalgets afgørelser i hendes sag om ophør af udbetaling af  

 sygedagpenge.
 Af sagen fremgik det bl.a. at A blev sygemeldt den 13. juli  

 1991. Grunden var klager over lammelser i begge arme, tørre øjne og  

 bronkitis.
 A's arbejdsgiver, B, orienterede socialcentret om  

 sygemeldingen den 20. december 1991. Den 9. januar 1992 oplyste socialcentret  

 A  

 om kommunens forpligtelser efter dagpengeloven i sagen.
Den 3. februar 1992 modtog socialcentret ifølge notat af  

 samme datooplysninger fra overlæge, dr. med.
C, specialist i intern medicin  

 og  

 reumatologi (gigtsygdomme). Overlægen skrev at A i øjeblikket havde flest  

 symptomer i nakke-skulderåget.
Den 6. marts 1992 modtog socialcentret overlæge C's udvidede  

 attest af 5. marts 1992 vedrørende uarbejdsdygtighed.
Overlægen udfyldte  

 attestens spørgerubrik "Er ovennævnte uarbejdsdygtig p.g.a. sygdom eller  

 ulykke" med et "Ja", og i rubrikken vedrørende forslag til  

 arbejdsprøvning, revalidering, o.s.v. skrev overlæge C at A's tilstand var  

 stationær, og at fortsat sygemelding næppe ville ændre hendes chance for at  

 genoptage arbejdet.
 Socialcentrets lægekonsulent skrev den 12. marts 1992 bl.a.  

 følgende notat:
"... Jeg kontakter (C), som mener, at kl. nok slet ikke  

 skulle have været sygemeldt. at han hver gang han har set kl. har rådet hende  

 til at gå i arbejde igen, at de fund, der har været fra skuldrene er væk nu,  

 og  

 at der heller ikke resterer megen tennisalbue.
Han mener, der må være andre  

 grunde til at hun ikke er vendt tilbage til arbejdet (...), i øvrigt har han  

 gjort hende det klart, at hun ikke vil kunne få pension for de gener, hun  

 har,  

 som først og fremmest er ganske almindelige belastningsrelaterede gener.  

 Mener,  

 at hun burde kunne få en aftale med sin arbejdsgiver om at undgå at betjene  

 de  

 omtalte lastbiler.
Hun har jo nu været sygemeldt så længe, at hun i  

 princippet  

 skulle være uarbejdsdygtig inden for ethvert passende fag, for fortsat at  

 være  

 berettiget til sygedagpenge.
Imidlertid kunne man godt forestille sig, hun  

 havde nogle problemer af social/psykisk karakter, hun har lige mistet sin  

 mor,  

 for ca. 10 dage siden, og hun er tidligere blevet slået ned af en ven.
Efter  

 hvad (C) har oplyst, har hun tidligere passet sit arbejde (...) stort set  

 uden  

 sygefravær.
Skulle være blevet fyret fra (sin arbejdsplads).
..." og den 6. april 1992 følgende:
"... Jeg anfører, at nogle af kl. klager måske kan  

 virke paranoide, men det mener (D) (egen læge, min bemærkning) ikke der er  

 tale  

 om.
Hun har skiftet læge hyppigt sidste år.
Vi drøfter mulighederne, idet det  

 ikke synes som om, hun vil tilbage til sit tidl. arbejde.
Enten kan vi  

 raskmelde kl. og stoppe dagpengene, men jeg er bekymret for, om hun så ikke  

 vil  

 reagere med at få det dårligere psykisk, alternativt kan vi lade hende få  

 dagpenge et par mdr. endnu  

  

 under  

 forudsætning af,  

  

 at hun går til behandling hos psykiater, (D) vil så  

 forsøge at få en hurtig tid til hende.
I denne periode må hun så se at komme  

 i  

 arbejde igen, enten få et nyt arbejde, eller forsøge at komme tilbage til sit  

 tidl. arbejde. jeg drøfter sagen med (E), og vi enes om sidstnævnte løsning,  

 således at hun får en chance mere. (E) vil skrive til hende om at opsøge egen  

 læge m.h.p. henvisning til psykiater, og i øvrigt understrege over for hende,  

 at hun snart må i arbejde igen, hvis hun da ikke skal ryge ud af  

 systemet." I henhold til oplysningerne i notat af 8. april 1992 oplyste  

 socialcentret A telefonisk om betingelsen for at fortsætte opfølgningen af  

 dagpengesagen.
A blev samtidig oplyst om at der havde været ført samtaler med  

 specialisten og den praktiserende læge.
Om indholdet kun at specialisten  

 havde  

 opfordret A til at gå i arbejde igen.
 A ønskede en skriftlig afgørelse, og socialcentret skrev  

 derfor bl.a. følgende den 13. april 1992:
 "I forlængelse af telefonsamtale den 8/4-92 skal man  

 gøre Dem opmærksom på følgende:
 Efter anmeldelse af sygefravær og derefter mindst hver 3.  

 måned skal kommunen tage den sygemeldtes forhold op til vurdering, jfr.  

 soc.min.bekg.  

 nr. 688 af 11/10-91 § 51. Jfr. samme bekendtgørelses § 53 skal indhentede  

 oplysninger vurderes eventuelt i samråd med praktiserende læge,  

 socialcentrets  

 lægekonsulent mv.
 Endvidere har den sygemeldte pligt til at modtage nødvendig  

 lægelig behandling for at generhverve arbejdsevnen, jfr. dagpengelovens § 8.
Når det skal vurderes, om en sygemeldt kan anses for  

 uarbejdsdygtig, sker det med udgangspunkt i det arbejde, der blev udført  

 umiddelbart før sygemeldingen.
Ved sygdom, der har varet mere end 26 uger,  

 sker  

 bedømmelsesgrundlaget på et bredere grundlag.
Det vil sige, at pågældende kun  

 kan betragtes som uarbejdsdygtig, når sygdommen afskærer den pågældende fra  

 at  

 påtage sig arbejde, som i øvrigt kan anses for passende, jfr. soc.styrelsens  

 vejledn. om dagpenge nr. 5 af 22/3-90 pkt. 117.
I forbindelse med Deres sygemelding foreligger oplyst fra  

 speciallæge (C), at han gentagne gange har opfordret Dem til at genoptage  

 Deres arbejde.
Da De endnu ikke har genoptaget arbejdet, er sagen drøftet med  

 socialcentrets (...) konsulent.
Denne har i samråd med Deres praktiserende  

 læge  

 (D) truffet beslutning om, at De har behov for behandling hos en psykiater.
 Man finder ikke, De i henhold til dagpengelovens regler kan  

 betragtes som værende fuld uarbejdsdygtig i alle erhverv pga. smerter i  

 armene,  

 tennisalbue, øjenallergi eller grundet bronchitis.
Socialcentret har aftalt med Deres læge, at De skal henvende  

 Dem til ham, mhp. henvisning til en psykiater.
Såfremt De ikke inden 14 dage  

 fra d.d. har aftalt tid med en psykiater, stopper dagpengeopfølgningen, idet  

 man må betragte Dem som værende fuld arbejdsdygtig.
 Det skal i øvrigt bemærkes, at socialcentret er bekendt med,  

 at De skal møde på hhv. fysiurgisk klinik 13/4-92 samt Arbejdsmedicinsk  

 klinik  

 15/4-92. Dette betyder nødvendigvis ikke, at De kan betragtes som værende  

 fuldt  

 uarbejdsdygtig.
Skulle De ønske råd eller vejledning, er De velkommen til at  

 kontakte undertegnede sagsbehandler." Socialcentret gav ikke klagevejledning.
Socialcentret modtog den 14. april 1992 attest vedrørende  

 uarbejdsdygtighed fra A's praktiserende læge der bl.a. skrev, at A mente, det  

 var helt unødvendigt med en henvisning til psykiater.
A ville ikke lade sig  

 behandle.
 Der var sat kryds i rubrikken "Fuld  

 uarbejdsdygtighed" og "Ja" til spørgsmålet "Er ovennævnte  

 uarbejdsdygtig p.g.a. sygdom eller ulykke".
Den 3. juni 1992 henlagde kommunens sagsbehandler A's sag  

 fordi A endnu ikke havde rettet henvendelse til en psykiater.
Sagen blev  

 bragt  

 til ophør pr. 28. april 1992.
 A's fagforbund F rettede på A's vegne henvendelse til  

 kommunen den 13. juli og 16. juli 1992. Sagsbehandleren mente ikke der var  

 udsigt til, at kommunen ville genoptage sagen, og henviste til at A ikke  

 havde  

 klaget over afgørelsen.
 Den 17. juli 1992 blev kommunen imidlertid opmærksom på at  

 klagevejledning til afgørelsen af 13. april 1992 aldrig var givet.
 I brev af 21. juli 1992 bad F på A's vegne socialcentret om  

 at genoptage dagpengesagen og om at forlænge dagpengene ud over 52 uger.
A ringede til socialcentret den 23. juli 1992 og  

 understregede at hun ikke ønskede at tale med en psykiater.
A var sygemeldt  

 på  

 grund af lammelser i armene, smerter i nakken, skuldrene og i håndleddene.  

 Sygdommen  

 havde derfor ikke noget at gøre med en psykiater.
Sygemeldingen var kun  

 fysisk, ikke psykisk.
Den 29. juli 1992 mødte A i socialcentret sammen med en  

 repræsentant fra F.
A oplyste at der snarest ville fremkomme yderligere  

 materiale fra Arbejdsmedicinsk klinik.
 Sagsbehandleren tog bl.a. følgende notat om mødet:
"... Man har der i forbindelse med snak om psykiatrisk  

 undersøgelse anbefalet (G) og klienten er nu indstillet på at få foretaget en  

 speciallægeunders. der.
Jeg har oplyst at det vi vil have er at hun kommer i  

 behandling, det vil hun ikke høre tale om.
Jeg vil høre lægekons. om vi kan  

 mødes på halvvejen.
 ...
Jeg har lovet at undersøge mulighederne med hensyn til  

 genoptagelse af sagen, men hvis vi genoptager fra vi sluttede 28.4.92 ville  

 hun  

 udløbe med varighed 31.7.92. Da lønnen først ophører 30.9.92 vil vi først  

 komme  

 ind i billedet der såfremt vi med sikkerhed ved at hun bliver arbejdsdygtig  

 inden for 26 uger.
Jeg har talt med (lægekonsulenten) d.d.
Hun giver grønt  

 lys  

 for at sende kopi af lægeskema.
Endvidere synes hun fortsat at klienten bør i  

 psykiatrisk behandl., Men hun synes også vi kan anmode om speciallægeerkl.  

 fra  

 (G) og bede ham give et bud på om han også synes klienten har behov for  

 psykiatrisk behandling, endvidere tage stilling til om der vil være mulighed  

 for tilbagevenden til arbejdsmarkedet inden for 26 uger.
 Herefter må vi tage stilling til sagen og forhåbentlig er  

 journalmateriale fra fysiurgisk klinik og det nyeste fra arbejdsmedicinsk  

 klinik kommet.
..." Socialcentret bad i brev af 29. juli 1992 speciallæge i  

 psykiatri, G, om at undersøge A.
 Den 16. september 1992 afgav speciallæge G sin erklæring og  

 skrev bl.a. følgende:
 "... Det fornemmes, at der har været nogen disput  

 patienten og behandlingssystemet imellem, og hun har følt sig tvunget til at  

 lade sig psykiatrisk eksaminere, hvilket hun ikke har fundet relevant og  

 derfor  

 har modsat sig.
 ...
Hendes menneskelige udrustning er positiv, og da hun ikke  

 har noget ønske om at modtage pension, skal det psykiatrisk støttes, at hun  

 hjælpes i arbejde igen, når hun har fået det fysisk bedre.
Hun mener, at der  

 i  

 øvrigt er god fremgang i den fysiurgiske behandling for tiden.
Hvis jeg skal give en forklaring på det formentlig uheldige  

 samspil, der har været klient og behandlingssystem imellem, beror det på, at  

 patienten formentlig har været lidt forkælet og måske "hurtig i  

 replikken", og at nogen må have fået hinanden "i den gale  

 hals".  

 Jeg tror, alt vil falde på plads omkring denne person, hvis hun alene  

 opfattes  

 som fysisk syg og motiveret for erhvervsindplacering." Den 4. oktober 1992 skrev A på ny til kommunen om kravet om  

 psykiatrisk behandling.
A skrev bl.a.:
"For at slippe for de insinuationer om at jeg var  

 psykisk syg der opstod i systemet har jeg nu opfyldt (sagsbehandlerens)  

 forlangende om at konsultere en psykolog.
Det blev af (sagsbehandleren) sat  

 op  

 som en betingelse for at hun skulle genoptage sygedagpengesagen at psykologen  

 blev konsulteret og også i relation til fortsat uarbejdsdygtighed og  

 manglende  

 økonomiske midler fra 1/10 har jeg kun accepteret kravet af nødvendighed.
På  

 mødet (...) d. 28/7 hvor jeg overfor (sagsbehandlerens) stedfortræder  

 accepterede en psykolog konsultation, bekræftede hun over for mig og min  

 sagsbehandler fra (F), at jeg ville få sygedagpenge fra 1/10.
 ...
 Jeg er den 29/9 1992 blevet bekendt med (socialcentrets)  

 rapport på mig, den er indledt den 10/3 med referat af samtaler mellem mig og  

 (sagsbehandleren) samt konklusion af lægekonsulent ..., sidstnævnte har jeg  

 iøvrigt  

 aldrig talt med.
Forløbet af mine samtaler og oplysninger til  

 (sagsbehandleren) er på en hel del punkter blevet fejlrefereret.
Jeg ønsker  

 derfor  

 og hvis rapporten fortsat skal indgå i sagen, at de retter  

 fejlformuleringerne,  

 da systemet ellers fremover vil have et forvrænget billede af mig.
..." Den 13. oktober 1992 blev der afholdt et møde mellem A, F og  

 kommunen.
Indholdet er gengivet således i et notat af samme dato:
 "Der har d.d. været afholdt møde med deltagelse af  

 klienten, sagsbeh i (F, ...), sagsbehandler ... samt undertegnede.
 Kl har ønsket mødet mhp afklaring af pgl's fremtidige  

 muligheder samt på baggrund af skrivelse fra kl modtaget 7/10-92.
Det skal bemærkes, at det fra socialcentrets side har været  

 noget uklart, hvad det egentlig er, kl vil, dvs fortsat sygemelding med dp,  

 søge førtidspension eller revalideres.
Endvidere har det været svært, på  

 baggrund af de foreliggende lægelige akter, at træffe beslutning om hhv  

 raskmelding/revalidering/førtidspension/nødvendig speciallægebehandling.
 Lægekonsulenten har løbende været medinddraget i sagen siden  

 marts 92.
 ...
Speciallægeerkl sammenholdt med Arb.med.kl udtalelser og  

 kl's egne udtalelser af hhv 29/7 hvor hun ikke vil søge pension og 14/9, hvor  

 hun ønsker at søge pension, er det svært at afgøre, hvad vi skal komme med af  

 tilbud.
For helt at afklare kl's arbejdsmuligheder qua sine dårlige arme  

 kombineret med den dårlige ryg, blev det i samråd med lægekonsulenten og fys  

 overlæge (H) besluttet at rekv speciallægeerkl fra ovl dr med (C).
 Afhængig af dennes udtalelser om evt arb.dygtighed indenfor  

 26 uger/pens.ansøgning, vil der evt kunne udbetales sygedagpenge udover  

 generel  

 varighedsbegrænsning.
 ...
Omkring kl's aktuelle helbredsmæssige situation giver pgl  

 d.d. selv udtryk for, at hun pt intet kan.
Smerterne i armene er stationære.  

 Som følge af problemer på tidl arbejdsplads, der har været psykisk  

 belastende,  

 mener kl, at det er derfor, smerterne i armene er blevet stationære.
Mener  

 derfor ikke at kunne arbejde foreløbig og giver derfor udtryk for, at hun  

 gerne  

 vil søge pension.
Kl er orienteret om, at trods lidelsen  

 "tennisalbuer" er/kan være en særdeles langvarig lidelse, vil denne  

 lidelse alene ikke være pensionsgivende.
Samtidig orienteret om, at dp-udbet  

 ikke kan forlænges udover generel varighed, når der er søgt førtidspension  

 samt  

 de kun kan forlænges udfra 26 ugers reglen eller hvis man er  

 revalideringsberettiget.
Indtil speciallægeerkl er retur, vil vi ikke kunne starte  

 udbet af dp udover varighed, der indtrådte 31/7-92 (her fra opsigelsesdag  

 1/10-92). Alternativet vil være hjælp efter bist.lovens regler.
I første  

 omgang  

 med tilbagebet.pl uht evt eftf dp-udbet.
 Kl indforstået hermed.
 ...
Psykiater indforstået med aktindsigt iflg tlf d.d." Overlæge I afgav en erklæring den 20. oktober 1992 hvori han  

 konkluderede:
"Det har ikke været muligt for undersøgeren at stille  

 en klassisk medicinsk diagnose, der forklarer hendes symptomer, men har  

 opfattet tilstanden som en forståelig reaktion på et diskutabelt arbejdsmileu  

 kombineret med en spinkel konstitution såvel psykisk som somatisk.
Det har  

 derfor ikke været muligt at udforme en prognose over fremtidig erhvervsevne  

 udover at beskæftigelse ikke er udelukket under passende  

 arbejdsomstændigheder." Den 9. november 1992 traf socialcentret afgørelse og skrev  

 bl.a.:
 "...
Socialcentret gjorde Dem den 13/4-92 opmærksom på, at  

 dagpengeopfølgningen blev standset.
Som begrundelse for at standse  

 dagpengeopfølgningen  

 blev det anført, at De ikke ønskede at modtage, efter Socialcentrets  

 opfattelse,  

 nødvendig lægelig behandling.
Den 13/7-92 rettede De på ny henvendelse.
Med henblik på at  

 vurdere Deres arbejdsevne besluttede man at indhente speciallægeerklæring fra  

 psykiater (G), samt efterfølgende speciallægeerklæring fra speciallæge i  

 ortopædkirurgi  

 (I).
 Ud fra disse speciallægeerklæringer fremgår det, at Deres  

 helbredstilstand ikke afskærer Dem fra at påtage Dem et passende arbejde.
 Socialcentret kan derfor, på baggrund af de indhentede  

 speciallægeerklæringer, ikke betragte Dem som værende fuld uarbejdsdygtig i  

 henhold til dagpengelovens § 5, efter den 28/4-92, hvor kontoret stoppede  

 dagpengeopfølgningen.
 På baggrund af ovenstående finder Socialcentret ikke  

 grundlag for at forlænge dagpengeopfølgningen efter den 28/4-92, samt  

 dagpengeperioden  

 ud over varighedsbegrænsning den 31/7-92.
Det skal i den forbindelse oplyses at dagpengeperioden kun i  

 ganske særlige tilfælde kan forlænges jfr.
Socialstyrelsens vejledning nr. 5  

 af  

 22/3-90 punkt 126. Jfr. vedlagte kopi.
..." A klagede til Dagpengeudvalget den 2. december 1992 og skrev  

 i brev af 12. januar 1993 bl.a. følgende:
 "...
Sygesikringen har 9/11-92 standset mine dagpenge.
Som årsag  

 henvises dels til en tidligere skrivelse af 13/4-92, dels en lægerapport fra  

 læge (I). Efter standsningen har sygesikringen forsinket videresendelsen af  

 min  

 klage til dagpengeudvalget i næsten en måned på trods af flere rykkere.
Sygesikringens brev af 13/4 som de henviser til i  

 forbindelse med standsningen indeholder flere grove fejl; den  

 "nødvendige  

 lægelige behandling" de henviser til er psykolog behandlinger.
En  

 psykolog  

 undersøgelse jeg senere indvilligede i at deltage i, fordi sygesikringen  

 truede med at stoppe opfølgningssagen, viste at jeg ikke fejlede noget  

 psykisk,  

 dette var sygesikringen fuldt klar over da de henviste til brevet, som grund  

 for standsning af opfølgningssagen.
 I sygesikringens brev af 13/4 skriver de også at læge (C)  

 flere gange skulle have opfordret mig til at gå i arbejde igen; det passer  

 ikke, forevist sygesikringens brev har han udtalt til mig, at det har han  

 aldrig sagt.
..." Dagpengeudvalget traf afgørelse i sagen den 25. februar 1993  

 og skrev bl.a. følgende:
 "...
 Kommunen havde ikke pligt til at fortsætte opfølgning efter  

 dagpengelovens § 24, stk. 1 efter den 28. april 1992, da De på dette  

 tidspunkt  

 ikke længere kunne anses for at være fuldt uarbejdsdygtig på grund af sygdom.
 Kommunen havde heller ikke pligt til at genoptage  

 behandlingen af opfølgningssagen i juli måned 1992 eller udbetale dagpenge  

 til  

 Dem efter den 30. september 1992, da De fortsat ikke kunne anses for at være  

 fuldt uarbejdsdygtig på grund af sygdom.
..." Dagpengeudvalget tiltrådte således kommunens afgørelse.
Ved  

 den nærmere omtale af sagens omstændigheder anførte Dagpengeudvalget bl.a.  

 følgende:
 "...
Kommunen traf afgørelse om, at ophøre med opfølgning af  

 dagpengesagen den 28. april 1992, da De ikke fulgte kommunens henstilling om  

 at konsultere psykiater.
Der er desuden truffet beslutning om ikke at  

 genoptage  

 sagen samt om afslag på forlængelse af dagpengeperioden efter  

 varighedsbegrænsningens indtræden den 31. juli 1992.
 ...
I april måned 1992 besluttede kommunen, at der i forbindelse  

 med vurdering af uarbejdsdygtigheden var behov for  

  

 undersøgelse  

  

 ved speciallæge i psykiatri.
Da De ikke ønskede at  

 medvirke ved undersøgelsen, blev sagen henlagt i kommunen (min fremhævning).
..." A klagede til mig den 10. marts 1993, og den 31. marts 1993  

 bad jeg myndighederne om udtalelser og lån af sagens akter.
 I udtalelse til mig af 10. maj 1993 skrev socialcentret  

 bl.a. følgende:
 "...
I forbindelse med opfølgning iht dagpengelovens § 24 blev  

 sagen løbende vurderet af socialcentrets lægekonsulent.
På baggrund af de  

 foreliggende lægelige oplysninger, blev opfølgningssagen standset fra og med  

 den 29/4-92. Som begrundelse for standsningen blev anført, at klienten ikke  

 længere kunne anses for fuldt uarbejdsdygtig pga den fysiurgiske lidelse.  

 Denne beslutning er senere den 25/2-93 tiltrådt af Dagpengeudvalget.
Som betingelse for at fortsætte opfølgningen af sagen blev  

 anført, i samråd med lægekonsulenten samt klientens egen læge, at pågældende  

 skulle under psykiatrisk behandling.
Dette ønskede klienten ikke.
..." Dagpengeudvalget skrev i sin udtalelse af 23. juni 1993  

 bl.a. følgende:
 "...
 4. I den foreliggende sag, har Dagpengeudvalget - ud fra de  

 retningslinier, der er redegjort for ovenfor, og på grundlag af de  

 foreliggende  

 oplysninger om helbredsforholdene - vurderet, at pågældende efter den 28.  

 april  

 1992 ikke kunne betragtes som fuldt uarbejdsdygtig i ethvert erhverv, idet  

 pågældende skulle kunne bestride et mindre belastende arbejde end det  

 hidtidige.  

 De lægelige oplysninger, der især har dannet grundlag for afgørelsen fremgår  

 af  

 sagsfremstillingen.
 Da Dagpengeudvalget har vurderet, at sikrede ikke længere  

 var fuldt uarbejdsdygtig, har udvalget truffet afgørelse om, at kommunen  

 efter  

 denne dato ikke længere havde pligt til at foretage opfølgning efter  

 dagpengelovens § 24, stk. 1, ligesom der af samme grund ikke var ret til  

 forlængelse af dagpengeperioden, da lønudbetalingen fra arbejdsgiveren  

 ophørte.
 Det bemærkes i denne forbindelse, at spørgsmålet om  

 henvisning til psykiatrisk specialist ikke har haft betydning for udvalgets  

 afgørelse.  

 Opmærksomheden henledes dog på, at udvalget ved sagens afgørelse var  

 opmærksom  

 på, at undersøgelse ved psykiatrisk speciallæge havde fundet sted, hvilket  

 fremgår af sagsfremstillingen.
..." Den 22. december 1993 bad jeg, efter en foreløbig gennemgang  

 af sagen, på ny myndighederne om udtalelser til følgende problemer:
 "Som sagen herefter er belyst, må jeg lægge til grund,  

 at (K) Kommune den 13. april 1992 traf afgørelse om ikke at fortsætte  

 opfølgningen af (A's) dagpengesag - medmindre hun lod sig  

  

 behandle  

  

 af en psykiater - og ikke blot  

  

 undersøge,  

  

 som Dagpengeudvalget lægger til grund for sin afgørelse  

 af 25. februar 1993.
 Vilkåret om psykiatrisk behandling udgør en integreret del  

 af afgørelsen af 13. april 1992.
 Det undrer mig derfor umiddelbart, at Dagpengeudvalget i  

 udtalelsen til mig af 23. juni 1993 skriver, at man ikke har taget stilling  

 til  

 vilkåret - navnlig i betragtning af, at der på dette punkt tilsyneladende er  

 tale om en fejlagtig gengivelse af sagens faktum i Dagpengeudvalgets  

 afgørelse  

 af 25. februar 1993, jf. det ovenfor fremhævede citat om "psykiatrisk  

  

 undersøgelse  

  

 ".
 På denne baggrund skal jeg bede om (K) Kommunes og  

 Dagpengeudvalgets bemærkninger til min fremstilling af sagens forløb på dette  

 punkt - og udtalelser i forbindelse med spørgsmålet om, hvorvidt lovgivningen  

 indeholder hjemmel til, at myndighederne kan fastsætte vilkår om psykiatrisk  

 behandling, som sket i (A's) sag.
2) Partshøring Det fremgår af sagen, at lægekonsulenten (...) den 12. marts  

 1992 havde en telefonisk samtale med overlæge (C).
Overlæge (C) tilkendegav over for (lægekonsulenten), at (A)  

 nok slet ikke burde have været sygemeldt.
Denne oplysning afgives 7 dage  

 efter,  

 overlæge (C) havde underskrevet en udvidet attest vedrørende  

 uarbejdsdygtighed,  

 som gengivet ovenfor.
I klagen til mig henviser (A) netop til overlæge (C's)  

 attest som dokumentation for, at hun på det pågældende tidspunkt var  

 uarbejdsdygtig.
På denne baggrund må jeg spørge, hvorfor (A) tilsyneladende  

 ikke blev orienteret om indholdet af samtalen med overlæge (C) forud for  

 socialcentrets afgørelse af 13. april 1992, og dermed fik lejlighed til at  

 fremkomme med en udtalelse." Hertil svarede K Kommune den 21. april 1994:
 "Som svar på Deres skrivelse af 22/12-93, hvori De  

 ønsker socialcentrets bemærkninger til Deres fremstilling af sagsforløbet,  

 vedrørende den krævede psykiatriske behandling kontra den foretagne  

 psykiatriske undersøgelse, samt spørgsmålet om partshøring, skal følgende  

 oplyses:
Ad 1:  

  

 Jfr lægeskema, notat af 12/3-92, har  

 socialcentrets daværende lægekonsulent haft telefonisk kontakt med overlæge  

 (C). Denne giver ved samtalen udtryk for, at der ikke resterer nogen  

 fysiurgisk  

 lidelse, der kan begrunde fortsat sygemelding.
Samtidig giver (C) udtryk for,  

 at han gentagne gange har opfordret klienten til at gå i arbejde.
I øvrigt  

 mener (C), at der må være andre årsager til, at klienten ikke er vendt  

 tilbage  

 til arbejdet.
På baggrund af (C's) udtalelser konkluderer lægekonsulenten,  

 at klienten nok bør raskmeldes indenfor rimelig tid.
Samtidig er det  

 lægekonsulentens indtryk, at der er tale om en klient med nogen skrøbelighed  

 psykisk.
 Klienten orienteres ved personlig samtale den 23/3-92 om, at  

 socialcentret er af den opfattelse, hun godt kan arbejde.
 Ved samtalen klager klienten fortsat over mange smerter, jfr  

 notat på opfølgningsark nr 2.
 Med henblik på vurdering af den fortsatte uarbejdsdygtighed,  

 forelægges sagen påny lægekonsulenten den 6/4-92. Lægekonsulenten kontakter  

 herefter klientens egen læge (D). I samråd med denne, samt i overensstemmelse  

 med dagpengelovens § 8 og Socialstyrelsens vejledning nr 5 af 22/3-90 pkt  

 120,  

 bliver det besluttet at forlange, klienten lader sig psykiatrisk behandle,  

 som  

 betingelse for fortsat opfølgning af sagen iht dagpengelovens § 24.
 Den 8/4-92 orienteres klienten telefonisk om ovenstående  

 behandling samt overlæge (C's) oplysning om, at han gentagne gange har  

 opfordret klienten til at gå i arbejde igen.
 Da klienten ønsker skriftlig meddelelse angående den  

 psykiatriske behandling, afsendes skrivelse herom den 13/4-92. I skrivelsen  

 gøres påny opmærksom på (C's) udtalelser.
Det anføres endvidere i skrivelsen, at såfremt der ikke er  

 aftalt tid med psykiater inden 14 dage, vil dagpengeopfølgningen blive standset, idet klienten herefter ikke kan betragtes som  

 værende fuldt uarbejdsdygtig.
 Som følge af, at klienten den 3/6-92 endnu ikke havde rettet  

 henvendelse til en psykiater, blev dagpengeopfølgningen bragt til ophør fra  

 og  

 med den 29/4-92.
 Den 13/7-92 retter (F) på vegne af klienten henvendelse og  

 anmoder om genoptagelse af opfølgningssagen.
 Med henblik på vurdering af sagen, samt om der var sket en  

 forværring i helbredstilstanden i forhold til tidligere, blev der rekvireret  

 lægelige oplysninger fra Arbejdsmedicinsk Klinik den 21/7-92.
 Den 22/7-92 blev klienten tilskrevet om at kontakte  

 socialcentret telefonisk for at afklare, hvorvidt klienten var indforstået  

 med  

 psykiatrisk behandling, ønskede at søge førtidspension eller hvad hun havde  

 tænkt sig med fremtiden.
 Den 23/7-92 blev sagen drøftet med socialcentrets daværende  

 gruppeleder, der konkluderede, at en betingelse for genoptagelse af sagen,  

 ville være, at klienten lod sig psykiatrisk behandle.
Samme dag foreholdes klienten telefonisk, socialcentrets  

 afgørelse om psykiatrisk behandling.
Klienten ønsker ikke dette, da hun  

 mener,  

 sygemeldingen er fysisk - og ikke psykisk betinget.
 Da klienten ikke accepterer den telefoniske henvendelse,  

 aftales tid til 29/7-92 for en personlig samtale.
 Klienten møder til samtalen med bisidder fra (F). Ved  

 samtalen oplyser klienten, at man fra Arbejdsmedicinsk Klinik  

  

 i forbindelse med snak om psykiatrisk  


  

 undersøgelse  

  

 har anbefalet psykiater  

 (G). På baggrund heraf er klienten indstillet på, at få foretaget en  

 psykiatrisk speciallægeundersøgelse, men vil ikke høre tale om psykiatrisk  

 behandling, jfr kopi af opfølgningsark nr 5, notat af 29/7-92.
S.d. konfereres sagen med lægekonsulenten, der fortsat  

 mener, klienten bør psykiatrisk behandles.
Da klienten ikke ønsker  

 behandling,  

 bliver det besluttet at rekvirere en speciallægeundersøgelse med henblik på  

 afklaring af, hvorvidt klienten har behov for psykiatrisk behandling.
 Det er således pga klientens holdning, at den først trufne  

 beslutning om at kræve psykiatrisk behandling, ændres til anmodning om  

 psykiatrisk speciallægeundersøgelse.
Ad 2:  

  

 Partshøring Som det fremgår af kopi af lægeskema, notat af 12/3-92,  

 havde socialcentrets lægekonsulent telefonisk kontakt med overlæge (C). Denne  

 oplyste, at han gentagne gange havde opfordret klienten til at genoptage sit  

 arbejde.
 Den 8/4-92 blev klienten telefonisk kontaktet og meddelt  

 lægekonsulentens samtaler med hhv læge (D) samt overlæge (C's) udtalelser om,  

 at han gentagne gange har opfordret hende til at gå i arbejde igen.
 Ved samtalen giver klienten udtryk for, at vi  

 (socialcentret) forfølger hende og bare burde lade hende være i fred.
På baggrund af ovenstående samtale, anser socialcentret  

 således reglerne om partshøring for at være overholdt, forud for den  

 skriftlige  

 afgørelse af 13/4-92." Dagpengeudvalget skrev den 25. juli 1994:
 "Ved brev af 22. december 1993 har Ombudsmanden bedt om  

 bemærkninger til sagen fra henholdsvis Socialcentret (...) og  

 Dagpengeudvalget.
 Dagpengeudvalget har videresendt fra Socialcentret (...)  

 modtaget Ombudsmandens forespørgsel sammen med socialcentrets bemærkninger  

 den  

 24. april 1994.
 Dagpengeudvalget har herefter behandlet sagen på sit møde  

 den 17. juni 1994.
 I Dagpengeudvalgets tidligere udtalelse til Ombudsmanden af  

 23. juni 1993 fremgår, at spørgsmålet om henvisning til psykiatrisk  

 specialist  

 ikke har haft betydning for udvalgets afgørelse af dagpengesagen, idet  

 udvalget har vurderet, at pågældende efter den 28. april 1992 ikke længere  

 kunne anses for fuldt uarbejdsdygtig på grund af sygdom, jf. dagpengelovens §  

 5, stk. 1, hvorfor kommunen efter denne dato ikke længere har haft pligt til  

 at  

 foretage opfølgning af sagen i henhold til dagpengelovens § 24, stk. 1.
 Ombudsmanden har i sit brev af 22. december 1993 bedt om (K)  

 Kommunes og Dagpengeudvalgets bemærkninger til fremstillingen af sagen på  

 dette  

 punkt (anvendelsen af begreberne: "behandle af  

 psykiater"/"lade  

 sig undersøge af psykiater"), samt udtalelser i forbindelse med  

 spørgsmålet om, hvorvidt lovgivningen indeholder hjemmel til, at  

 myndighederne  

 kan fastsætte vilkår om psykiatrisk behandling, som sket i (A's) sag.
 I denne anledning skal Dagpengeudvalget udtale, at det  

 fremgår af dagpengelovens § 8, stk. 1, nr. 1, at retten til dagpenge  

 bortfalder, hvis den sikrede mod lægens opfordring hertil nægter at lade sig  

 indlægge på sygehus eller at modtage nødvendig lægebehandling eller mod  

 lægens  

 og kommunens opfordring at deltage i hensigtsmæssig optræning for at genvinde  

 arbejdsevnen.
 Udvalget er opmærksom på, som påpeget af Ombudsmanden i  

 Ombudsmandens brev af 22. december 1993, at der i (...) sagsfremstillingen i  

 udvalgets afgørelse af 12. februar 1993, der fremtræder som et citat af  

 kommunens beslutning fra april 1992, burde have stået: "behandling"  

 i  

 stedet for: "undersøgelse".
Udvalget har lagt den forudsætning til grund, at en kommune  

 i samråd med sin lægekonsulent kan kræve, at en henvisning til en psykiater  

 efterkommes, jf. forannævnte § 8, stk. 1., nr. 1 i dagpengeloven.
Udvalget er  

 dog også af den opfattelse, at det alene er speciallægen, der kan tage  

 stilling til, om en egentlig behandling er indiceret.
 Hvad angår sagens forløb på dette punkt henvises til  

 kommunens fremstilling (...) i brev til Ombudsmanden af 21. april 1994.
Den omstændighed, at kommunen først har formuleret sit krav  

 som et krav om behandling på grundlag af lægekonsulentens vurdering for så  

 efterfølgende at ændre kravet til et krav om psykiatrisk speciallæge  

  

 undersøgelse,  

  

 vil, - jf. udvalgets  

 tidligere udtalelse af 23. juni 1993 - være uden konsekvenser for afgørelsen,  

 der alene blev truffet med henvisning til dagpengelovens § 5, stk. 1." Den 26. september 1994 modtog jeg A's bemærkninger til  

 myndighedernes svar.
 I en skrivelse til A udtalte jeg herefter følgende:
 "...
 Sagens behandling i  

 kommunen.
Den 8. april 1992 noterede kommunens sagsbehandler at hun  

 havde haft en samtale med Dem.
Sagsbehandleren oplyste Dem om at kommunens  

 lægekonsulent havde "talt med kl's egen læge, samt med (C), som gentagne  

 gange har opfordret hende til at gå i arbejde igen..." De fik således oplysning om at der havde været kontakt til  

 egen læge og overlæge (C). Ud over oplysningen om at overlæge (C) havde  

 opfordret Dem til at gå i arbejde igen, modtog De i henhold til notatet ikke  

 andre oplysninger om samtalens indhold.
 Som sagen nu er oplyst, har jeg ikke grundlag for at mene at  

 kommunens notat ikke er fyldestgørende, og at De med andre ord fik flere  

 oplysninger,  

 før kommunen traf sin afgørelse.
Kommunen har i udtalelsen af 21. april 1994 meddelt at man  

 anser reglerne om partshøring for at være overholdt, netop fordi De blev  

 orienteret om, at samtalerne havde fundet sted.
Heri er jeg ikke enig.
Lægekonsulentens samtaler med overlæge (C) og egen læge er  

 gengivet i notaterne af 12. marts og 6. april 1992. Overlæge (C) oplyste  

 bl.a.  

 at De "nok slet ikke skulle have været sygemeldt...", og at man  

 godt  

 kunne forestille sig, at De "havde nogle problemer af social/psykisk  

 karakter..." Overlægens opfattelse af at De nok slet ikke skulle have  

 været sygemeldt, må anses for at være ny set i sammenhæng med hans erklæring  

 af  

 5. marts 1992 (og tidligere jf. notatet af 3. februar 1992) hvor han  

 bekræftede  

 Deres uarbejdsdygtighed.
Overlægens vurdering af Deres psykosociale situation  

 var De heller ikke bekendt med indgik i dagpengesagen.
 Oplysningerne fra egen læge og overlæge (C) var til ugunst  

 for Dem og af væsentlig betydning for afgørelsen om at De skulle underkaste  

 Dem  

 psykiatrisk behandling, hvis man skulle undlade at standse opfølgningen af  

 dagpengesagen.
Efter forvaltningslovens § 19 må en myndighed som hovedregel  

 ikke træffe afgørelse i en sag før myndigheden har gjort parten bekendt med  

 oplysninger, der er til ugunst for parten, og som er af væsentlig betydning  

 for  

 sagens afgørelse.
Reglen omfatter oplysninger om sagens faktiske  

 omstændigheder  

 som parten ikke er bekendt med indgår i sagen.
Forvaltningsmyndighederne har ansvaret for at sagen oplyses  

 i et tilstrækkeligt omfang, og partshøringsreglerne skal bl.a. sikre at  

 parten  

 får lejlighed til at kontrollere beslutningsgrundlaget, inden afgørelsen  

 træffes.
Eventuelle fejl i beslutningsgrundlaget kan påpeges af parten,  

 ligesom  

 denne også på anden måde får mulighed for at tilføje sine synspunkter - alt  

 ifølge bestemmelsens motiver med henblik på at styrke tilliden til  

 forvaltningen og undgå oplevelsen af at afgørelserne træffes "bagom  

 ryggen  

 på en". Jeg bemærker herved at De under hele forløbet har peget på, at  

 De  

 ikke var psykisk syg.
Den psykiatriske erklæring fra speciallæge (G)  

 bekræftede  

 så vidt jeg kan se, Deres opfattelse.
 Jeg finder det på den baggrund kritisabelt at kommunen ikke  

 oplyste Dem om indholdet af lægekonsulentens samtaler den 12. marts 1992 og  

 6.  

 april 1992 med overlæge (C) og egen læge, og gav Dem lejlighed til at  

 fremkomme  

 med bemærkninger hertil.
 Jeg har gjort Socialcentret (...) bekendt med min  

 opfattelse.
 Efter forvaltningslovens § 25, stk. 1, skal afgørelser som  

 kan påklages til anden forvaltningsmyndighed, være ledsaget af en vejledning  

 om  

 klageadgang med angivelse af klageinstans og oplysning om fremgangsmåden ved  

 indgivelse af klage, herunder om eventuel tidsfrist.
Der var tale om en fejl da kommunen i sin afgørelse af 13.  

 april 1992 undlod at give klagevejledning.
Dette har jeg også kritiseret  

 kommunen for.
 Opfyldes pligten til at give klagevejledning ikke, er  

 retsvirkningen som hovedregel at en eventuel klagefrist suspenderes.
 Kommunens afgørelse i  

 sagen.
 1. Den 13. april 1992 traf kommunen afgørelse om at  

 dagpengeopfølgningssagen ikke kunne fortsætte på det  

  

 somatiske grundlag.  

  

 Socialcentret mente ikke De kunne betragtes  

 som værende fuldt uarbejdsdygtig i alle erhverv, jf. dagpengelovens § 5, stk.  

 1, der er formuleret således:
"Dagpenge ydes ved fuld uarbejdsdygtighed på grund af  

 sygdom.
Udbetaling af dagpenge ophører den dag, lønmodtageren er  

 arbejdsdygtig,  

 uanset om den pågældende undlader at træde i arbejde eller at raskmelde  

 sig." Afgørelsen af hvornår der er tale om "fuld  

 uarbejdsdygtighed på grund af sygdom", hviler på et skøn.
Efter de  

 regler  

 der gælder for min virksomhed, er jeg afskåret fra at tage stilling til  

 skønsmæssige  

 afgørelser medmindre der foreligger særlige omstændigheder, som f.eks.  

 usagligt  

 begrundet forskelsbehandling, inddragelse af ulovlige kriterier o.s.v.  

 Afgørelsen hviler i høj grad også på lægefaglige vurderinger som jeg ikke har  

 forudsætninger for at efterprøve nærmere.
Jeg har på den baggrund ikke grundlag for at kritisere at  

 kommunen mente, at De i tiden efter den 28. april 1992 ikke kunne anses for  

 at  

 være fuldt uarbejdsdygtig på grund af fysiske sygdomme.
Vurderingen af om der  

 i juli måned 1992 var grundlag for at genoptage sagen ud fra de nu fremkomne  

 lægelige udtalelser, hviler også på et skøn, præget af lægefaglige  

 vurderinger.  

 Af samme årsager som netop omtalt har jeg derfor heller ikke grundlag for at  

 kritisere kommunens afslag af 9. november 1992 på at genoptage sagen.
 Dagpengelovens § 22, stk. 1, er formuleret således:
"Udbetalingen af dagpenge ophører, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder, medmindre det anses for overvejende sandsynligt,  

 at revalidering vil blive iværksat, den sikrede er under eller venter på  

 lægebehandling, som må antages inden for en kortere tid at kunne genskabe  

 arbejdsdygtigheden,  

 eller særlige omstændigheder i øvrigt taler  

 derfor.", og kapitel 14 i bekendtgørelse nr. 688 af 11. oktober 1991  

 var udformet således:
"§ 48.  

  

 Kommunen forlænger dagpengeperioden for  

 personer, der er omfattet af varighedsbegrænsningen i lovens § 22, stk 1, når det anses for overvejende sandsynligt,  

 at revalidering herunder arbejdsprøvning vil blive iværksat, eller når den pågældende er under eller venter  

 på lægebehandling, der må antages at kunne genskabe arbejdsdygtigheden  

 inden for 26 uger.
 § 49.  

  

 Forlængelse udover 26 uger kan ske, når  

 særlige omstændigheder taler for det.
Dette vil bl.a. være tilfældet, hvis den pågældende lider af alvorlig  

 sygdom, der kræver langvarig behandling.
Det er en betingelse, at pågældende  

 umiddelbart forud for sygeperioden har været mere stabilt erhvervsaktiv og -  

 efter en lægelig vurdering - skønnes at ville kunne genoptage erhvervsmæssig  

 beskæftigelse inden for de følgende 26 uger, eller hvis pågældende lider af en alvorlig  

 lidelse, hvor mulighederne for helbredelse ikke skønnes at være til  

 stede." Afgørelsen af om der er grundlag for at forlænge en  

 dagpengeperiode, hviler på et skøn.
Som nævnt og forklaret ovenfor er mine  

 muligheder for at kritisere sådanne afgørelser begrænsede, og jeg har ikke i  

 Deres sag grundlag for at kritisere myndighedernes afslag på at forlænge  

 dagpengeperioden.
 2. I afgørelsen af 13. april 1992 bestemte kommunen samtidig  

 - efter at have afvist at De kunne anses som uarbejdsdygtig på grund af  

 fysiske  

 lidelser - at dagpengesagen dog kunne fortsættes, hvis De lod Dem underkaste  

 en  

  

 psykiatrisk behandling.  

  

 Kommunen  

 henviste til bestemmelsen i dagpengelovens § 8 der er formuleret således:
"Retten til dagpenge bortfalder, hvis den sikrede mod lægens opfordring  

 hertil nægter at lade sig indlægge på sygehus eller at modtage nødvendig  

 lægebehandling eller mod lægens og kommunens opfordring at deltage i  

 hensigtsmæssig  

 optræning for at generhverve arbejdsevnen, eller hvis den sikrede ved sin adfærd forhaler  

 helbredelsen..." Vejledningens pkt. 43 supplerer lovens ord således:
 "Arbejdsgiverens og kommunens dagpengepligt bortfalder,  

 hvis dagpengemodtageren på trods af lægens opfordring nægter at lade sig  

 indlægge på sygehus eller at modtage nødvendig lægebehandling eller mod  

 lægens  

 og kommunens opfordring undlader at deltage i hensigtsmæssig optræning for at  

 generhverve arbejdsevnen.
 Dette gælder også, hvis dagpengemodtageren nægter at  

 underkaste sig en operation eller anden behandling, der ubestrideligt har  

 væsentlig betydning for arbejdsdygtigheden, og som ikke er forbundet med en  

 risiko for liv eller førlighed.
 Dagpengepligten bortfalder også, hvis den pågældende ved sin  

 adfærd iøvrigt forhaler helbredelsen, jf. lovens § 8, stk. 1, nr. 1 og 2.
Som eksempler på forhalelse af helbredstilstanden kan nævnes  

 fodboldspil under sygemelding for en knæ- eller fodlidelse eller  

 udendørsaktiviteter i den første fase af en influenza." Udtrykket "nødvendig lægebehandling" begrænser i  

 et vist omfang de indgreb som den sikrede skal underkaste sig.
Vejledningen  

 taler da også om at deltage i en "hensigtsmæssig optræning for at  

 generhverve arbejdsevnen". I SM-D 3/85 er optrykt en afgørelse hvorefter  

 en af patienten afvist knæoperation ikke automatisk medførte dagpengetab.
Efter min opfattelse sigter bestemmelsen i dagpengelovens §  

 8 som udgangspunkt alene til krav om behandling for den sygdom som den  

 eksisterende dagpengeret er baseret på - og som må formodes at være  

 veldiagnosticeret.
Lovens regler udelukker ikke at dagpengeretten baseres på  

 anden sygdom eller sygdomserkendelse end den, som lå til grund for den  

 oprindelige  

 sygemelding, men det må da principielt være en forudsætning at den  

 dagpengeberettigede ønsker at indgive (opretholde) sygemelding på det nye  

 grundlag.
Under alle omstændigheder må efter min mening gælde at der kun kan  

 stilles krav om behandling efter § 8 for anden sygdom end den, som den  

 hidtidige dagpengeret er baseret på, såfremt den nye sygdom og  

 behandlingsbehovet  

 i den forbindelse er påvist gennem undersøgelser foretaget af en speciallæge.
Jeg kan derfor fuldt ud tilslutte mig Dagpengeudvalgets  

 opfattelse i udtalelsen af 25. juli 1994 til mig om at det må være en  

 speciallæge,  

 der afgør, om der er behov for psykiatrisk behandling.
Jeg bemærker herved at  

 der efter min opfattelse er grund til at udvise særlig varsomhed med  

 anvendelse  

 af psykiatriske diagnoser og/eller behandlingskrav.
Sådanne diagnoser vil  

 erfaringsmæssigt ofte kunne blive opfattet af de pågældende som belastende,  

 og  

 generelt set kan det efter min mening heller ikke afvises at anvendelse af  

 psykiatriske diagnoser under visse omstændigheder kan have en stigmatiserende  

 effekt.
 På denne baggrund finder jeg det yderst kritisabelt at  

 kommunen uden nogen form for accept fra Deres side af (mulig) psykiatrisk  

 sygdom og uden forudgående speciallægeundersøgelse stillede krav om, at De  

 underkastede Dem psykiatrisk behandling, som forudsætning for at undlade at  

 standse dagpengeopfølgningen.
 Jeg har gjort kommunen bekendt med min opfattelse.
 Dagpengeudvalgets  

 afgørelse.
 Dagpengeudvalget har i udtalelserne til mig af 23. juni 1993  

 og 25. juli 1994 fremhævet at spørgsmålet om henvisningen til psykiatrisk  

 specialist ikke havde betydning for udvalgets afgørelse i dagpengesagen.
 I udtalelsen af 25. juli 1994 anfører Dagpengeudvalget at  

 udvalget "var opmærksom på ... at der i ... udvalgets afgørelse af 12.  

 februar 1993 ... burde have stået: "behandling" i stedet for:  

 "undersøgelse"".
 Jeg må herefter lægge til grund at Dagpengeudvalget var  

 opmærksom på, at der i kommunens afgørelse af 13. april 1992 var tale om et  

 krav om psykiatrisk behandling og ikke et krav om psykiatrisk undersøgelse.
 Dagpengelovens § 32 indeholder følgende bestemmelse:
"  

  

 § 32.  

  

 Kommunens afgørelse om dagpenge efter denne lov kan indbringes for  

 Dagpengeudvalget.
Dagpengeudvalgets afgørelser kan ikke indbringes for anden  

 administrativ myndighed.
 Stk. 2.  

  

 Klage til Dagpengeudvalget skal indgives  

 inden 4 uger efter, at klageren har fået meddelelse om afgørelsen.  

 Dagpengeudvalget  

 kan se bort fra overskridelse af fristen, når der er særlig grund hertil.  

 Afgørelsen herom træffes af formanden for Dagpengeudvalget.
Stk. 3.  

  

 Træffer Dagpengeudvalget afgørelse om,  

 at arbejdsgiveren har pligt til at yde dagpenge, når kommunen har udbetalt  

 forskud efter stk. 1, skal arbejdsgiveren refundere forskuddet inden 4 uger  

 efter, at underretning herom er modtaget.
Beløbet kan inddrives ved udlæg.
Stk. 4.  

  

 Socialministeren kan fastsætte nærmere  

 regler om behandling af klagesager." Socialministeriet har udsendt bekendtgørelse nr. 122 af 28.  

 marts 1985 og vejledning af 22. marts 1990 om behandling af klagesager.  

 Endvidere har ministeriet udsendt Dagpengeudvalgets forretningsorden,  

 bekendtgørelse nr. 159 af 8. marts 1990. Efter § 11 i forretningsordenen skal  

 udvalget offentliggøre principielle afgørelser ved sekretariatets  

 foranstaltning.
 Dagpengeudvalget tog på sit møde den 12. februar 1993  

 stilling til kommunens afgørelser om at De ikke på et somatisk grundlag kunne  

 anses for at være fuldt uarbejdsdygtig, og at kommunen derfor ikke efter den  

 28. april 1992 havde pligt til at fortsætte opfølgningen efter dagpengelovens  

 §  

 24, stk. 1.
 Udvalget undlod  

 derimod at tage stilling til kommunens afgørelse om at dagpengesagen kunne  

 fortsætte, hvis De underkastede Dem en psykiatrisk behandling.
 Som det fremgår af sagen vejledte kommunen ikke i sin  

 afgørelse af 13. april 1992 om klagemuligheder - og da De efter korrekt  

 klagevejledning  

 i november 1992 klagede til Dagpengeudvalget, var et af hovedpunkterne i  

 Deres  

 brev kommunens krav om psykiatrisk behandling.
Jeg mener ikke Dagpengeudvalget har haft grundlag for at  

 begrænse sin prøvelse efter dagpengelovens § 32 som sket.
Jeg har derfor  

 kritiseret  

 at Dagpengeudvalget ikke tog stilling til kommunens afgørelse vedrørende  

 eventuel fortsættelse af dagpengesagen, og dermed til det centrale - og  

 generelt set ganske vigtige - spørgsmål om kommunens adgang til at fastsætte  

 krav om psykiatrisk behandling.
 Jeg har gjort Dagpengeudvalget bekendt med min opfattelse.
 Herefter foretager jeg mig ikke mere i sagen.
