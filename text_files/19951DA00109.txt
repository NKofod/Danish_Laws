Nr BTB 109 Betænkning over Forslag til folketingsbeslutning om straf for omskæring af  

 kvinder   

 Nr B 109 1995-96, 1. samling Afgivet af Retsudvalget Afgivet: 19960514 Udvalget har behandlet beslutningsforslaget i nogle møder.
Endvidere har udvalget modtaget en skriftlig henvendelse fra F.
Holm,  

 Lemvig.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
Et flertal inden for flertallet (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) støtter intentionerne bag og hensigten med  

 beslutningsforslaget om at sikre, at omskæring foretaget i udlandet  

 strafferetligt sidestilles med omskæring foretaget i Danmark.
Der er ingen  

 tvivl om, at omskæring bør betragtes og straffes som kønsmæssig lemlæstelse,  

 og at FN's konvention om børns rettigheder understøtter dette ved at pålægge  

 konventionsstaterne at afskaffe den form for kulturelt betinget tradition,  

 som omskæring må betragtes som, med de nødvendige midler.
Flertallet finder imidlertid, at beslutningsforslaget er utilstrækkeligt  

 med hensyn til såvel det juridiske som det politiske indhold.
Flertallet  

 foreslår, at Justitsministeriet undersøger og sikrer, at det juridiske  

 grundlag for at straffe for omskæring foretaget i udlandet overholder  

 Danmarks internationale forpligtelser og aftaler samt gældende danske  

 retsprincipper.
Flertallet finder, at oplysning og påvirkning af forældrene  

 har væsentlig betydning, men vil også aktivt medvirke til en eventuel  

 lovgivning med ovenstående intentioner, idet dette vil kunne have stor  

 præventiv virkning mod omskæring.
Et mindretal inden for flertallet (Enhedslistens medlem af udvalget)  

 ønsker at tilkendegive, at det er vigtigt at få taget det problemfelt op, som  

 forslaget har udpeget, nemlig at få stoppet omskæring af kvinder og piger.  

 Derfor gav mindretallet også under 1. behandling udtryk for, at man var  

 positiv over for tankerne bag forslaget, men gjorde samtidig opmærksom på en  

 række problemer af mere principiel juridisk karakter.
For mindretallet er det  

 vigtigt, at den arbejdsgruppe af sagkyndige, som efter justitsministerens  

 oplysninger i øjeblikket arbejder på en redegørelse, når frem til nogle  

 forslag til initiativer på området, herunder også de retspolitiske og  

 juridiske problemer, som er blevet fremhævet.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
 Mindretallet finder det beskæmmende, at Folketingets partier bruger  

 adskillige timer på at diskutere halekupering af hunde og indfører forbud mod  

 udstilling af halekuperede hunde samtidig med, at de samme partier ikke vil  

 være med til at gøre noget effektivt for at stoppe omskæring af kvinder.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Lene Espersen (KF) Tom Behnke (FP)  

 Dansk Folkeparti havde ikke medlemmer i udvalget.
