 I medfør af patentlov nr. 479 af 20. december 1967, som ændret senest ved  

 lov nr. 153 af 11. april 1984, fastsættes:
Patentansøgningens indlevering og journalisering m.v.
 § 1.  Danske patentansøgninger indleveres til  

 direktoratet for patent- og varemærkevæsenet, København.
 Stk. 2.  Internationale patentansøgninger, som omfatter  

 Danmark, indleveres til en myndighed eller en international organisation, som  

 i henhold til Patentsamarbejdstraktaten er rette modtagende myndighed.  

 Bestemmelser om patentmyndigheden som modtagende myndighed findes i §§ 45-51.
Stk. 3.  Medmindre andet er fastsat, gælder  

 bestemmelserne i denne bekendtgørelse om patentansøgninger kun § 2.  En dansk patentansøgning skal bestå af en  

 skrivelse (ansøgningsdokumentet) med bilag.
 Stk. 2.  Ansøgningsdokumentet skal være underskrevet af  

 ansøgeren eller hans fuldmægtig og angive:
 Stk. 3.  Som bilag skal medfølge:
1. beskrivelse af opfindelsen, herunder de tegninger,  

 som er nødvendige til forståelse af opfindelsen, patentkrav og sammendrag, 2. såfremt ansøgeren er repræsenteret af en  

 fuldmægtig, fuldmagt for denne, medmindre fuldmagt er meddelt i  

 ansøgningsdokumentet, 3. såfremt patent søges af en anden end opfinderen,  

 dokumentation for ansøgerens ret.
 Stk. 4.  Med ansøgningen skal følge den fastsatte  

 ansøgningsafgift.
§ 3.  Beskrivelse, patentkrav og sammendrag skal være  

 affattet på dansk.
Andre dokumenter kan være affattet på dansk, norsk eller  

 svensk.
Stk. 2.  Er et dokument affattet på et andet sprog end  

 foreskrevet i stk. 1, skal der indleveres en oversættelse.
Patentmyndigheden  

 kan dog undlade at kræve oversættelse af andre dokumenter end beskrivelse,  

 patentkrav og sammendrag, samt sådanne dele af beskrivelse eller patentkrav i  

 en dansk patentansøgning, som ikke indgår i, hvad der ifølge § 21, stk. 1,  

 anses som basisdokument, eller den kan tillade oversættelse til et andet  

 sprog end de her nævnte.
Oversættelsen kan kræves bekræftet af en translatør  

 eller på anden af patentmyndigheden godkendt måde.
 § 4.  Beskrivelse, patentkrav og sammendrag skal være  

 udført i sort maskinskrift eller sort tryk på hvidt papir i format A4 (21 *  

 29,7 cm). Tegningerne skal være udført med mørke, fortrinsvis sorte linier  

 mod lys, fortrinsvis hvid bund på holdbart materiale i format A4.
 Stk. 2.  Beskrivelse, patentkrav, tegninger og  

 sammendrag skal være udført i en sådan form, at de er egnet til reproduktion.
 Stk. 3.  Nærmere forskrifter om dokumenternes  

 beskaffenhed og antallet af eksemplarer udfærdiges af patentmyndigheden.
§ 5.  Ønsker ansøgeren foretaget den i patentlovens §  

 9 nævnte nyhedsundersøgelse, skal han inden 3 måneder fra ansøgningens  

 indleveringsdag, eller fra den dag ansøgningen anses for indleveret,  

 skriftligt fremsætte begæring herom over for patentmyndigheden og betale den  

 afgift, som er fastsat af den nyhedsundersøgende myndighed.
Er  

 patentansøgningen ikke affattet på et sprog, der godtages af den  

 nyhedsundersøgende myndighed, skal begæringen være ledsaget af en  

 oversættelse af ansøgningen til et sprog, som bestemmes af patentmyndigheden.
 Stk. 2.  Ønsker ansøgeren, at nyhedsundersøgelse i  

 henhold til stk. 1 skal udføres af en bestemt af flere mulige internationale  

 myndigheder, skal han angive denne myndighed i sin begæring.
 Stk. 3.  Opfylder patentansøgningen og den foreskrevne  

 oversættelse ved udløbet af den i stk. 1 nævnte frist ikke de formkrav, som  

 gælder for internationale patentansøgninger, skal begæringen anses for  

 tilbagetaget.
 § 6.  Patentmyndigheden skal forsyne ansøgninger med  

 angivelse af den dag, da ansøgningen blev indleveret.
 § 7.  Patentmyndigheden fører en journal over  

 indleverede ansøgninger.
 Stk. 2.  Journalen er offentlig tilgængelig.
 Stk. 3.  I journalen angives for hver ansøgning:
§ 8.  Patentmyndigheden udfærdiger ugentligt Stk. 2.  Fortegnelserne skal kunne fås hos  

 patentdirektoratet, der fastsætter betalingen herfor.
§ 9.  Underskrifter på erklæringer om overdragelse,  

 licens og afkald på patent, som er udfærdiget i Danmark, skal være bekræftet  

 af en notar, en advokat eller to vitterlighedsvidner, hvis stilling og bopæl  

 er angivet.
Er dokumentet oprettet i udlandet, skal underskrifternes ægthed  

 være bekræftet af dansk konsul eller vedkommende offentlige myndighed.  

 Underskrifter på dokumenter, der er oprettet i Finland, Norge eller Sverige,  

 kan dog være bekræftet af en i vedkommende land bosat advokat eller af to  

 vitterlighedsvidner.
Bekræftelse af underskrifter kan også kræves for andre  

 dokumenter, hvor patentmyndigheden anser det for påkrævet.
Prioritet § 10.  For at kunne opnå prioritet i henhold til  

 patentlovens § 6 skal ansøgeren inden 3 måneder efter ansøgningens  

 indleveringsdag her i landet, eller fra den dag ansøgningen anses for  

 indleveret, skriftligt fremsætte begæring herom ledsaget af oplysning om,  

 hvor den påberåbte ansøgning er indleveret, denne ansøgnings indleveringsdag  

 samt, så snart ske kan, dens nummer.
Stk. 2.  For internationale patentansøgninger skal  

 prioritet begæres samtidig med ansøgningens indlevering.
Begæringen skal  

 indeholde oplysning om, hvor den påberåbte ansøgning er indleveret, denne  

 ansøgnings indleveringsdag samt, hvis den er en international ansøgning,  

 mindst et af de lande, den omfatter.
Ansøgeren skal i disse tilfælde give  

 oplysning om den påberåbte ansøgnings nummer til den pågældende modtagende  

 myndighed, eller til det i § 8 nævnte internationale bureau, inden 16 måneder  

 fra prioritetsdagen.
 Stk. 3.  Deles en ansøgning i henhold til § 22, skal  

 begæring om prioritet for stamansøgningen uden særskilt begæring også gælde  

 for nye ansøgninger, der fremkommer herved.
§ 11.  En ansøger, der har begæret prioritet, skal  

 inden 16 måneder fra prioritetsdagen til patentmyndigheden indsende attest  

 fra den myndighed, som modtog den oprindelige ansøgning, indeholdende  

 oplysning om dagen for dens indlevering og om ansøgerens navn, tillige med en  

 af den nævnte myndighed bekræftet kopi af ansøgningen.
Kopien skal indsendes  

 i den form, som patentmyndigheden foreskriver.
For internationale  

 patentansøgninger gælder dog, at attesten kun skal indsendes efter  

 forlangende fra patentmyndigheden, jfr. stk. 4, samt at kopien i stedet kan  

 indsendes til det i § 8 nævnte internationale bureau i henhold til regel 17,  

 stk. 1, i gennemførelsesforskrifterne til Patentsamarbejdstraktaten.
 Stk. 2.  Patentmyndigheden kan undtage fra pligten til  

 at indsende den i stk. 1 nævnte dokumentation.
 Stk. 3.  Indsender ansøgeren ikke den nævnte  

 dokumentation rettidigt, bortfalder ansøgerens ret til prioriteten.
 Stk. 4.  Er der i forbindelse med en international  

 patentansøgning indleveret kopi af den påberåbte prioritetsansøgning til det  

 i § 8 nævnte internationale bureau, kan patentmyndigheden kun kræve kopi og  

 oversættelse af denne i overensstemmelse med regel 17, stk. 2, i  

 gennemførelsesforskrifterne til Patentsamarbejdstraktaten.
 § 12.  For at en ansøgning skal kunne danne grundlag  

 for prioritet i henhold til § 10, skal den være den første, hvori opfindelsen  

 er angivet.
Stk. 2.  Har den, som har indleveret den første  

 ansøgning, eller hans retsefterfølger senere sammesteds indleveret en  

 ansøgning vedrørende samme opfindelse, skal den senere ansøgning dog kunne  

 påberåbes som prioritetsbegrundende, forudsat, at den første ansøgning ved  

 indleveringen af den sidste er taget tilbage, henlagt eller afslået uden at  

 have været gjort almindelig tilgængelig, og forudsat, at den ikke danner  

 grundlag for nogen bestående rettighed eller har tjent som grundlag for krav  

 om prioritet.
Er prioritet opnået på grundlag af en sådan senere ansøgning,  

 kan den tidligere ansøgning ikke længere påberåbes som prioritetsbegrundende.
 Stk. 3.  Bestemmelsen i stk. 2 får tilsvarende  

 anvendelse på ansøgninger, hvis løbedag er forskudt.
§ 13.  Begæring om prioritet kan fremsættes for en del  

 af en ansøgning.
For samme ansøgning kan der kræves prioritet på grundlag af  

 flere ansøgninger, selv om de vedrører forskellige lande.
Patentkrav, beskrivelser og sammendrag § 14.  Patentkrav skal indeholde:
 Stk. 2.  Hvert patentkrav må kun angå en opfindelse.
 Stk. 3.  Opfindelsen henføres så vidt muligt til en af  

 følgende kategorier: produkter, apparater, fremgangsmåder eller anvendelser.
 Stk. 4.  Et patentkrav må ikke indeholde noget, som er  

 uvedkommende under hensyn til den i kravet angivne opfindelse eller  

 uvæsentligt for den ansøgte eneret.
§ 15.  En patentansøgning kan indeholde flere  

 patentkrav.
Er der i en ansøgning optaget flere krav, skal de anføres og  

 nummereres fortløbende.
Stk. 2.  Et patentkrav kan være selvstændigt eller  

 uselvstændigt.
Uselvstændigt er et krav, som angår en udførelsesform for en  

 opfindelse, der er angivet i et andet patentkrav i ansøgningen, og derfor  

 omfatter samtlige kendetegn i dette krav.
Andre patentkrav er selvstændige.
Stk. 3.  Til et patentkrav kan knyttes et eller flere  

 uselvstændige krav.
Et uselvstændigt krav kan knyttes til flere foregående  

 patentkrav.
Det skal indledes med en henvisning til sådanne foregående  

 patentkrav og derefter angive opfindelsens yderligere kendetegn.
§ 16.  Er opfindelsen af en sådan beskaffenhed, at den  

 ikke hensigtsmæssigt kan bringes til udtryk i et enkelt selvstændigt krav,  

 kan der i samme ansøgning optages flere selvstændige krav inden for samme  

 kategori.
Ansøgningen må dog ikke derved komme til at angå to eller flere af  

 hinanden uafhængige opfindelser.
Stk. 2.  En patentansøgning skal ikke i noget tilfælde  

 anses at angå af hinanden uafhængige opfindelser, for så vidt den § 17.  Beskrivelsen af opfindelsen må ikke indeholde  

 andet, end hvad der bidrager til forståelsen af opfindelsen.
Såfremt nye  

 eller ikke almindeligt anvendte udtryk anvendes, skal betydningen af disse  

 forklares.
Betegnelser og måleenheder må ikke afvige fra dem, der er  

 almindeligt brugt i de nordiske lande.
 Stk. 2.  Omfatter patentansøgningen deponering af en  

 kultur af en mikroorganisme, jfr. patentlovens § 8a, skal ansøgningen ved  

 indleveringen indeholde alle de oplysninger af betydning om mikroorganismens  

 karakteristika, som ansøgeren har kendskab til.
§ 17a.
Deponering i henhold til patentlovens § 8a, stk. 1, skal foretages  

 hos en institution, som er international deponeringsmyndighed i henhold til  

 den i Budapest den 28. april 1977 indgåede traktat om international  

 anerkendelse af deponering af mikroorganismer i forbindelse med behandling af  

 patentsager (Budapesttraktaten).
 Stk. 2.  Deponering skal foretages i overensstemmelse  

 med Budapesttraktaten.
 Stk. 3.  Patentmyndigheden udfærdiger en fortegnelse  

 over de institutioner, som er internationale deponeringsmyndigheder i henhold  

 til Budapesttraktaten.
§ 17b.
Er der foretaget deponering af en kultur af en mikroorganisme, skal  

 ansøgeren inden 16 måneder fra ansøgningens indleveringsdag eller, hvis  

 prioritet begæres, fra prioritetsdagen give patentmyndigheden skriftlig  

 oplysning om, hos hvilken institution deponeringen er foretaget, hvilken dag  

 deponeringen er foretaget, og det nummer, som institutionen har tildelt den  

 deponerede kultur.
For internationale patentansøgninger skal disse  

 oplysninger inden for samme frist meddeles det i § 8 nævnte internationale  

 bureau.
Stk. 2.  Begærer ansøgeren, før udløbet af den i stk. 1  

 nævnte frist, at ansøgningens akter gøres tilgængelige tidligere end  

 foreskrevet i patentlovens § 22, stk. 1 og 2, skal de i stk. 1 nævnte  

 oplysninger gives senest samtidig med begæringen.
Begærer ansøgeren i en  

 international patentansøgning før udløbet af den i stk. 1 nævnte frist en  

 tidligere offentliggørelse af ansøgningen i henhold til artikel 21, stk. 2b,  

 i Patentsamarbejdstraktaten, skal oplysningerne meddeles til det i § 8 nævnte  

 internationale bureau senest samtidig med begæring om offentliggørelse.
 Stk. 3.  Er en deponeret mikroorganisme overført fra en  

 international deponeringsmyndighed til en anden i henhold til regel 5, stk.  

 1, i gennemførelsesforskrifterne til Budapesttraktaten, skal ansøgeren så  

 snart som muligt efter modtagelsen af kvitteringen for den overførte  

 deponering underrette patentmyndigheden om dette og om det nye nummer, som  

 den deponerede kultur har fået tildelt.
 Stk. 4.  Patentmyndigheden kan som dokumentation for  

 rigtigheden af de i stk. 1 og 3 nævnte oplysninger kræve, at ansøgeren  

 indleverer en kopi af den kvittering, som deponeringsmyndigheden har udstedt  

 vedrørende deponeringen.
§ 17c.
En ny deponering som omhandlet i patentlovens § 8a, stk. 2, skal  

 foretages i overensstemmelse med Budapesttraktatens bestemmelser om ny  

 deponering.
Stk. 2.  En ny deponering skal foretages inden 3 måneder  

 fra den dag, på hvilken deponenten modtog underretning fra den internationale  

 deponeringsmyndighed om, at en prøve af den tidligere deponerede kultur ikke  

 kan udleveres.
Hvis institutionen er ophørt som international  

 deponeringsmyndighed for sådanne mikroorganismer, som deponeringen vedrørte,  

 eller hvis den er ophørt med at opfylde sine forpligtelser i henhold til  

 Budapesttraktaten, og deponenten ikke har fået underretning om dette inden 6  

 måneder efter, at det i § 8 nævnte internationale bureau har publiceret  

 oplysning om forholdet, kan den nye deponering dog foretages inden 9 måneder  

 fra denne publicering.
Stk. 3.  Ansøgeren skal inden 4 måneder fra dagen for  

 den nye deponering til patentmyndigheden indlevere kopi af den kvittering,  

 som er udstedt af deponeringsmyndigheden på grundlag af den nye deponering.  

 Såfremt den i § 17b, stk. 1 eller stk. 2, nævnte frist udløber senere, kan  

 kopien af kvitteringen dog indleveres inden udløbet af denne frist.
Ved  

 indleveringen af kopien af kvitteringen skal der gives oplysning om nummeret  

 på den ansøgning eller det patent, som deponeringen hører til.
§ 18.  En dansk patentansøgnings sammendrag skal  

 referere sig til beskrivelse og patentkrav, som de foreligger i  

 basisdokumenterne, jfr. §§ 21, stk. 1, og 24, stk. 1. Sammendraget skal  

 indeholde opfindelsens benævnelse.
Det skal være affattet således, at det  

 tekniske problem, opfindelsen vedrører, principperne for den løsning af  

 problemet, som opfindelsen indebærer, samt opfindelsens hovedsagelige  

 anvendelse tydeligt fremgår heraf.
Sammendragets endelige ordlyd skal om  

 muligt fastlægges, inden ansøgningen bliver almindelig tilgængelig i henhold  

 til patentlovens § 22, stk. 2.
Stk. 2.  Har den nyhedsundersøgende myndighed fastlagt  

 sammendraget for en international patentansøgning, skal dette anvendes.
I  

 modsat fald fastlægger patentmyndigheden sammendraget også for sådanne  

 ansøgninger, og stk. 1 finder tilsvarende anvendelse.
Ændring af patentansøgninger § 19.  Et patentkrav må ikke ændres således, at det  

 kommer til at indeholde noget, som ikke fremgår af basisdokumenterne, jfr. §§  

 21, stk. 1, eller stk. 2, og 24, stk. 1. Ændres et patentkrav ved indførelse  

 af nye bestemmelser, skal ansøgeren samtidig angive, hvor i basisdokumenterne  

 der findes grundlag herfor.
 Stk. 2.  Efter at patentmyndigheden har afgivet  

 udtalelse om den foretagne nyhedsundersøgelse, må der ikke i samme  

 patentansøgning optages patentkrav, som angiver en opfindelse, der er  

 uafhængig af de i tidligere indleverede krav angivne opfindelser.
 Stk. 3.  Udtalelse om nyhedsundersøgelse af en  

 international patentansøgning må ikke afgives inden udløbet af den frist, som  

 gælder i henhold til § 51a, medmindre ansøgeren giver sit samtykke hertil.
 Stk. 4.  I beskrivelse og tegninger må ansøgeren kun  

 foretage ændringer eller tillæg, når det findes nødvendigt af hensyn til  

 patentlovens § 8. Ved sådanne ændringer eller tillæg må patentkravet ikke  

 komme til at omfatte andet end, hvad der fremgår af basisdokumenterne.
 § 20.  Ændringer i eller tilføjelser til patentkrav  

 skal, såfremt patentmyndigheden ikke tillader andet, ske ved indlevering af  

 nye eksemplarer af kravene; i disse eksemplarer skal samtlige fastholdte krav  

 være optaget i sammenhæng.
§ 21.  Som basisdokument i en dansk patentansøgning og  

 en patentansøgning, der optages til behandling i henhold til patentlovens §  

 38, anses den på dansk, norsk eller svensk affattede beskrivelse med  

 tilhørende tegninger og patentkrav, som den forelå ved ansøgningens  

 indlevering, henholdsvis den dag ansøgningen anses for indleveret.
Foreligger  

 sådanne dokumenter ikke på det nævnte tidspunkt, vil den derefter først  

 fremkommende, på dansk affattede beskrivelse med tilhørende patentkrav være  

 at anse som basisdokument i det omfang, indholdet tydeligt fremgår af de  

 dokumenter, der forelå på det nævnte tidspunkt.
Stk. 2.  Som basisdokument i en international  

 patentansøgning, der videreføres i henhold til patentlovens § 31, anses den  

 oversættelse af beskrivelse, tegning og patentkrav, som er indleveret i  

 henhold til nævnte paragraf med de ændringer i oversættelsen, der er  

 foretaget inden udløbet af den frist, som gælder i henhold til § 51a.
Er den  

 internationale patentansøgning indleveret til den modtagende myndighed på  

 dansk, anses som basisdokument den genpart af beskrivelse, tegning og  

 patentkrav, der er indleveret i henhold til patentlovens § 31, med de  

 ændringer der er foretaget inden udløbet af den ovennævnte frist.
Er  

 ansøgningen med ansøgerens samtykke blevet godkendt til fremlæggelse eller  

 afslået inden udløbet af den frist, som gælder i henhold til § 51a, jfr.  

 patentlovens § 34, anses som basisdokument beskrivelse, tegning og patentkrav  

 som de forelå på det tidspunkt, hvor ansøgningen blev godkendt til  

 fremlæggelse eller afslået.
 Stk. 3.  Angives det ved en patentansøgnings  

 indlevering, at en ansøgning vedrørende samme opfindelse tidligere er  

 indleveret uden for landet, og er denne ansøgnings nummer og indleveringsdag  

 anført, skal en senere indleveret, bekræftet kopi af denne ansøgning anses  

 som indkommet på indleveringsdagen for den danske ansøgning.
Deling og udskillelse § 22.  Er der i basisdokumenterne beskrevet flere  

 opfindelser, kan ansøgeren dele ansøgningen i flere ansøgninger.
På  

 ansøgerens begæring skal en ny ansøgning angående en opfindelse, som hidrører  

 fra den oprindelige ansøgning (stamansøgningen), anses som indleveret  

 samtidigt med stamansøgningen.
Ved en sådan deling må en ny ansøgning ikke  

 angå andet, end hvad der under iagttagelse af patentlovens § 19, stk. 2,  

 kunne optages i stamansøgningens patentkrav på det tidspunkt, da den nye  

 ansøgning blev indleveret til patentmyndigheden.
 Stk. 2.  Foretages deling som følge af, at en ansøgning  

 angår to eller flere af hinanden uafhængige opfindelser, skal en ny ansøgning  

 for at kunne betragtes som indleveret samtidigt med stamansøgningen være  

 indleveret inden 4 måneder efter den tilsvarende begrænsning af  

 stamansøgningen.
 § 23.  Er der i en patentansøgning ved tilføjelse til  

 beskrivelse eller patentkrav eller på anden måde angivet en opfindelse, som  

 ikke fremgår af basisdokumenterne, kan ved udskillelse fra den oprindelige  

 ansøgning (stamansøgningen) en ny ansøgning angående denne opfindelse på  

 ansøgerens begæring anses som indleveret på det tidspunkt, da det dokument,  

 hvori opfindelsen er angivet, indkom til patentmyndigheden.
 Stk. 2.  En sådan udskillelse kan dog kun ske under  

 iagttagelse af bestemmelsen i patentlovens § 19, stk. 2, og kun under  

 forudsætning af, at der i den nye ansøgning alene søges beskyttelse for det,  

 som fremgik af stamansøgningens dokumenter, således som disse forelå i og med  

 indleveringen af det pågældende dokument.
 § 24.  Ved deling og udskillelse skal beskrivelse med  

 tilhørende tegning og patentkrav, som indleveres i forbindelse med den nye  

 ansøgning, anses som basisdokumenter.
Stk. 2.  En ny ansøgning anses kun for fremkommet ved  

 deling eller udskillelse, såfremt dette fremgår af ansøgningen ved dens  

 indlevering.
Den oprindelige ansøgning skal angives i ansøgninger, der  

 fremkommer ved deling eller udskillelse.
Almindeligt tilgængelige ansøgninger § 25.  Når en patentansøgning før fremlæggelsen bliver  

 almindeligt tilgængelig i henhold til patentlovens § 22, skal sammendraget  

 trykkes, så snart dets endelige ordlyd er fastlagt.
Patentmyndigheden kan  

 trykke også andre dele af ansøgningen sammen med sammendraget.
De trykte  

 eksemplarer skal kunne fås hos patentmyndigheden, der fastsætter betalingen  

 herfor.
Stk. 2.  Den bekendtgørelse, som skal ske, når en  

 ansøgning bliver almindeligt tilgængelig, skal indeholde oplysning om  

 ansøgningens nummer og klasser, indleveringsdag, løbedag, såfremt denne er en  

 anden end indleveringsdagen, opfindelsens benævnelse samt ansøgerens og  

 opfinderens navn og adresse.
Er der begæret prioritet, skal bekendtgørelsen  

 indeholde oplysning om, hvor den prioritetsbegrundende ansøgning er  

 indleveret, dagen for dens indlevering samt ansøgningens nummer.
Omfatter  

 ansøgningen deponering af en kultur af en mikroorganisme, skal dette angives  

 i bekendtgørelsen.
Har ansøgeren i henhold til patentlovens § 22, stk. 7,  

 begæret, at udlevering af en prøve kun skal kunne ske til en særlig  

 sagkyndig, skal dette ligeledes bekendtgøres.
 Stk. 3.  Er oversættelsen af beskrivelse og patentkrav i  

 en international patentansøgning blevet ændret inden udløbet af den frist,  

 som gælder i henhold til § 51a, efter at sagens akter er blevet almindeligt  

 tilgængelige, skal der udfærdiges bekendtgørelse herom.
§ 25a.
Begæring i henhold til patentlovens § 22, stk. 8, 1. pkt., om at få  

 udleveret en prøve af en deponeret kultur af en mikroorganisme skal affattes  

 i overensstemmelse med regel 11 i gennemførelsesforskrifterne til  

 Budapesttraktaten.
 Stk. 2.  Fremsættes begæring som angivet i stk. 1, inden  

 den ansøgning, som deponeringen hører til, er endeligt afgjort, skal den, der  

 ønsker at få prøven udleveret, over for ansøgeren forpligte sig til ikke at  

 anvende prøven til andet end forsøg, indtil ansøgningen er endeligt afgjort,  

 og i samme periode, eller hvis patent bliver meddelt, indtil patentet er  

 ophørt, ikke at lade andre få adgang til prøven.
 Stk. 3.  Fremsættes begæring som angivet i stk. 1,  

 vedrørende en deponering, som hører til et patent, skal den, der ønsker at få  

 prøven udleveret, over for patenthaveren forpligte sig til ikke at lade andre  

 få adgang til prøven, før patentet er ophørt.
 Stk. 4.  Den, der ønsker at få prøven udleveret, skal,  

 for så vidt angår af prøven afledte kulturer, som har bibeholdt de  

 karakteristiske træk hos den deponerede kultur, der er væsentlige for  

 udøvelsen af opfindelsen, påtage sig de samme forpligtelser, som gælder for  

 prøven.
 Stk. 5.  Hvor den, der ønsker at få prøven udleveret,  

 skal påtage sig de nævnte forpligtelser, skal dette ske i en skriftlig  

 erklæring, som ledsager begæringen.
§ 25b.
Begæring i henhold til patentlovens § 22, stk. 7, om, at en prøve  

 kun skal kunne udleveres til en særlig sagkyndig, skal fremsættes over for  

 patentmyndigheden senest samtidig med, at ansøgningen bliver almindeligt  

 tilgængelig i henhold til patentlovens § 22.
Stk. 2.  Patentmyndigheden udfærdiger en fortegnelse  

 over personer, der har erklæret sig villige til at påtage sig hvervet som  

 særlig sagkyndig, og som er egnede hertil.
Optagelser af personer i  

 fortegnelsen over sagkyndige skal bekendtgøres i overensstemmelse med § 44.
Stk. 3.  Må en prøve kun udleveres til en særlig  

 sagkyndig som angivet i stk. 1, skal den sagkyndige, som skal benyttes,  

 angives i begæringen om en prøve.
Begæringen skal være ledsaget af en  

 skriftlig erklæring fra den sagkyndige, hvori denne over for ansøgeren  

 forpligter sig i det i § 25a, stk. 2 og 4, nævnte omfang.
I disse tilfælde  

 behøver den, som har fremsat begæring, ikke selv at afgive erklæring.
 Stk. 4.  Som sagkyndig kan benyttes en person, der er  

 optaget i fortegnelsen, eller en person, som i det enkelte tilfælde er  

 godkendt af ansøgeren.
§ 25c.
Uanset en i henhold til §§ 25a og 25b afgivet erklæring kan en  

 kultur afledt af en udleveret prøve dog deponeres for en ny patentansøgning,  

 hvis deponering af den afledte kultur er nødvendig for denne ansøgning.
§ 25d.
Er der fremsat begæring om udlevering af en prøve, og er der i  

 henhold til patentloven eller denne bekendtgørelse intet til hinder for, at  

 prøven udleveres, udsteder patentmyndigheden attest herfor.
Patentmyndigheden  

 sender begæringen om udlevering af en prøve og attesten til den  

 deponeringsmyndighed, hvor kulturen findes deponeret.
Patentmyndigheden  

 sender samtidig en kopi af begæringen og attesten til ansøgeren eller  

 patenthaveren.
 Stk. 2.  Finder patentmyndigheden, at attest som angivet  

 i stk. 1 ikke kan udstedes, skal patentmyndigheden give den, der har begæret  

 en prøve udleveret, underretning herom.
Ansøgningens behandling § 26.  Ved undersøgelsen af, hvorvidt forudsætningerne  

 i patentlovens § 2 for meddelelse af patent er til stede, skal  

 patentmyndigheden tage hensyn til alt, hvad den får kendskab til.
Stk. 2.  Nyhedsundersøgelsen skal foretages på grundlag  

 af patentskrifter, fremlæggelsesskrifter eller publicerede patentansøgninger  

 fra Danmark, Sverige, Finland, Norge, Forbundsrepublikken Tyskland, det  

 tidligere Tyske Rige, Storbritannien, Frankrig, Amerikas forenede Stater og  

 Den europæiske Patentmyndighed eller uddrag heraf, publicerede internationale  

 patentansøgninger eller uddrag heraf samt almindeligt tilgængelige  

 ansøgninger om patent her i landet.
Undersøgelsen skal tillige ske på  

 grundlag af anden tilgængelig litteratur, når dette skønnes nødvendigt.
Stk. 3.  Patentdirektoratet kan give nærmere  

 bestemmelser om nyhedsundersøgelsen.
Sådanne bestemmelser kan, såfremt  

 særlige forhold gør det påkrævet, afvige fra, hvad der er fastsat i stk. 2.
 § 27.  Anser patentmyndigheden det for nødvendigt for  

 at kunne tage stilling til en patentansøgning, kan der indhentes udtalelse  

 fra sagkyndige, der ikke er ansat ved patentmyndigheden.
 § 28.  Anser patentmyndigheden det for nødvendigt for  

 at kunne tage stilling til en patentansøgning, kan den forlange, at ansøgeren  

 indsender model, prøve o. lign., eller lader udføre undersøgelser eller  

 forsøg.
§ 29.  Den, som søger patent på en opfindelse, på  

 hvilken han har søgt patent uden for landet, er med den begrænsning, som  

 angives i patentlovens § 69, stk. 3, 2. pkt., på begæring pligtig at give  

 oplysning om, hvad vedkommende patentinstitution har gjort ham bekendt med  

 vedrørende opfindelsens nyhed eller patenterbarhed i øvrigt.
Det påhviler  

 ham, når patentmyndigheden fremsætter begæring herom, at indlevere bekræftet  

 afskrift af, hvad der er meddelt ham herom, samt af skriftvekslingen med  

 vedkommende patentinstitution, eller at afgive erklæring om, at han ikke har  

 modtaget meddelelse i så henseende.
§ 30.  Patentmyndigheden udfærdiger de nærmere  

 forskrifter om frister og fristforlængelser ved behandlingen af  

 patentansøgninger.
Udsættelse med fremlæggelse af en ansøgning kan dog kun  

 bevilges i de tilfælde, hvor beslutning om fremlæggelse er truffet, før  

 ansøgningen er blevet almindeligt tilgængelig i henhold til patentlovens §  

 22, stk. 2 og 3. Fremlæggelsen kan i så fald på ansøgerens begæring udsættes  

 til det tidspunkt, hvor ansøgningen bliver almindeligt tilgængelig i henhold  

 til de nævnte bestemmelser.
Fremlæggelse af patentansøgninger § 31.  Trykning af beskrivelsen med tegning,  

 patentkrav og sammendrag i henhold til patentlovens § 21  

 (fremlæggelsesskrift) sker ved patentmyndighedens foranstaltning og skal  

 påbegyndes snarest muligt efter godkendelsen.
Fremlæggelsesskriftet skal  

 angive fremlæggelsesdagen samt:
 § 32.  Bekendtgørelse om fremlæggelse, som udfærdiges  

 i henhold til patentlovens § 21, skal indeholde opfindelsens benævnelse samt  

 de oplysninger, som i henhold til § 31 skal angives i fremlæggelsesskriftet,  

 dog med undtagelse af fremdragne publikationer.
 § 33.  Indsigelser mod patentansøgninger og senere  

 indlæg fra indsigere og ansøgere angående indsigelsen skal indleveres i det  

 antal eksemplarer, som fastsættes af patentmyndigheden.
 Stk. 2.  Indsigelsen skal være ledsaget af begrundelse.
 § 34.  Repræsenteres indsigeren af en fuldmægtig, skal  

 fuldmagt for denne indsendes.
 § 35.  Et eksemplar af samtlige indlæg fra indsigeren  

 med tilhørende bilag skal tilstilles patentansøgeren.
 Stk. 2.  Fremkommer ansøgeren med svar på indsigelsen,  

 afgør patentmyndigheden om yderligere skriftveksling mellem parterne er  

 påkrævet.
§ 36.  Indkommer der under behandlingen af en  

 patentansøgning uden for det tidsrum, hvor indsigelse kan fremsættes, til  

 patentmyndigheden skrivelser af betydning for bedømmelse af ansøgningen, skal  

 ansøgeren underrettes herom.
Den, som før fremlæggelsen har indsendt en sådan  

 skrivelse, skal, medmindre det drejer sig om bedre ret til opfindelsen, gøres  

 opmærksom på, at han har adgang til at nedlægge indsigelse, når  

 patentansøgningen måtte blive fremlagt.
Patentbestemmelser § 37.  Bestemmelser om patentansøgninger og deres  

 behandling udfærdiges af direktoratet for patent- og varemærkevæsenet.
 Patentregisteret m.v.
§ 38.  Patentmyndigheden fører et register over de  

 meddelte patenter.
Når der er truffet endelig afgørelse om meddelelse af  

 patent, skal patentmyndigheden indføre patentet i registeret.
 § 39.  I patentregisteret skal angives:
a. såfremt patentet er meddelt på grundlag af en dansk patentansøgning,  

 ansøgningens indleveringsdag samt den dag, fra hvilken patenttiden løber,  

 medmindre den er ansøgningens indleveringsdag, b. såfremt patentet er meddelt på grundlag af en international  

 patentansøgning, den internationale indleveringsdag, eller den dag  

 ansøgningen i henhold til patentlovens § 38, stk. 3, anses for indleveret, c. den dag, da ansøgningens dokumenter blev tilgængelige for enhver, d. den dag, da patentansøgningens fremlæggelse blev bekendtgjort i henhold  

 til patentlovens § 21, og e. den dag, da patentet blev meddelt, § 40.  Bekendtgørelse om meddelelse af patent i  

 henhold til patentlovens § 26 skal angive patenthaverens navn, ansøgningens  

 og patentets nummer og klasser, opfindelsens benævnelse samt  

 fremlæggelsesdatoen.
 § 41.  Når årsafgift er indbetalt, eller henstand med  

 betaling af årsafgift er bevilget, skal der ske notering herom i  

 patentregisteret eller et hertil knyttet særligt register for afgifter.
 Stk. 2.  Er patentet bortfaldet i henhold til  

 patentlovens § 51, skal det tidspunkt, fra hvilket patentet er bortfaldet,  

 noteres i registeret.
Stk. 3.  Er der indgivet begæring i henhold til  

 patentlovens § 72 om, at årsafgift skal anses for indbetalt rettidigt, skal  

 der ske notering i registeret herom.
Der skal tillige ske notering om  

 afgørelsen i sagen.
 § 42.  Foretages der i henhold til patentlovens § 63,  

 stk. 1, anmeldelse om, at der er anlagt sag om et patents ugyldighed, om  

 overførelse af patent eller om tvangslicens, skal der ske notering herom i  

 registeret.
Stk. 2.  Når udskrift af en dom i henhold til  

 patentlovens § 65 er indsendt til patentmyndigheden, skal der ske notering  

 herom i patentregisteret.
Når dommen er endelig, skal der ske notering på en  

 sådan måde, at sagens udfald i hovedtræk fremgår af registeret.
 Stk. 3.  Har patentmyndigheden i henhold til  

 patentlovens § 54 erklæret patentet for ophævet, skal dette noteres i  

 registeret.
§ 43.  Notering i henhold til patentlovens § 44 om  

 overgang af et patent eller meddelelse af licens skal indeholde navn på  

 indehaveren af den pågældende ret, hans hjemsted og adresse samt tidspunktet  

 for overgangen eller licensens meddelelse.
Fremsættes der begæring herom,  

 skal det for så vidt angår licenser noteres, hvorvidt patenthaverens ret til  

 at give yderligere licens er begrænset.
Kan spørgsmålet om notering af  

 overgang af et patent eller aftale om licens ikke umiddelbart afgøres, skal  

 det i registeret bemærkes, at begæring om notering er fremsat.
 Stk. 2.  Anmeldelse vedrørende et patent om ændring i  

 fuldmagtsforhold eller i patenthaverens navn eller adresse skal noteres i  

 registeret.
 Stk. 3.  Har patentmyndigheden vedrørende et patent  

 modtaget underretning om overførsel af en deponeret mikroorganisme som  

 angivet i § 17b, stk. 3, eller modtaget kopi af kvittering for ny deponering  

 som angivet i § 17c, stk. 3, skal der foretages notering i registeret om  

 overførslen eller den nye deponering.
Patentmyndighedens bekendtgørelser § 44.  De foreskrevne bekendtgørelser sker i en af  

 patentmyndigheden udgivet publikation.
Patentmyndigheden som modtagende myndighed for internationale  

 patentansøgninger § 45.  Direktoratet for patent- og varemærkevæsenet er  

 modtagende myndighed for internationale patentansøgninger fra ansøgere, der  

 er danske statsborgere, ansøgere, som har bopæl i Danmark eller driver  

 erhvervsvirksomhed her, eller som er juridiske personer, der anerkendes efter  

 dansk ret.
 Stk. 2.  Indleveres en international ansøgning af flere,  

 og opfylder mindst en af ansøgerne betingelserne i stk. 1, finder denne  

 bestemmelse anvendelse på ansøgningens indlevering.
 § 46.  I sin egenskab af modtagende myndighed  

 modtager, kontrollerer og videresender patentmyndigheden internationale  

 patentansøgninger i overensstemmelse med Patentsamarbejdstraktaten og  

 gennemførelsesforskrifterne til denne.
 Stk. 2.  Ansøgeren skal betale følgende afgifter til  

 patentmyndigheden i dens egenskab af modtagende myndighed:
 Stk. 3.  Såfremt en af de i stk. 2, nr. 1-4 nævnte  

 afgifter ikke er betalt i rette tid eller ved fristens udløb er betalt med  

 utilstrækkeligt beløb, finder regel 16 bis i de nævnte forskrifter  

 anvendelse.
§ 47.  International patentansøgning, som indleveres  

 til patentmyndigheden, skal indleveres i et eksemplar.
Den skal være affattet  

 på dansk eller engelsk.
Ansøgningsdokument på engelsk kan benyttes, selv om  

 ansøgningens øvrige akter er affattet på dansk.
 § 48.  Der føres en særskilt journal over  

 internationale patentansøgninger, der indleveres til patentmyndigheden.  

 Journalen er ikke offentlig tilgængelig.
 § 49.  Har ansøgeren ikke bopæl her i landet, skal han  

 have en herboende fuldmægtig, som over for patentmyndigheden kan repræsentere  

 ham i alt vedrørende ansøgningen.
 § 50.  Forudsat at den internationale ansøgning ikke  

 er omfattet af lov om hemmelige patenter, skal patentmyndigheden i  

 overensstemmelse med Patentsamarbejdstraktaten og gennemførelsesforskrifterne  

 til denne videresende ansøgningen til det i § 8 nævnte internationale bureau.
Oversættelse af internationale patentansøgninger m.v.
§ 51.  Bestemmelserne i § 3, stk. 2, finder  

 tilsvarende anvendelse med hensyn til indlevering af oversættelse i  

 forbindelse med videreførelse af en international patentansøgning i henhold  

 til patentlovens § 31, og begæring om den i patentlovens § 38, stk. 1, nævnte  

 efterprøvning.
Patentmyndigheden kan udfærdige bestemmelser om begrænsninger  

 i pligten til at indlevere oversættelse i de tilfælde, hvor kun dele af en  

 international patentansøgning videreføres her i landet.
§ 51a.
Den i patentlovens § 34 omhandlede frist udløber 4 måneder efter  

 udløbet af den frist, der er fastsat i lovens § 31, stk. 1.
 Stk. 2.  Har ansøgeren inden 19 måneder fra den  

 internationale indleveringsdag, eller, hvis prioritet begæres, fra  

 prioritetsdagen afgivet sådan erklæring, som omhandles i lovens § 31, stk. 2,  

 udløber den i lovens § 34 omhandlede frist dog samtidig med den i nævnte  

 stykke fastsatte frist for videreførelse.
§ 51b.
Har ansøgeren i en international patentansøgning foretaget, hvad  

 der påhviler ham i henhold til bestemmelserne i patentlovens § 31, men har  

 patentmyndigheden endnu ikke fået underretning fra det i § 8 nævnte  

 internationale bureau om, at bureauet har modtaget ansøgningen, skal  

 patentmyndigheden meddele bureauet dette.
 § 52.  Underretning i henhold til patentlovens §§ 36,  

 stk. 1 eller 3, eller 37, skal sendes ansøgeren rekommanderet.
§ § 52a.
Fristen for fremsættelse af begæring om fornyet prøvelse i  

 henhold til patentlovens § 38, stk. 2, udløber 2 måneder efter at den  

 modtagende myndighed eller det i § 8 nævnte internationale bureau har givet  

 ansøgeren underretning om sådan afgørelse, som omhandles i lovens § 38, stk.  

 1.
 Stk. 2.  Godtgør ansøgeren, at han har modtaget den i  

 stk. 1 nævnte underretning mere end 7 dage efter underretningens datering,  

 forlænges fristen med det antal dage ud over 7, som er forløbet fra  

 underretningens datering til dagen for ansøgerens modtagelse af  

 underretningen.
Reservedele og tilbehør til luftfartøjer § 53.  Reservedele og tilbehør til luftfartøjer kan  

 uanset et meddelt patent indføres her til landet og anvendes til reparation  

 af luftfartøjer hjemmehørende i en anden stat, som er tilsluttet konventionen  

 af 7. december 1944 angående international civil luftfart og enten er  

 tilsluttet Pariserkonventionen af 20. marts 1883 om beskyttelse af industriel  

 ejendomsret eller har en patentlovgivning, som anerkender opfindelser gjort  

 af statsborgere i en anden stat, der er tilsluttet den førstnævnte  

 konvention, og som beskytter disse opfindelser ved en lovgivning, der i  

 hovedsagen stemmer overens med Pariserkonventionen.
Ikrafttrædelse § 54.  Bekendtgørelsen træder i kraft den 1. juli  

 1985.
 Stk. 2.  De bestemmelser i bekendtgørelsen, som angår  

 international, forberedende patenterbarhedsprøvning i henhold til  

 Patentsamarbejdstraktaten, træder ikke i kraft, før de tilsvarende  

 bestemmelser i patentloven er sat i kraft.
 Stk. 3.  Samtidig ophæves bekendtgørelse nr. 548 af 25.  

 oktober 1978, som ændret ved bekendtgørelse nr. 508 af 17. december 1979,  

 bekendtgørelse nr. 413 af 24. september 1980 og bekendtgørelse nr. 353 af 29.  

 juli 1984.
Overgangsbestemmelser § 55.  Bekendtgørelsen finder også anvendelse på  

 patentansøgninger, der ved dens ikrafttræden er under behandling hos  

 patentmyndigheden.
Herfra gælder følgende undtagelser:
 § 56.  Bestemmelserne i bekendtgørelse nr. 481 af 20.  

 december 1967 §§ 45, 51 og 53, som senest ændret ved bekendtgørelse nr. 43 af  

 6. februar 1976, finder anvendelse på patenter, der før 1. december 1978 er  

 bortfaldet i henhold til § 51, stk. 1, i patentloven.
