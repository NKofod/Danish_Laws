Fremsat den 14. december 2005 af indenrigs‑ og sundhedsministeren (Lars  

 Løkke Rasmussen) Forslag til Lov  

 om fremme af frit valg for borgerne ved levering af  

  

 serviceydelser i kommuner § 1.  

  

 Loven  

 har til formål at fremme frit valg for borgerne ved leveringen af kommunale  

 serviceydelser.
 Stk. 2  

. Loven skal  

 understøtte mulighederne for at udvide frit valg og styrke borgerens  

 retsstilling ved gennem information at skabe et kvalificeret grundlag for  

 borgerens  

 brug af frit valg.
§ 2.  

  

 Inden  

 for hver valgperiode påhviler det kommunalbestyrelsen i et møde at vurdere,  

 hvor det er muligt inden for lovgivningens rammer at udvide eksisterende  

 fritvalgsordninger eller at indføre frit valg på områder, hvor dette ikke  

 allerede er sikret.
Vurderingen skal finde sted inden udgangen af 3. kvartal  

 i  

 det år, hvori valg til kommunalbestyrelser finder sted.
 § 3.  

  

 Det  

 påhviler kommunalbestyrelsen at udarbejde sammenlignelig brugerinformation om  

 henholdsvis dagtilbud, folkeskolen og ældreområdet.
 Stk. 2.  

  

 Det  

 påhviler selvejende institutioner og private leverandører, som er en  

 integreret  

 del af det kommunale tilbud, at indgå i den sammenlignelige  

 brugerinformation,  

 jf. stk. 1.
 Stk. 3.  

  

 Indenrigs-  

 og sundhedsministeren bemyndiges til efter drøftelse med ministeren for  

 familie-  

 og forbrugeranliggender, undervisningsministeren og socialministeren at  

 fastsætte nærmere regler for udarbejdelsen af sammenlignelig  

 brugerinformation.
 § 4.  

  

 På  

 områder, hvor der er frit valg ved levering af kommunale serviceydelser, og  

 hvor der ikke udarbejdes sammenlignelig brugerinformation efter § 3,  

 påhviler det kommunalbestyrelsen at informere borgerne på anden vis.
 Stk. 2.  

  

 Det  

 påhviler kommunalbestyrelsen at informere om indholdet af de kommunale  

 ydelser,  

 jf. stk. 1, på en måde, der i tilstrækkelig grad sikrer, at borgerne på  

 et  

 enkelt og gennemskueligt grundlag kan foretage et kvalificeret valg.
 § 5.  

  

 Det påhviler kommunalbestyrelsen i  

 forbindelse med information om frit valg, jf. § 3 og § 4, at  

 informere om, hvor borgerne kan henvende sig om forhold vedrørende leveringen  

 af en serviceydelse.
 § 6.  

  

 Kommunalbestyrelsen  

 skal én gang inden for valgperioden over for kommunens borgere redegøre for  

 kommunalbestyrelsens stillingtagen efter § 2 samt for, hvilke tiltag der  

 er iværksat eller påtænkes iværksat for at sikre borgerne den fornødne  

 information som anført i § 4 og § 5. Redegørelsen skal afgives  

 inden  

 udgangen af 3. kvartal i det år, hvori valg til kommunalbestyrelser finder  

 sted.
 § 7.  

  

 Loven  

 træder i kraft den 1. januar 2007, jf. dog stk. 3.
 Stk. 2.  

  

 Samtidig  

 ophæves lov nr. 1429 af 22. december 2004 om fremme af frit valg for borgerne  

 ved levering af serviceydelser i kommuner og amtskommuner.
 Stk. 3.  

  

 Tidspunktet  

 for ikrafttræden af § 3, stk. 1 og 2, fastsættes af indenrigs- og  

 sundhedsministeren efter drøftelse med ministeren for familie- og  

 forbrugeranliggender, undervisningsministeren og socialministeren.
 § 8.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning og baggrund Regeringen har siden sin tiltræden i 2001 arbejdet  

 målbevidst på at forny og modernisere velfærdssamfundet.
I foråret 2002  

 igangsatte regeringen således med programmet  

  

 Velfærd og valgfrihed  

  

 en reform, der har ført til nye  

 valgmuligheder for borgerne på alle større velfærdsområder.
Gennem en række  

 initiativer har den enkelte borger fået udvidet mulighederne for at vælge  

 mellem forskellige tilbud om eksempelvis børnepasning, skole, tandpleje,  

 sygehus og hjemmehjælp.
Regeringen har en klar vision om en offentlig sektor på  

 borgernes præmisser.
Individuelle løsninger og fleksibilitet er nøgleord i et  

 moderne samfund, og det er derfor tidssvarende politik at give den enkelte  

 borger mulighed for større indflydelse på den service, som tilbydes af det  

 offentlige.
Frit valg giver borgerne mulighed for at vælge det tilbud, som  

 bedst muligt tilgodeser den enkeltes ønsker og behov.
Samtidig ansporer frit  

 valg til mere konkurrence på velfærdsområderne, da borgerne vil søge hen mod  

 de  

 tilbud, som passer den enkelte bedst.
Frit valg skaber derved et incitament  

 til  

 at levere de bedste og økonomisk mest effektive løsninger og bidrager således  

 til udvikling af kvalitet og effektivitet til gavn for borgerne.
Med henblik på at styrke mulighederne for frit valg inden  

 for den gældende lovgivning fik regeringen vedtaget lov nr. 1429 af 22.  

 december 2004 om fremme af frit valg for borgerne ved levering af  

 serviceydelser i kommuner og amtskommuner.
Loven har til formål at  

 understøtte  

 frit valg ved at sikre fortsat opmærksomhed på mulighederne for at øge det  

 frie  

 valg af kommunale serviceydelser og ved gennem information at sikre borgerne  

 et  

 grundlag for at kunne træffe et kvalificeret valg.
Nærværende lovforslag er i vid udstrækning en videreførelse  

 af den gældende lov om fremme af frit valg for borgerne ved levering af  

 serviceydelser i kommuner og amtskommuner.
Formålet med lovforslaget er  

 således  

 at fremme frit valg ved at sikre større kendskab til valgmulighederne og  

 stærkere fokus på frit valg i de enkelte kommuner.
Imidlertid er ændringerne  

 i  

 forhold til de eksisterende lovbestemmelser så betydelige, at det skønnes  

 hensigtsmæssigt at indarbejde disse ændringer i en ny hovedlov frem for en  

 ændringslov.
Regeringen foreslår som en væsentlig nyskabelse at indføre  

 en obligatorisk ordning for sammenlignelig brugerinformation.
Borgerne har  

 taget godt imod frit valg.
Erfaringerne viser, at mange allerede har gjort  

 brug  

 af frit valg, og at borgerne generelt betragter valgfrihed som et væsentligt  

 gode i sig selv.
Det er dog fortsat en central udfordring at sikre  

 sammenlignelig information om serviceydelserne, så borgere, der har ret til  

 en  

 serviceydelse, på et kvalificeret grundlag kan vælge netop det tilbud, der  

 passer den enkelte bedst.
Sammenlignelig information om serviceydelsernes  

 indhold, kvalitet og omkostninger kan være med til at understøtte borgernes  

 medindflydelse og medansvar for udviklingen af et tidssvarende  

 velfærdssystem.
Som en del af aftalerne mellem regeringen og de kommunale  

 parter om den kommunale økonomi for 2005 var der enighed om at nedsætte et  

 udvalg, der fik i opdrag at opstille forslag til udmøntning af klare mål og  

 mere åbenhed i kommunerne som led i en justering af konceptet for  

 sammenlignelig brugerinformation.
Efterfølgende blev det i  

 regeringsgrundlaget  

 Nye mål fra februar 2005 tilkendegivet, at regeringen vil sikre,  

 at  

 sammenlignelig brugerinformation gøres landsdækkende for de væsentligste  

 kommunale serviceområder i 2007.
I aftalen mellem regeringen og KL om kommunernes økonomi  

 for 2006 var der enighed om, at anbefalingerne fra Udvalget om klare mål og  

 sammenlignelig brugerinformation skal lægges til grund ved den  

 lovgivningsmæssige  

 udmøntning af dette initiativ.
Udvalget om klare mål og sammenlignelig  

 brugerinformation rapporterede i juni 2005 for så vidt angår de kommunale  

 serviceområder, og udvalgets anbefalinger er indgået ved udarbejdelsen af  

 nærværende lovforslag.
Lovforslaget er samtidig tilpasset konsekvenserne af  

 kommunalreformen.
Amtskommunerne nedlægges som led i kommunalreformen, og de  

 nye regioners primære opgave er drift af sygehusvæsenet, som er et centralt  

 velfærds- og fritvalgsområde.
På sygehusområdet er der iværksat en række  

 selvstændige  

 lovgivningsmæssige initiativer.
Fra 2006 er der med henblik på at forbedre  

 patienternes frie valg indført en udvidet informationspligt for sygehusene,  

 som  

 inden 8 dage skal informere henviste patienter om deres muligheder for frit  

 og  

 udvidet frit sygehusvalg mv.
Desuden har indenrigs- og sundhedsministeren for  

 nylig fastlagt, at patienterne ikke blot har et udvidet frit valg til  

 behandling, men også til diagnostiske undersøgelser på private sygehuse og  

 sygehuse i udlandet.
Derfor omfatter lovforslaget alene kommuner til forskel  

 fra den gældende lov om fremme af frit valg for borgerne ved levering af  

 serviceydelser, som også omfatter amtskommuner.
Lovforslaget sigter mod at fremme frit valg for borgerne  

 inden for rammerne af den gældende lovgivning.
Som led i den fortsatte  

 fornyelse af velfærdssamfundet overvejer regeringen samtidig løbende  

 mulighederne for at udvide disse rammer gennem nye lovgivningsinitiativer på  

 de  

 enkelte sektorområder.
Frit valg er en bærende del af regeringens arbejde med  

 at fremtidssikre en offentlig sektor, hvor borgerne sættes i centrum, og  

 regeringen vil derfor fortsætte med at styrke den enkelte borgers frihed til  

 selv at vælge mellem forskellige offentlige eller private løsninger.
Lovforslaget indeholder ikke særlige regler om kommunernes  

 overholdelse af lovens bestemmelser.
Overholdelsen heraf vil være omfattet af  

 det kommunale tilsyn i det omfang, der ikke findes en særlig klage- eller  

 tilsynsmyndighed på det pågældende område.
For så vidt angår selvejende  

 institutioner eller private leverandører kan kommunalbestyrelsen ved  

 indgåelsen  

 af driftsaftaler eller lignende eller ved fastlæggelsen af vilkår for  

 godkendelse opstille betingelser til den private leverandør om udarbejdelse  

 af  

 sammenlignelig brugerinformation.
Spørgsmålet vil blive reguleret i  

 forbindelse  

 med fastsættelsen af nærmere regler for udarbejdelsen af sammenlignelig  

 brugerinformation.
2. Lovforslagets indhold 2.1. Kommunalbestyrelsens vurdering af mulighederne  

 for øget frit valg af kommunale serviceydelser 2.1.1. Kommunalbestyrelsens vurdering  

 (lovforslagets § 2) Det er vigtigt for regeringen, at borgerne får mere at  

 vælge mellem, når de gør brug af den offentlige service.
Ved  

 tilrettelæggelsen  

 af leveringen af serviceydelser skal det altid tilstræbes at give borgerne  

 adgang til forskellige tilbud.
Med lovforslaget ønsker regeringen at sikre, at  

 kommunalbestyrelsen løbende overvejer mulighederne for at øge frit valg inden  

 for den gældende lovgivning.
Lovforslagets bestemmelse herom er enslydende i  

 den gældende lov om fremme af frit valg for borgerne ved levering af  

 serviceydelser i kommuner og amtskommuner, idet der dog er foretaget en  

 teknisk  

 justering i og med, at amtskommunerne nedlægges som følge af  

 kommunalreformen.
Regeringen foreslår med lovforslaget, at  

 kommunalbestyrelsen forpligtes til at vurdere, hvor det er muligt inden for  

 lovgivningens rammer at udvide eksisterende fritvalgsordninger eller at  

 indføre  

 frit valg på områder, hvor dette ikke allerede er sikret.
Lovforslaget skal  

 således sikre, at mulighederne for at give borgerne mere frihed til at vælge  

 udnyttes bedst muligt.
 Ved at pålægge kommunalbestyrelsen at indtænke mulighederne  

 for øget frit valg i den lokale opgaveløsning skal der således ske en  

 stillingtagen til, hvad der kan gøres for at fremme borgernes frie valg under  

 hensyn til det kommunalt fastlagte serviceniveau og lokale forhold i øvrigt.
 Kommunalbestyrelsen får ansvaret for selv at tilrettelægge  

 arbejdet med at indtænke et øget frit valg i den lokale opgavevaretagelse.  

 For  

 at borgerne skal kunne respondere på kommunalbestyrelsens overvejelser om  

 fremme af frit valg foreslås det, at kommunalbestyrelsens stillingtagen til  

 mulighederne for øget frit valg skal foreligge inden udgangen af 3. kvartal i  

 det år, hvori valg til kommunalbestyrelser finder sted.
Ved udformningen af lovforslaget har det været hensigten at  

 gøre det muligt for kommunalbestyrelsen at indpasse arbejdet med øget frit  

 valg  

 i de eksisterende procedurer, herunder navnlig arbejdet med  

 servicestrategierne.  

 I henhold til § 62 i den kommunale styrelseslov skal kommunalbestyrelsen  

 udarbejde en servicestrategi for udviklingen af kvalitet og effektivitet i  

 den  

 kommunale opgavevaretagelse.
Servicestrategien skal gøres tilgængelig for  

 kommunens borgere i form af en redegørelse, som skal udarbejdes inden  

 udgangen  

 af funktionsperiodens første år.
Kommunalbestyrelsens stillingtagen til, hvad der lokalt kan  

 gøres for at fremme borgerens frie valg, kan således indgå som et naturligt  

 led  

 i det igangværende arbejde med at udvikle og nytænke løsningerne i den  

 kommunale opgavevaretagelse.
Ved at inkorporere kommunalbestyrelsens  

 overvejelser om øget frit valg i udfærdigelsen af servicestrategien vil der  

 desuden på et tidligt tidspunkt i valgperioden blive taget stilling til det  

 videre arbejde med frit valg.
Kommunalreformen betyder nye rammer for tilrettelæggelsen  

 af den kommunale service.
Dette giver i sig selv en god anledning for  

 kommunalbestyrelsen til at overveje, hvordan det er muligt lokalt at fremme  

 frit valg ved at udvikle serviceydelser, der er mere fleksible og tilpasset  

 den enkelte borger.
2.1.2. Redegørelse om kommunalbestyrelsens  

 stillingtagen til øget frit valg (lovforslagets § 6) Regeringen foreslår, at borgerne skal have en redegørelse  

 om kommunalbestyrelsens stillingtagen til mulighederne for øget frit valg.  

 Der  

 findes en tilsvarende bestemmelse herom i den gældende lov om fremme af frit  

 valg for borgerne ved levering af serviceydelser i kommuner og amtskommuner,  

 men der er dog med lovforslaget foretaget en teknisk justering, da  

 amtskommunerne som følge af kommunalreformen nedlægges.
Borgerne kan med den foreslåede bestemmelse få kendskab  

 til, hvilke overvejelser kommunalbestyrelsen har gjort om mulighederne for en  

 udvidelse af borgernes valgfrihed.
Kommunalbestyrelsen har selv ansvaret for  

 at  

 tilrettelægge, hvordan redegørelsen skal udformes og offentliggøres.
Det vil  

 være naturligt, at redegørelsen bl.a. gøres tilgængelig for borgerne på  

 kommunens hjemmeside på internettet.
Ifølge § 62 c i den kommunale styrelseslov skal  

 kommunalbestyrelsen inden udgangen af 3. kvartal i det år, hvori valg til  

 kommunalbestyrelser finder sted, redegøre for, hvordan kommunalbestyrelsen  

 følger op på servicestrategien.
Regeringen foreslår, at redegørelsen til  

 borgerne om mulighederne for øget frit valg skal afgives inden for samme  

 frist.  

 Kommunalbestyrelsens redegørelse om øget frit valg kan på denne måde  

 naturligt  

 indgå som en integreret del af redegørelsen om opfølgningen på  

 servicestrategien.
2.2. Kommunernes informationsforpligtelse 2.2.1. Sammenlignelig brugerinformation  

 (lovforslagets § 3) Hvis frit valg skal være velfungerende i praksis, må  

 borgerne nødvendigvis have kendskab til de valgmuligheder, som de har fået.  

 Det  

 er derfor en central udfordring at tilvejebringe relevante, let tilgængelige  

 og  

 brugerrettede oplysninger, som kan give borgerne mulighed for at sammenstille  

 og sammenligne forskellige institutioner og ydelser inden for en kommune og  

 på  

 tværs af kommunegrænser.
Borgerne får derved mulighed for at vælge netop det  

 tilbud, som passer bedst muligt til den enkeltes ønsker og behov.
Der er løbende arbejdet på at forbedre  

 informationsgrundlaget for borgerne, bl.a. gennem sammenlignelig  

 brugerinformation.  

 Sammenlignelig brugerinformation blev introduceret i 2002 som en frivillig  

 ordning, der omfatter dagtilbud, folkeskolen, gymnasiet og ældreområdet.
Der  

 er  

 tale om internetbaseret information, som er opstillet på en standardiseret  

 måde, der gør det muligt at sammenligne forskellige kommuner, institutioner  

 og  

 ydelser.
Men det er i dag kun et fåtal af kommuner og amtskommuner,  

 der udarbejder sammenlignelig brugerinformation efter den eksisterende model,  

 og i realiteten fungerer ordningen således ikke.
Kommunerne benytter i dag  

 andre metoder til at informere borgerne.
Som det er tilkendegivet i regeringsgrundlaget Nye mål  

 fra februar 2005, ønsker regeringen at styrke frit valg ved at indføre en  

 landsdækkende ordning for sammenlignelig brugerinformation på de væsentligste  

 kommunale serviceområder.
Dette vil give borgerne bedre forudsætninger for at  

 bruge de valgmuligheder, som lovgivningen giver dem ret til.
Med lovforslaget foreslår regeringen, at  

 kommunalbestyrelsen forpligtes til at udarbejde sammenlignelig  

 brugerinformation om henholdsvis dagtilbud, folkeskolen og ældreområdet  

 svarende til de kommunale serviceområder, som også i dag indgår i den  

 frivillige ordning.
Hermed vil den væsentligste del af den kommunale  

 servicevirksomhed være dækket af sammenlignelig brugerinformation.
Et nyt tiltag skal samordnes med de øvrige  

 moderniseringsbestræbelser på det kommunale område.
I den forbindelse skal  

 det  

 sikres, at en ny ordning for sammenlignelig brugerinformation bygger videre  

 på  

 igangværende initiativer, og at de administrative byrder, som er forbundet  

 med  

 formidling af sammenlignelig brugerinformation, bliver så begrænsede som  

 muligt.
Målsætningen om sammenlignelige brugerinformationer  

 indebærer, at det er hensigtsmæssigt i størst mulig udstrækning at have en  

 fælles informationsplatform til brug for formidling af oplysninger om  

 kommunale  

 serviceydelser.
Ambitionen er derfor, at sammenlignelig brugerinformation  

 skal  

 fungere som den centrale model for brugerrettet information på det kommunale  

 område og som sådan udgøre den overordnede ramme for fremtidig  

 informationsformidling.
I de senere år er der gennem lovgivning fastsat  

 minimumskrav til information om kommunale serviceydelser, særligt på  

 uddannelses- og ældreområdet.
Ved indførelsen af en obligatorisk ordning for  

 sammenlignelig brugerinformation må udgangspunktet derfor være, at  

 informationskravene  

 i medfør af sektorlovgivningen i videst muligt omfang inkorporeres i den nye  

 ordning.
 Udvalget om klare mål og sammenlignelig brugerinformation  

 har opstillet konkrete modeller på de enkelte områder med prioriterede  

 forslag  

 til informationsparametre i en fremtidig ordning for sammenlignelig  

 brugerinformation.
Udvalget foreslår, at der i forhold til den nuværende  

 frivillige ordning sker en væsentlig reduktion i antallet af  

 informationsparametre  

 i en obligatorisk ordning, hvorved den sammenlignelige brugerinformation kan  

 blive både mere overskuelig for borgerne og mere enkel for kommunerne at  

 administrere.
De foreslåede modeller på de respektive områder indeholder en  

 obligatorisk del, som samlet set skal kunne udgøre et kvalificeret grundlag  

 for  

 borgerens frie valg.
Desuden anbefaler udvalget, at den fremtidige ordning  

 også  

 omfatter en frivillig del, hvilket kan give den enkelte kommune eller  

 institution mulighed for at supplere de obligatoriske informationsparametre.
 Indførelsen af en obligatorisk ordning for sammenlignelig  

 brugerinformation hænger nøje sammen med, at der samtidig bliver tilvejebragt  

 en velfungerende IT-løsning, så sammenlignelig brugerinformation kan blive et  

 virksomt redskab for borgerne i forbindelse med frit valg.
Systemarkitekturen i den nuværende form er blevet overhalet  

 af nye IT- muligheder, der i højere grad kan fremme anvendelsen af  

 sammenlignelig brugerinformation.
I foråret 2004 blev der på  

 folkeskoleområdet  

 gennemført et pilotprojekt med det formål at indsamle erfaringer vedrørende  

 etablering af en mere brugervenlig funktionalitet til afløsning af den  

 nuværende IT-løsning.
På den baggrund lægger Udvalget om klare mål og sammenlignelig  

 brugerinformation op til en ny, tidssvarende IT-arkitektur i form af en  

 såkaldt  

 XML-standardisering af informationsstrukturen for sammenlignelig  

 brugerinformation.
Udvalget finder det væsentligt at sikre en brugervenlig  

 løsning, hvor den enkelte borger har mulighed for selv at sammensætte, hvilke  

 kommuner, institutioner eller ydelser, som ønskes sammenlignet for de enkelte  

 informationsparametre.
Herudover lægger udvalget vægt på, at den tekniske  

 løsning giver mulighed for automatisk overførsel af data fra centrale  

 registre,  

 eksempelvis Socialministeriets Fritvalgsdatabase, hvorved dobbeltindtastning  

 af  

 data kan undgås.
En teknisk løsning som foreslået af udvalget vil være i  

 overensstemmelse med regeringens anbefalinger vedrørende standardiseret  

 udveksling  

 af data i det offentlige.
 På baggrund af forslagene fra Udvalget om klare mål og  

 sammenlignelig brugerinformation har regeringen til hensigt at tilvejebringe  

 en  

 ny IT-arkitektur, der kan understøtte en landsdækkende ordning for  

 sammenlignelig  

 brugerinformation.
Den sammenlignelige brugerinformation omfatter i dag også  

 det almene gymnasium.
Som led i kommunalreformen overføres de amtskommunale  

 gymnasier til staten pr. 1. januar 2007 og får status af selvejende  

 institutioner, hvilket indebærer, at gymnasieområdet ikke vil være del af en  

 kommende obligatorisk ordning for sammenlignelig brugerinformation.
Det kan i  

 denne forbindelse bemærkes, at alle uddannelsesinstitutioner er omfattet af  

 de  

 informationskrav, der følger af lov om gennemsigtighed og åbenhed i  

 uddannelserne m.v., ligesom Undervisningsministeriet har oprettet nogle  

 internetportaler, hvor det er muligt at hente oplysninger om de forskellige  

 uddannelser og ansøge digitalt om optagelse.
 Ambitionen om at gøre sammenlignelig brugerinformation til en  

 fælles informationsplatform betyder, at regeringen løbende vil overveje  

 mulighederne for at udbygge ordningen med andre kommunale serviceområder.
 For så vidt angår statslige institutioner og serviceydelser  

 vil regeringen i den sammenhæng overveje mulighederne for også at inkorporere  

 disse områder i den sammenlignelige brugerinformation således, at ordningen  

 kan  

 udgøre en generel informationsløsning, hvad enten der er tale om kommunale  

 eller statslige serviceydelser.
Hvis det frie valg skal være reelt, bør det være muligt for  

 borgerne at sammenligne alle leverandører af en given ydelse.
Regeringen  

 foreslår derfor, at selvejende institutioner og private leverandører, der er  

 en  

 integreret del af det kommunale tilbud, indgår i den sammenlignelige  

 brugerinformation.
Dette vil indebære, at institutioner med et kontraktligt  

 forhold til kommunen i form af en driftsoverenskomst eller lignende og  

 godkendte  

 institutioner, f.eks. daginstitutioner, omfattes af sammenlignelig  

 brugerinformation i det omfang, informationsparametrene er relevante for  

 denne  

 type institutioner.
Det er endvidere regeringens intention, at øvrige  

 selvejende institutioner og private institutioner/leverandører, eksempelvis  

 private skoler, tilsvarende tilbydes mulighed for på frivillig basis at være  

 omfattet af sammenlignelig brugerinformation.
Da der med mellemrum kan opstå behov for justering af den  

 konkrete udformning af en ordning, bl.a. i tilfælde af nye informationskrav i  

 sektorlovgivningen, skønnes det mest hensigtsmæssigt at fastsætte en  

 bestemmelse,  

 som bemyndiger indenrigs- og sundhedsministeren til efter drøftelse med de  

 øvrige involverede ministre at fastlægge nærmere regler for udarbejdelsen af  

 den sammenlignelige brugerinformation.
Indenrigs- og sundhedsministeren vil  

 således ved bekendtgørelse fastlægge de specifikke informationsparametre, den  

 nærmere afgrænsning af de respektive serviceområder i relation til  

 sammenlignelig brugerinformation, krav til indberetningsform, tidsfrister for  

 ajourføring af data mv.
Forslagene fra Udvalget om klare mål og  

 sammenlignelig  

 brugerinformation vil blive lagt til grund i forbindelse med fastlæggelsen af  

 de informationsparametre, som skal indgå i den fremtidige sammenlignelige  

 brugerinformation.
Bilag 1 viser en oversigt over de informationsparametre,  

 der  

 indgår i de opstillede grundmodeller for henholdsvis dagtilbud, folkeskolen  

 og  

 ældreområdet.
Som det fremgår af regeringsgrundlaget Nye mål fra  

 februar 2005, ønsker regeringen at gøre sammenlignelig brugerinformation  

 landsdækkende i 2007. Den nye IT-arkitektur skal først være på plads, inden  

 sammenlignelig brugerinformation kan blive en realitet.
Af hensyn til at  

 sikre  

 en vis tidsmæssig fleksibilitet i forhold til indførelsen af en obligatorisk  

 ordning i 2007 foreslås det, at indenrigs- og sundhedsministeren fastsætter  

 tidspunktet for ordningens ikrafttræden efter drøftelse med de øvrige  

 involverede ministre, jf. § 7, stk. 3.
2.2.2. Kommunernes informationsforpligtelse i  

 øvrigt (lovforslagets § 4) Med den foreslåede obligatoriske ordning for sammenlignelig  

 brugerinformation vil borgerne være sikret kendskab til valgmulighederne på  

 de  

 væsentligste kommunale serviceområder.
Imidlertid er det vigtigt også at  

 sikre  

 borgerne et kvalificeret beslutningsgrundlag for at kunne vælge på de  

 serviceområder,  

 der ikke indgår i en landsdækkende ordning for sammenlignelig  

 brugerinformation.
Det følger allerede af god forvaltningsskik, at en  

 myndighed er forpligtet til at give borgeren alle oplysninger om de  

 handlemuligheder, som borgeren har, eksempelvis i medfør af den sociale  

 lovgivning.
Det påhviler ligeledes en myndighed i medfør af  

 forvaltningslovens  

 § 7 at yde vejledning og bistand i fornødent omfang til personer, som  

 retter henvendelse om spørgsmål inden for myndighedens område.
Imidlertid er  

 hovedsigtet med disse forpligtelser at informere borgeren i den konkrete  

 situation  

 og ikke at tilvejebringe generel information til brug for frit valg.
 I forbindelse med indførelse af øget frit valg er der ofte  

 samtidig fastlagt specifikke krav om information til borgerne, men dette er  

 dog  

 ikke altid tilfældet.
 Regeringen foreslår derfor, at kommunalbestyrelsen  

 forpligtes til at informere om valgmulighederne og indholdet af de konkrete  

 serviceydelser på de områder, der ikke er omfattet af sammenlignelig  

 brugerinformation.  

 Bestemmelsen er en videreførelse af den generelle informationsforpligtelse,  

 der  

 følger af den gældende lov om fremme af frit valg for borgerne ved levering  

 af  

 serviceydelser i kommuner og amtskommuner, men tilpasset konsekvenserne af  

 kommunalreformen og afgrænset til de serviceydelser, som ikke er dækket af en  

 lovpligtig sammenlignelig brugerinformation.
 Den foreslåede bestemmelse sikrer tillige, at borgerne får  

 information om valgmulighederne i de tilfælde, hvor kommunalbestyrelsen  

 lokalt  

 har truffet beslutning om øget frit valg inden for rammerne af den gældende  

 lovgivning.
Kommunalbestyrelsen får ansvaret for selv at tilrettelægge  

 arbejdet med at opfylde den generelle informationsforpligtelse på de  

 serviceområder,  

 der ikke er omfattet af sammenlignelig brugerinformation.
Arbejdet kan  

 naturligt indgå i kommunens samlede informationsaktiviteter.
Den gældende lov om fremme af frit valg for borgerne ved  

 levering af serviceydelser i kommuner og amtskommuner indeholder en  

 bemyndigelsesbestemmelse, i henhold til hvilken indenrigs- og  

 sundhedsministeren  

 kan fastsætte nærmere krav til kommunernes og amtskommunernes information om  

 frit valg.
Bemyndigelsesbestemmelsen er alene tænkt udmøntet, hvis  

 erfaringerne  

 viser, at kommunerne og amtskommunerne ikke opfylder  

 informationsforpligtelsen.  

 Med den foreslåede obligatoriske ordning for sammenlignelig brugerinformation  

 vil der blive fastlagt nærmere regler for kommunernes information om  

 dagtilbud,  

 folkeskolen og ældreområdet.
Da der hermed fastsættes specifikke krav til  

 informationen  

 på de væsentligste kommunale serviceområder, skønnes der ikke at være behov  

 for  

 en videreførelse af den pågældende bemyndigelsesbestemmelse.
2.2.3. Information om, hvor borgerne kan rette  

 henvendelse om forhold vedrørende leveringen af en serviceydelse  

 (lovforslagets  

 § 5) Regeringen foreslår, at kommunalbestyrelsen i forbindelse  

 med information om frit valg forpligtes til at informere om, hvor borgeren  

 kan  

 rette henvendelse om forhold vedrørende leveringen af en serviceydelse.
Der  

 er  

 tale om en videreførelse af en tilsvarende bestemmelse i den gældende lov om  

 fremme af frit valg for borgerne ved levering af serviceydelser i kommuner og  

 amtskommuner, men der er dog foretaget en teknisk justering som følge af  

 amtskommunernes nedlæggelse.
En kommunalbestyrelse, der overlader varetagelsen af  

 myndighedens driftsopgaver til en privat leverandør, har fortsat ansvaret  

 for,  

 at lovgivningens krav til opgavens varetagelse opfyldes.
Hvis borgeren vælger  

 en anden kommunes institutionstilbud, eksempelvis skole- eller  

 daginstitutionstilbud, er det den udførende kommune, der er ansvarlig for  

 kontrol og tilsyn, med mindre andet er bestemt i lovgivningen.
Det hører under den ansvarlige kommunalbestyrelse at  

 behandle klager, hvor der skal træffes afgørelse om, hvad der er eller skal  

 være ret i en bestemt situation, dvs. hvor der træffes en forvaltningsretlig  

 afgørelse.
En borgers klage over, at de ydelser, der modtages i forbindelse  

 med  

 den private leverandørs opgavevaretagelse, ikke opfylder lovgivningens krav  

 på  

 det pågældende område eller ikke er i overensstemmelse med myndighedens  

 beslutning om tildeling af en ydelse, skal derfor behandles af den myndighed,  

 der har ansvar for ydelsen.
Den private leverandør skal i tilfælde heraf  

 videresende sådanne klager til myndigheden.
Klager over den private leverandørs personales optræden  

 eller henvendelser fra borgeren om den praktiske tilrettelæggelse af opgavens  

 udførelse skal derimod som udgangspunkt rettes til leverandøren.
Leverandøren  

 skal efter anmodning underrette kommunen om sådanne klager.
Spørgsmålet om,  

 hvornår en henvendelse fra en borger har karakter af en klage, der skal  

 behandles og afgøres af den ansvarlige myndighed, beror på et konkret skøn og  

 kan i visse tilfælde give anledning til tvivl.
Hvis den private leverandør er  

 i  

 tvivl herom, må denne rette henvendelse til myndigheden, der derefter må  

 afgøre, om klagen skal behandles af myndigheden eller den private leverandør.  

 Det bemærkes, at myndigheden skal oplyse om klagemulighederne i forbindelse  

 med  

 afgørelser om personlig og praktisk hjælp.
Regeringen ønsker med bestemmelsen at sikre, at der  

 tilvejebringes generelt informationsmateriale om, i hvilke hovedsituationer  

 borgeren skal kontakte kommunen, og i hvilke borgeren skal kontakte  

 leverandøren, hvad enten denne er en privat leverandør eller en anden  

 offentlig  

 myndighed.
Sigtet er således at fjerne en eventuel uklarhed om ansvaret for  

 de  

 leverede ydelser.
2.2.4. Redegørelse om arbejdet med at sikre  

 borgerne information (lovforslagets § 6) Regeringen foreslår, at borgerne skal have en redegørelse  

 om kommunalbestyrelsens arbejde med at tilvejebringe information dels om frit  

 valg på de serviceområder, der ikke er omfattet af en obligatorisk ordning  

 for  

 sammenlignelig brugerinformation, dels om, hvor borgerne kan henvende sig om  

 forhold vedrørende leveringen af en serviceydelse.
Der findes en lignende  

 bestemmelse herom i den gældende lov om fremme af frit valg for borgerne ved  

 levering af serviceydelser i kommuner og amtskommuner, idet der dog med den  

 foreslåede bestemmelse er taget højde for indførelsen af en obligatorisk  

 ordning for sammenlignelig brugerinformation med specificerede krav til  

 indhold  

 og præsentationsform.
Endvidere er der med den foreslåede bestemmelse  

 foretaget  

 en teknisk justering, da amtskommunerne nedlægges som følge af  

 kommunalreformen.
 Borgerne kan herved få kendskab til, hvilke overvejelser  

 kommunalbestyrelsen har gjort for at sikre borgerne den fornødne information  

 om  

 valgmulighederne på de serviceområder, der ligger uden for sammenlignelig  

 brugerinformation.
Kommunalbestyrelsen har selv ansvaret for at tilrettelægge,  

 hvordan redegørelsen skal udformes og offentliggøres.
Det vil være naturligt,  

 at redegørelsen bl.a. gøres tilgængelig for borgerne på kommunens hjemmeside  

 på  

 internettet.
Ifølge § 62 c i den kommunale styrelseslov skal  

 kommunalbestyrelsen som nævnt i afsnit 2.1.2. inden udgangen af 3. kvartal i  

 det år, hvori valg til kommunalbestyrelser finder sted, redegøre for, hvordan  

 kommunalbestyrelsen følger op på servicestrategien.
Regeringen foreslår, at  

 redegørelsen til borgerne om opfyldelse af informationsforpligtelsen som  

 anført  

 i lovforslagets § 4 og § 5 skal afgives inden for samme frist i lighed med  

 redegørelsen om kommunalbestyrelsens stillingtagen til mulighederne for øget  

 frit valg.
Kommunalbestyrelsens redegørelser om udarbejdelse af  

 informationsmateriale og mulighederne for øget frit valg kan på denne måde  

 naturligt indgå som en integreret del af redegørelsen om opfølgningen på  

 servicestrategien.
2.2.5. Ikrafttræden af lov om fremme af frit valg  

 for borgerne ved levering af serviceydelser i kommuner og amtskommuner Lov nr. 1429 af 22. december 2004 om fremme af frit valg  

 for borgerne ved levering af serviceydelser i kommuner og amtskommuner  

 indeholder en bestemmelse, som bemyndiger indenrigs- og sundhedsministeren  

 til  

 at fastsætte tidspunktet for lovens ikrafttræden.
På grund af forhandlingerne  

 om kommunalreformen var der behov for fleksibilitet med hensyn til  

 ikrafttrædelsestidspunktet, da nogle af lovens bestemmelser knytter an til  

 den  

 kommunale valgperiode.
 Som tilkendegivet i bemærkningerne til loven har indenrigs-  

 og sundhedsministeren ved bekendtgørelse sat bestemmelserne vedrørende  

 informationsforpligtelsen, jf. lovens § 4 og § 6, i kraft med  

 virkning fra den 1. januar 2005.
Bestemmelserne vedrørende kommunalbestyrelsens og amtsrådets  

 forpligtelse til at overveje mulighederne for øget frit valg og at udarbejde  

 redegørelser til borgerne er ikke sat i kraft.
De i loven fastsatte  

 tidsfrister  

 for disse opgaver er udgangen af 3. kvartal i det år, hvori valg finder sted  

 for valgperioden.
Hvis bestemmelserne var sat i kraft før dette tidspunkt,  

 ville det bl.a. betyde, at amtsråd og kommunalbestyrelser inden udgangen af  

 september måned 2005 skulle tage stilling til, hvordan der i det enkelte amt  

 eller den enkelte kommune kunne arbejdes fremadrettet med øget frit valg.
Da  

 amtskommunerne nedlægges og en meget stor del af de nuværende kommuner  

 omfattes  

 af sammenlægninger som følge af kommunalreformen, blev det ikke skønnet  

 hensigtsmæssigt at sætte den resterende del af loven i kraft før  

 gennemførelsen  

 af kommunalreformen pr. 1. januar 2007.
 Det bemærkes, at de omhandlede bestemmelser om lokal  

 stillingtagen til mulighederne for øget frit valg og om redegørelser til  

 borgerne videreføres uændret med lovforslaget, idet der dog er taget højde  

 for  

 dels den foreslåede lovfæstelse af sammenlignelig brugerinformation, dels  

 nedlæggelsen af amtskommunerne som følge af kommunalreformen.
 3. Administrative og økonomiske konsekvenser mv.
Lovforslaget pålægger den enkelte kommunalbestyrelse at  

 udarbejde sammenlignelig brugerinformation.
Den konkrete udmøntning af en ny  

 obligatorisk ordning, herunder fastlæggelse af informationsparametre, sker  

 imidlertid ved bekendtgørelse, og spørgsmålet om kompensation til kommunerne  

 for eventuelle administrative merudgifter vil derfor blive forhandlet i  

 forbindelse med udstedelse af bekendtgørelsen.
 En landsdækkende ordning for sammenlignelig  

 brugerinformation vil isoleret set indebære administrative merudgifter i  

 kommunerne, men disse vil være af begrænset omfang, bl.a. fordi der allerede  

 er  

 taget stilling til de kommunaløkonomiske konsekvenser for så vidt angår den  

 lovpligtige information i medfør af sektorlovgivningen.
 Etableringen af et nyt brugervenligt IT-værktøj vil dog  

 også give kommunerne en administrativ lettelse, der knytter sig både til den  

 lovpligtige information og til den informationsindsats, som kommunerne  

 allerede  

 i dag udfører på frivillig basis.
 Kompensation af kommunerne for eventuelle administrative  

 merudgifter finansieres af de involverede sektorministerier.
En velfungerende ordning for sammenlignelig  

 brugerinformation forudsætter, at der tilvejebringes en ny IT-arkitektur.
I  

 foråret 2004 blev der gennemført et pilotprojekt med bistand fra eksterne  

 konsulentvirksomheder.
Testfasen har bl.a. vist, at den udviklede tekniske  

 løsning fungerer godt i praksis med brugervenlige inddateringsmoduler, korte  

 svartider og en let navigation for slutbrugeren på nettet.
Den udviklede  

 tekniske løsning vurderes generelt at gøre det let for borgeren at  

 sammenligne  

 netop de informationsparametre, der måtte have interesse for den enkelte.  

 Resultaterne  

 fra pilotprojektet indgik i arbejdet i Udvalget om klare mål og  

 sammenlignelig  

 brugerinformation.
 På baggrund af forslagene fra Udvalget om klare mål og  

 sammenlignelig brugerinformation er det regeringens hensigt at etablere en  

 XML-standardiseret informationsstruktur for den sammenlignelige  

 brugerinformation.
Der er med pilotprojektet foretaget et grundigt forarbejde,  

 som betyder, at udviklingen af den tekniske løsning er nået meget langt.  

 Gennem  

 pilotprojektet er en XML-baseret løsning med web-indberetning blevet udviklet  

 i  

 skalérbar form og med muligheder for udvidelser og integration med andre  

 systemer i det offentlige.
Med det gennemførte pilotprojekt er der skabt et  

 godt grundlag for udarbejdelse af udbudsmateriale og et godt afsæt for den  

 endelige driftsløsning.
Der vil blive afholdt et EU-udbud.
Erfaringerne fra  

 pilotprojektet giver et kvalificeret beslutningsgrundlag for valg af  

 leverandør, og umiddelbart vurderet er der på markedet flere kompetente  

 firmaer,  

 som vil kunne løse opgaven.
I forbindelse med etableringen af et nyt IT-system er det  

 hensigten at nedsætte en projektgruppe med deltagelse af centrale statslige  

 aktører og de kommunale parter.
Inddragelsen af de kommunale parter i selve  

 etableringsfasen skal bidrage til at sikre en succesfuld udbredelse af  

 sammenlignelig brugerinformation i en periode, hvor kommunerne skal gennemgå  

 en  

 stor omstillingsproces som følge af kommunalreformen.
 IT- og Telestyrelsen anmodede KMD om med udgangspunkt i  

 erfaringerne fra pilotprojektet at udarbejde et estimat over omkostningerne  

 til  

 etablering og drift af en fuldt udbygget XML-standardiseret  

 informationsstruktur.  

 På det grundlag skønnes det, at omkostningerne ved en XML-standardisering af  

 informationsstrukturen på de tre omhandlede serviceområder vil udgøre mellem  

 ca. 14,8 mio. kr. og ca. 17 mio. kr. (2005-pris- og lønniveau). I beløbet  

 indgår 1 mio. kr. i lønmidler til Indenrigs- og Sundhedsministeriets  

 departement, udgifter til EU-udbud og driftsudgifter på i alt ca. 5,5 mio.  

 kr.  

 i en 3-årig etableringsfase, der strækker sig fra 2006 til 2009.
 En ekstrabevilling til § 16.11.01. Departementet,  

 Almindelig virksomhed, gør det muligt at afholde de med projektet forbundne  

 udgifter i perioden 2006-2009.
 En XML-baseret løsning vil ikke indebære udgifter for  

 kommunerne til investering i software, men kræver alene internetadgang i  

 kommunerne og de enkelte institutioner.
 Udgifterne til drift og vedligehold efter etableringsfasen  

 skønnes bl.a. på baggrund af ovennævnte estimater at udgøre ca. 1,8 mio. kr.  

 årligt (2005-pris- og lønniveau). Disse udgifter vil blive finansieret af  

 Indenrigs- og Sundhedsministeriet samt de involverede sektorministerier.
4. Erhvervsøkonomiske konsekvenser Lovforslaget har ingen erhvervsøkonomiske konsekvenser.
5. Erhvervsadministrative konsekvenser Lovforslaget har ingen erhvervsadministrative konsekvenser.
 Med lovforslaget indgår selvejende institutioner og private  

 leverandører, der er en integreret del af det kommunale tilbud, i den  

 sammenlignelige brugerinformation, men det tidsmæssige forbrug i forbindelse  

 med indtastning og ajourføring af data skønnes at være ubetydeligt for den  

 enkelte.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
Høring Lovforslaget har været i høring hos KL, Amtsrådsforeningen,  

 Københavns Kommune, Frederiksberg Kommune, H:S, Børne- og Ungdomspædagogernes  

 Landsforbund (BUPL), Børnerådet, Landsforeningen af forældre til børn i  

 daginstitutioner  

 (FOLA), Funktionærernes og Tjenestemændenes Fællesråd (FTF), Fag og Arbejde  

 (FOA), Danmarks Lærerforening, Danske Skoleelever, Skole og Samfund, Rådet  

 for  

 Etniske Minoriteter, De Samvirkende Invalideorganisationer, Det Centrale  

 Handicapråd, Organisationen af Selvejende Institutioner, Landsforeningen  

 Ældresagen,  

 Pårørendegruppen for Svage Ældre, Omsorgsorganisationernes Samråd samt  

 Sammenslutningen af Ældreråd i Danmark.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Mellem ca. 14,8 mio. kr. og ca. 17 mio. kr. til  

 etablering af ny IT-løsning, herunder 1 mio. kr. i lønmidler til Indenrigs-  

 og Sundhedsministeriets departement, udgifter til EU-udbud og driftsudgifter  

 på i alt ca. 5,5 mio. kr. i den 3-årige etableringsfase, der strækker sig fra  

 2006 til 2009.
 Ca. 1,8 mio. kr. årligt til drift og vedligehold efter den  

 3-årige etableringsfase.
Administrative konsekvenser for det offentlige Kompensation til kommunerne for eventuelle administrative  

 merudgifter forhandles i forbindelse med udstedelse af bekendtgørelse.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Loven skal fremme frit valg inden for rammerne af den  

 gældende lovgivning.
Regeringen har som overordnet mål at give borgeren mere  

 at  

 vælge mellem, når denne er visiteret til eller har ret til en ydelse.
Det er  

 derfor vigtigt at få skabt større lokal fokus på mulighederne for øget frit  

 valg for borgerne inden for de eksisterende rammer.
Med regeringens program  

 for  

 modernisering og fornyelse af den offentlige sektor har borgerne gennem en  

 række lovgivningsinitiativer fået større frihed til at vælge mellem  

 forskellige  

 offentlige og private løsninger, men det er stadigvæk en udfordring at sikre  

 borgerne et kvalificeret beslutningsgrundlag i form af let tilgængelig og  

 brugerrettet information om kommunale serviceydelser.
Med henblik på at  

 understøtte  

 borgernes retssikkerhed er det samtidig vigtigt, at borgerne tillige får  

 information om, hvor de kan rette henvendelse om forhold vedrørende  

 leveringen  

 af en serviceydelse.
Til § 2 Om baggrunden for bestemmelsen henvises til de almindelige  

 bemærkninger afsnit 1 og afsnit 2.1.1.
Det foreslås med bestemmelsen, at kommunalbestyrelsen  

 forpligtes til at vurdere, hvor det er muligt inden for lovgivningens rammer  

 at  

 udvide eksisterende fritvalgsordninger eller at indføre frit valg på områder,  

 hvor dette ikke allerede er sikret.
Vurderingen skal finde sted inden  

 udgangen  

 af 3. kvartal i det år, hvori valg til kommunalbestyrelser finder sted.
 Der er tale om en videreførelse af den eksisterende  

 bestemmelse i den gældende lov om fremme af frit valg for borgerne ved  

 levering  

 af serviceydelser i kommuner og amtskommuner, idet der dog er foretaget en  

 teknisk  

 justering i og med, at amtskommunerne nedlægges som følge af  

 kommunalreformen.
 Med bestemmelsen sikres, at kommunalbestyrelsen i sin  

 tilrettelæggelse af leveringen af serviceydelser arbejder fremadrettet med at  

 identificere nye områder, hvor det er muligt at skabe flere valgmuligheder  

 for  

 borgerne.
 Som eksempel på en mulighed for øget frit valg kan nævnes,  

 at borgeren efter serviceloven har ret til at tilkendegive ønsker om  

 dagtilbud.  

 Der er ingen begrænsning på, hvor langt kommunen kan gå med hensyn til antal  

 ønsker,  

 som borgeren kan fremsætte.
I de eksisterende fritvalgsordninger er frit valg i vid  

 udstrækning gennemført ved at give borgerne mulighed for at vælge mellem  

 forskellige  

 leverandører, men dette udelukker dog ikke, at opmærksomheden tillige kan  

 rettes mod at give større valgmulighed i henseende til ydelsernes indhold og  

 mængde.
I et offentligt system, der bygger på skattefinansierede  

 serviceydelser,  

 må udgangspunktet dog være, at det er de af borgerne valgte politikere, som  

 fastsætter ydelsernes indhold og mængde.
Bestemmelsen indebærer et delegationsforbud.
Det påhviler  

 den enkelte kommunalbestyrelse selv at foretage en vurdering af mulighederne  

 for øget frit valg, og opgaven kan således ikke delegeres til f.eks.  

 økonomiudvalget  

 eller den kommunale administration.
Kommunalbestyrelsen træffer selv beslutning om, hvorledes  

 arbejdet med at indtænke et øget frit valg i den lokale opgavevaretagelse  

 skal  

 tilrettelægges.
Bestemmelsen er imidlertid udformet således, at  

 overvejelserne  

 om øget frit valg naturligt kan kædes sammen med servicestrategiarbejdet i  

 henhold til styrelseslovens § 62. Den fastsatte frist for  

 kommunalbestyrelsens vurdering skal ses i sammenhæng hermed.
 Arbejdet med at udvide det frie valg skal munde ud i en  

 redegørelse til borgerne om kommunalbestyrelsens vurdering af mulighederne  

 for  

 øget frit valg, jf. bemærkningerne til § 6.
Til § 3 Om baggrunden for bestemmelsen henvises til de almindelige  

 bemærkninger afsnit 1 og afsnit 2.2.1.
Kommunalbestyrelsen pålægges med bestemmelsens stk. 1  

 at udarbejde sammenlignelig brugerinformation om dagtilbud, folkeskolen og  

 ældreområdet.
En lovfæstelse af sammenlignelig brugerinformation vil betyde,  

 at  

 borgerne for en lang række informationsparametre kan sammenstille og  

 sammenligne institutioner og ydelser inden for den enkelte kommune og på  

 tværs  

 af kommunegrænser.
Frit valg kan ikke udnyttes optimalt, med mindre borgerne  

 har mulighed for at få sammenlignelig information om alle leverandører af en  

 given ydelse.
Med stk. 2 foreslås derfor, at selvejende institutioner og  

 private leverandører, som er en integreret del af det kommunale tilbud, også  

 indgår i den kommende obligatoriske ordning.
Dette vil indebære, at  

 institutioner med et kontraktligt forhold til kommunen i form af en  

 driftsoverenskomst  

 eller lignende og godkendte institutioner omfattes af sammenlignelig  

 brugerinformation.
Der vil i forbindelse med den konkrete udmøntning af  

 ordningen blive taget højde for, at ikke alle informationsparametre er  

 relevante for denne gruppe.
 Med stk. 3 bemyndiges indenrigs- og sundhedsministeren  

 til efter drøftelse med de berørte ministre at fastsætte nærmere regler for  

 den  

 fremtidige sammenlignelige brugerinformation.
Ved udformningen af den obligatoriske ordning vil det være  

 et overordnet hensyn, at sektorlovgivningens krav om information i videst  

 muligt omfang inkorporeres i ordningen.
Dette vil indebære, at  

 kommunalbestyrelsen  

 ved udarbejdelsen af sammenlignelig brugerinformation om folkeskolen  

 samtidig vil opfylde informationskravene i medfør af lov om gennemsigtighed  

 og  

 åbenhed i uddannelserne m.v.
For så vidt angår ældreområdet kan noget  

 tilsvarende ikke helt lade sig gøre, fordi der i medfør af lovgivningen om  

 frit  

 leverandørvalg på ældreområdet stilles krav om indberetning af visse  

 oplysninger til en særlig fritvalgsdatabase samt udarbejdelse af særskilt  

 informationsmateriale.
Nogle af disse oplysninger er af en anden karakter end  

 det, der indgår i sammenlignelig brugerinformation, bl.a. fordi  

 fritvalgsdatabasen også henvender sig til leverandører.
På dagtilbudsområdet  

 er  

 omfanget af anden lovpligtig information begrænset.
Den fremtidige sammenlignelige brugerinformation vil på de  

 enkelte områder blive bygget op over samme model som den nuværende frivillige  

 ordning, men med væsentlig færre informationsparametre.
Sammenlignelig  

 brugerinformation vil således også i den nye udformning bestå dels af fælles  

 serviceoplysninger for kommunen som helhed, dels af serviceoplysninger om de  

 enkelte institutioner eller ydelser.
Endvidere vil det på en række områder  

 fortsat være en gennemgående informationsparameter, at der oplyses om  

 resultatet af eventuelle evalueringer og brugerundersøgelser suppleret med  

 links til de eventuelle sider på internettet, hvor undersøgelserne er  

 tilgængelige.
I forbindelse med den konkrete udmøntning af sammenlignelig  

 brugerinformation vil forslagene fra Udvalget om klare mål og sammenlignelig  

 brugerinformation blive lagt til grund.
Bilag 1 viser en oversigt over de  

 informationsparametre, der indgår i de opstillede grundmodeller for  

 sammenlignelig brugerinformation om henholdsvis dagtilbud, folkeskolen og  

 ældreområdet.
En lovpligtig ordning for sammenlignelig brugerinformation  

 kræver, at der tilvejebringes en ny teknisk løsning, som på samme tid er  

 brugervenlig og let at administrere for kommunerne.
Regeringen har til  

 hensigt  

 at etablere en ny tidssvarende IT-platform, hvorved der etableres adgang til  

 sammenlignelig brugerinformation om de væsentligste kommunale serviceydelser.
 Som tilkendegivet i regeringsgrundlaget Nye mål fra  

 februar 2005 gøres sammenlignelig brugerinformation landsdækkende i 2007. Af  

 hensyn til at sikre en vis tidsmæssig fleksibilitet i forhold til indførelsen  

 af en obligatorisk ordning i 2007 foreslås dog, at indenrigs- og  

 sundhedsministeren fastsætter tidspunktet for ordningens ikrafttræden efter  

 drøftelse med de berørte sektorministre, jf. § 7, stk. 3.
Til § 4 Om baggrunden for bestemmelsen henvises til de almindelige  

 bemærkninger afsnit 1 og afsnit 2.2.2.
 Bestemmelsen er en videreførelse af den generelle  

 informationsforpligtelse, der følger af den gældende lov om fremme af frit  

 valg  

 for borgerne ved levering af serviceydelser i kommuner og amtskommuner, men  

 tilpasset  

 konsekvenserne af kommunalreformen og afgrænset til de serviceydelser, som  

 ikke  

 dækkes af en lovpligtig sammenlignelig brugerinformation.
 Det foreslås med bestemmelsens stk. 1, at  

 kommunalbestyrelsen pålægges at informere borgerne om valgmulighederne ved  

 levering af kommunale serviceydelser på de områder, hvor der ikke udarbejdes  

 sammenlignelig  

 brugerinformation.
 Med stk. 2 foreslås, at kommunalbestyrelsen forpligtes  

 til at informere om indholdet af disse kommunale serviceydelser på en måde,  

 der  

 i tilstrækkelig grad sikrer, at borgerne på et enkelt og gennemskueligt  

 grundlag  

 kan foretage et kvalificeret valg.
Kravene til information foreslås udformet som en generel  

 informationsforpligtelse uden specifikke indholdskrav.
Kommunalbestyrelsen  

 kan  

 således vælge egne veje i formidlingen af denne information og indpasse  

 arbejdet i udmøntningen af kommunens samlede informationspolitik.  

 Forpligtelsen  

 til at informere kan eksempelvis opfyldes gennem information på kommunens  

 hjemmeside på internettet eller i lokalaviser, pjecer på biblioteket,  

 vejledninger mv.
 Kommunalbestyrelsen skal over for borgerne redegøre for,  

 hvordan arbejdet med at opfylde informationsforpligtelsen forløber, jf.  

 bemærkningerne til § 6.
I perioden fra lovens ikrafttræden og indtil sammenlignelig  

 brugerinformation gøres obligatorisk i løbet af 2007 vil bestemmelsens  

 stk. 1 og 2 også omfatte dagtilbud, folkeskolen og ældreområdet.
Med  

 andre  

 ord er informationsforpligtelsen på de pågældende områder uændret i forhold  

 til  

 den gældende lov om fremme af frit valg for borgerne ved levering af  

 serviceydelser i kommuner og amtskommuner, så længe bestemmelserne vedrørende  

 en obligatorisk sammenlignelig brugerinformation ikke er sat i kraft.
Til § 5 Om baggrunden for bestemmelsen henvises til de almindelige  

 bemærkninger afsnit 2.2.3.
 Lovkravet eksisterer allerede, idet der dog med den  

 foreslåede bestemmelse er foretaget en teknisk justering som følge af  

 kommunalreformen.
Det foreslås, at kommunalbestyrelsen i forbindelse med  

 information om frit valg tillige skal oplyse om, hvor borgeren kan rette  

 henvendelse om forhold vedrørende leveringen af en serviceydelse.
Hensigten  

 er  

 at give borgerne generel information om, i hvilke situationer de skal  

 kontakte  

 henholdsvis den ansvarlige myndighed eller leverandøren, hvis der opstår  

 spørgsmål eller klager i relation til den faktiske udførelse af en  

 serviceydelse.
 Det er ikke tilsigtet, at der skal udarbejdes detaljeret  

 information inden for hvert sektorområde.
 Kommunalbestyrelsen skal over for borgerne redegøre for arbejdet  

 med at opfylde informationsforpligtelsen, jf. bemærkningerne til § 6.
Til § 6 Om baggrunden for bestemmelsen henvises til de almindelige  

 bemærkninger afsnit 2.1.2 og afsnit 2.2.4.
Bestemmelsen er en videreførelse af en enslydende  

 bestemmelse i den gældende lov om fremme af frit valg for borgerne ved  

 levering  

 af serviceydelser i kommuner og amtskommuner, men tilpasset konsekvenserne af  

 kommunalreformen.
For så vidt angår kravet om en redegørelse for arbejdet med  

 at opfylde informationsforpligtelsen tages der endvidere højde for, at der  

 foreslås indført en obligatorisk ordning for sammenlignelig  

 brugerinformation.
Med bestemmelsen foreslås, at der skal afgives en  

 redegørelse til borgerne om kommunalbestyrelsens vurdering af mulighederne  

 for  

 øget frit valg som bestemt i § 2. Endvidere foreslås det at forpligte  

 kommunalbestyrelsen  

 til at udarbejde en redegørelse om arbejdet med at sikre borgerne den  

 fornødne  

 information som bestemt i § 4 og § 5. Disse redegørelser skal afgives inden  

 udgangen af 3. kvartal i det år, hvori der afholdes valg til  

 kommunalbestyrelser,  

 men der er intet til hinder for, at det kan ske hyppigere.
Det vil være  

 naturligt bl.a. at offentliggøre redegørelserne på kommunens hjemmeside på  

 internettet.
Kommunalbestyrelsen har selv ansvaret for at tilrettelægge  

 arbejdet med redegørelsen som led i dialogen med borgerne.
Det vil dog være  

 naturligt at afgive redegørelsen i forbindelse opfølgningen på den kommunale  

 servicestrategi, der ligeledes skal være gjort tilgængelig for borgerne inden  

 udgang af 3. kvartal i det år, hvori der afholdes valg til  

 kommunalbestyrelser.
Til § 7 Det foreslås, at loven træder i kraft med virkning fra den  

 1. januar 2007. Tidspunktet for indførelsen af en obligatorisk ordning for  

 sammenlignelig brugerinformation foreslås dog fastsat af indenrigs- og  

 sundhedsministeren efter drøftelse med de involverede sektorministre.
 Det foreslåede ikrafttrædelsestidspunkt er sammenfaldende  

 med tidspunktet for kommunalreformens ikrafttræden, hvilket gør det muligt  

 umiddelbart  

 at tage højde for kommunalreformens konsekvenser i forbindelse med  

 udformningen  

 af lovforslaget.
 Endvidere vil det give en vis tid til at forberede en  

 obligatorisk ordning for sammenlignelig brugerinformation, herunder  

 tilvejebringelsen af en ny IT-løsning.
Til § 8 Bestemmelsen vedrører lovens territorielle gyldighed.
Bilag 1 Grundmodeller for sammenlignelig  

 brugerinformation, opstillet af Udvalget om klare mål og sammenlignelig  

 brugerinformation 1) Boks 1. Dagtilbud Fælles  

 serviceinformationer Obligatorisk ·  


  

 Oversigt over kommunens dagtilbud  

 (daginstitutioner, kommunal dagpleje, godkendte private institutioner og  

 puljeordninger) samt tilskud til privat pasning og tilskud til forældre, der  

 vælger at passe egne børn ·  


  

 Beskrivelse af kommunens dagplejetilbud ·  



  

 Kommunens  

 kriterier for anvisning af pladser ·  



  

 Kommunens  

 eventuelle beslutning om lukning af venteliste og om forlængelse af lukning  

 af venteliste ·  



  

 Takst  

 for plads i forskellige dagtilbud ·  


  

 Bruttodriftsudgift pr. plads i  

 forskellige dagtilbud Grundoplysninger Obligatorisk ·  


  

 Adresse ·  


  

 Åbningstider ·  


  

 Institutionstype og aldersgruppe Frivillig ·  


  

 Resultatet af eventuelle brugerundersøgelser ·  


  

 Venteliste til institutionen Profil Obligatorisk ·  


  

 Pædagogisk læreplan ·  


  

 Institutionens pædagogiske principper  

 og værdier Frivillig ·  


  

 Har kommunen besluttet, at der  

 kan  

 etableres forældrebetalt madordning ·  


  

 Maksimalt tilskud over kommunegrænse,  

 aldersfordelt ·  


  

 Maksimal tilskudsprocent over  

 kommunegrænse, aldersfordelt ·  


  

 Maksimalt tilskud til privat pasning,  

 aldersfordelt ·  


  

 Maksimalt tilskud til pasning af  

 egne børn, aldersfordelt (hvis kommunen yder tilskuddet) ·  


  

 Åben parameter Frivillig ·  


  

 Madpolitik ·  


  

 Åben parameter Børn & ansatte Obligatorisk ·  


  

 Antal børn i institutionen i alt ·  


  

 Antallet af børn pr. medarbejder  

 med pædagogiske opgaver Indretning &  

 lokaler Frivillig ·  


  

 Indendørs areal pr. barn ·  


  

 Udendørs legeareal ·  


  

 Åben parameter Boks 2. Folkeskolen Fælles  

 serviceinformationer Obligatorisk ·  


  

 Oversigtskort over kommunens  

 folkeskoler ·  


  

 Udgift pr. folkeskoleelev i kommunen  

 (brutto) Frivillig ·  


  

 Kommunens vedtægter for styrelsen  

 af kommunens skolevæsen ·  


  

 Ungdommens uddannelsesvejledning ·  


  

 Åben parameter Profil &  

 undervisning Obligatorisk ·  



  

 Skolens aktuelle  

 værdigrundlag og pædagogiske udgangspunkt, herunder pædagogisk praksis og  

 indsatsområder ·  



  

 Skolens aktuelle uddannelser,  

 uddannelsernes mål, fagudbud og læseplaner ·  



  

 Gennemførte aktuelle evalueringer  

 af kvaliteten af undervisningen ·  



  

 Andet, som skolen finder væsentligt  

 for belysning af kvaliteten Frivillig Grundoplysninger Obligatorisk ·  


  

 Adresse Frivillig ·  


  

 Klassetrin og spor på skolen ·  


  

 Åben parameter Faktuelle  

 oplysninger Obligatorisk ·  


  

 Antal elever ·  



  

 Gennemsnitskarakterer Frivillig ·  


  

 Gennemsnitlige klassekvotienter Bygninger &  

 lokaler Frivillig ·  


  

 Skolens bygninger og faciliteter Boks 3. Ældreområdet Fælles  

 serviceinformationer Obligatorisk ·  


  

 Hvorledes bliver man visiteret  

 til ydelser på ældreområdet ·  



  

 Ventelister, ventetid og  

 tidsfrister for afgørelse om hjælp ·  



  

 Takster og egenbetaling ·  


  

 Ældreudgifter pr. over 75-årig  

 (brutto) Frivillig ·  


  

 Tilkaldemuligheder ·  


  

 Åben parameter Madordninger Obligatorisk ·  



  

 Vilkår for leverance af  

 madservice og madservice uden udbringning ·  



  

 Valgmuligheder (frit valg)  

  

 - Måltidet (madservice og madservice uden udbringning)  

  

 - Leverandører (madservice og madservice uden udbringning) ·  



  

 Tilsyn Frivillig ·  


  

 Resultatet af eventuelle undersøgelser  

 af kvaliteten/brugerundersøgelser Personlig &  

 praktisk hjælp Obligatorisk ·  



  

 Hvad ydes der hjælp og pleje  

 til  

  

 - Generelt serviceniveau  

  

 - Angivelse af kvalitetskrav til leverandører ·  



  

 Angivelse af leverandører af  

 personlig og praktisk hjælp (frit valg) ·  



  

 Mulighed for eget valg af hjemmehjælper ·  



  

 Hvad sker der ved ændring af  

 hjemmehjælperens besøg (erstatningshjælp) ·  



  

 Fleksibel hjemmehjælp ·  



  

 Tilsyn Ældreboliger Obligatorisk ·  



  

 Oversigt over kommunens ældreboliger,  

 herunder ældreboliger egnet til 2 personer ·  



  

 Ventelister ·  



  

 Boligernes størrelse og indretning ·  



  

 Fællesfaciliteter i  

 tilknytning til den enkelte bolig ·  



  

 Tilknyttet hjælp ·  



  

 Resultatet af eventuelle  

 undersøgelser af kvaliteten Frivillig ·  


  

 Kommunens målsætning for antallet  

 af hjemmehjælpere i det enkelte hjem ·  


  

 Resultatet af eventuelle undersøgelser  

 af kvaliteten/brugerundersøgelser Frivillig ·  


  

 Resultatet af eventuelle brugerundersøgelser Aktiviteter/træning Obligatorisk ·  



  

 Mulighed for vedligeholdende  

 træning og genoptræning ·  



  

 Tilsyn Frivillig ·  


  

 Oversigt over generelle aktiverende  

 og forebyggende tilbud ·  


  

 Oplysninger om, hvilke hjælpemidler  

 kommunen  

 kan  

 tilbyde ·  


  

 Resultatet af eventuelle undersøgelser  

 af kvaliteten/brugerundersøgelser Plejehjem &  

 plejeboliger Obligatorisk ·  



  

 Oversigt over kommunens plejehjem  

 og plejeboliger, herunder boliger egnet til 2 personer ·  



  

 Ventelister ·  



  

 Antal beboere på  

 plejehjemmet/i plejeboligbebyggelsen ·  



  

 Antal fast tilknyttet  

 plejepersonale ·  



  

 Plejehjemmets/plejeboligbebyggelsens  

 værdier og normer ·  



  

 Dagligdagens rytme ·  



  

 Indsatsen i forhold til demente ·  



  

 Boligernes størrelse og indretning ·  



  

 Tilsyn ·  



  

 Resultatet af eventuelle  

 undersøgelser af kvaliteten Frivillig ·  


  

 Aflastningspladser på  

 plejehjem/i plejeboligbebyggelser ·  


  

 Resultatet af eventuelle brugerundersøgelser 1)  

 Der er foretaget en markering med understregning af de informationsparametre,  

 for hvilke der allerede i lovgivningen er fastsat krav om tilsvarende  

 information.
