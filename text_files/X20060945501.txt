Garantiperioden variabel efter  

 alderspensioneringen Spørgsmål Vil nedenfor  

 nævnte garanterede ydelse, hvor garantiperioden efter alderspensioneringen er  

 "variabel", være omfattet af pensionsbeskatningslovens § 5? Svar Ja, se  

 sagsfremstilling og begrundelse.
Beskrivelse af de faktiske forhold A A/S er et  

 administrationsfællesskab for og ejet af 8 tværgående pensionskasser.  

 Pensionskasserne etablerer obligatoriske arbejdsmarkedspensionsordninger for  

 primært medarbejdere ansat i henhold til kollektive overenskomster inden for  

 den offentlige sektor.
I pensionskasserne er ydelserne ved både alder,  

 invaliditet og død etableret som pensionsordninger med løbende udbetalinger,  

 herunder som supplerende engangsydelser.
 A A/S ansøger om  

 bindende forhåndsbesked på vegne af alle 8 pensionskasser.
Det påtænkes at  

 etablere en garanteret ydelse efter pensionsbeskatningslovens § 5, idet det  

 sikres, at præmien for ydelsen på intet tidspunkt overstiger 10 % af den  

 samlede præmie til alle de ydelser, der skattemæssigt henføres til  

 pensionsordninger med løbende ydelser, herunder præmien til supplerende  

 engangsydelser.
Det sikres ligeledes, at kravene til begunstigede i § 5, stk.  

 2  

 til enhver tid overholdes.
 Den garanterede  

 ydelse påtænkes etableret i tilknytning til alderspensionen og på en sådan  

 måde, at den garanterede ydelse udgør en procentdel af alderspensionen.
Garantiperioden  

 før alderspensionering påtænkes fastsat til 10 år.
Ved overgang til  

 alderspension påtænkes garantiperioden forlænget med 1 år, for hvert år  

 medlemmet har fået udbetalt alderspensionen.
Dette gælder dog kun ved de  

 første  

 5 års udbetaling af alderspension.
Dette kan illustreres ved følgende  

 eksempler:
 Eksempel 1  

  

 :
Medlem dør som  

 35 årig.
Den garanterede ydelse udbetales i 10 år.
 Eksempel 2  

  

 :
Medlem går på  

 alderspension som 60 årig og dør som 63 årig.
Den garanterede ydelse  

 udbetales  

 i 10 år, idet der er udbetalt 3 års alderspension af den forlængede  

 garantiperiode  

 på 13 år.
 Eksempel 3:
Medlem går på  

 alderspension som 65 årig.
Medlem dør som 80 årig.
Den garanterede ydelse  

 kommer  

 ikke til udbetaling, da dødsfaldet sker efter garantiperiodens udløb, som i  

 dette tilfælde netop er 80 år.
 Eksempel 4  

  

 :
Medlem går på  

 alderspension som 68 årig.
Medlem dør som 78 årig.
Den garanterede ydelse  

 udbetales  

 i 5 år, idet der er udbetalt 10 års alderspension af den forlængede  

 garantiperiode på 15 år.
Baggrunden for  

 og formålet med at etablere en garanteret ydelse er at sikre en ensartet  

 dækning  

 til de efterladte ved et pensionskassemedlems død, uanset medlemmets  

 civilstand.
I pensionskasserne skal den garanterede ydelse erstatte både  

 ægtefælle-/samleverpension og de ydelser, der udbetales, hvis der ikke er en  

 pensionsberettiget ægtefælle eller samlever.
 Årsagen til  

 ansøgning om bindende svar er, at den påtænkte garantiperiode ikke er fast i  

 hele forsikringstiden men gøres variabel efter overgang til alderspension,  

 idet  

 garantiperioden ved overgang til alderspension forlænges med 1 år, for hvert  

 af  

 de første 5 år medlemmet har fået udbetalt alderspension.
SKATs indstilling og begrundelse Efter  

 pensionsbeskatningslovens § 5 kan forsikringer, hvis ydelser i alle tilfælde  

 udbetales i en vis periode uanset den forsikredes død (garanterede ydelser),  

 men som i øvrigt opfylder betingelserne i pensionsbeskatningslovens § 2, nr.  

 4,  

 jf. § 4, behandles efter reglerne for pensionsordninger med løbende  

 udbetalinger, såfremt præmien for garantien ikke overstiger 10 pct. af  

 præmien  

 for den samlede forsikring.
 Det er dog en  

 betingelse, at der ikke i policen er indsat andre begunstigede end enten  

 forsikredes  

 "nærmeste pårørende" i forsikringsaftalelovens forstand, jf. denne  

 lovs § 105, stk. 5, eller forsikredes ægtefælle eller fraskilte ægtefælle,  

 forsikredes livsarvinger, stedbørn eller stedbørns livsarvinger eller en  

 navngiven person, der har fælles bopæl med forsikrede ved indsættelsen, eller  

 dennes livsarvinger.
 Efter  

 pensionsbeskatningslovens § 2, stk. 1, nr. 4 skal en pensionsordning med  

 løbende  

 udbetalinger gå ud på at sikre pension i form af løbende ydelser, der  

 bortfalder ved den pensionsberettigede død, og som udbetales fra en  

 pensionskasse, der opfylder betingelserne i § 3, eller i henhold til en  

 forsikring,  

 der opfylder betingelserne i § 4, dog kun hvis ydelserne fra pensionskassen  

 eller forsikringsselskabet har karakter af:
 Pensionsbeskatningslovens  

 § 5, stk. 1 har sin baggrund i, at kollektive pensionsforsikringer med  

 garantibestemmelser ved pensionsbeskatningslovens tilblivelse i 1972 blev  

 behandlet som rateforsikringer med tilknyttede livrenter eller som  

 arverenter.
 De garanterede  

 ydelser anses at tjene et forsørgelsesformål for efterlevende ægtefælle eller  

 uforsørgede børn.
Bestemmelsen  

 giver mulighed for, at livrenter med garanterede - altså ikke livsbetingede -  

 ydelser under visse betingelser kan behandles efter reglerne for løbende,  

 livsbetingede ydelser.
At ydelserne under en livrente er garanterede,  

 betyder,  

 at alderspensionen skal udbetales i den garanterede periode - garantiperioden  

 -  

 selv om den forsikrede er død.
Ydelserne udbetales i så fald til den  

 begunstigede  

 i henhold til policen.
Tilsvarende kan det i en overlevelsesrente til fordel  

 for den forsikredes ægtefælle aftales, at enkepensionsydelserne udbetales,  

 uanset  

 om enken er i live eller ikke.
Da selskabet  

 ikke på forhånd kan vide om den lovede garanterede pensionsydelse vil blive  

 udbetalt  

 i 10 år eller måske 15 år, beror det på en aktuarmæssig vurdering, hvorvidt  

 lovens krav om, at præmien for de garanterede pensionsydelser ikke må  

 overstige  

 10 pct. af præmien for den samlede forsikring er opfyldt.
Told- og  

 skatteforvaltningen er ikke i stand til at foretage en sådan vurdering på det  

 foreliggende grundlag.
 Under den  

 forudsætning at lovens krav i denne henseende imidlertid bliver opfyldt, kan  

 told- og skatteforvaltningen svare ja til at ordningen kan behandles efter  

 reglerne for pensionsordninger med løbende udbetalinger.
Skatterådets afgørelse og begrundelse Skatterådet  

 tiltræder told- og skatteforvaltningens indstilling.
Svaret er  

 bindende for skattemyndighederne i følgende periode 5 år fra  

 afgørelsens dato.
