Landsskatteretskendelse vedr.
Anmodning om tilladelse til  

 selvangivelsesomvalg Klagen vedrører anmodning om tilladelse til  

 selvangivelsesomvalg efter dagældende bestemmelse i skattestyrelseslovens §  

 37  

 D Landsskatterettens afgørelse Ligningsmyndigheden har  

 afslået at imødekomme klagerens anmodning om selvangivelsesomvalg efter  

 dagældende bestemmelse i skattestyrelseslovens § 37 D.
 Landsskatteretten stadfæster  

 ligningsmyndighedens afgørelse.
Sagens oplysninger A (herefter benævnt foreningen)  

 er en brancheforening, som er skattepligtig efter fondsbeskatningsloven.
 For foreningens første  

 indkomstår, indkomståret 2001, har foreningen indsendt selvangivelse, jf.  

 fondsbeskatningslovens § 15, stk. 1.
Det fremgår af foreningens  

 regnskab, at foreningen i indkomståret 2001 havde oppebåret kontingentindtægter med  

 750.000 kr., at resultatet af den primære drift er opgjort til 595.116 kr.,  

 at  

 skat af årets resultat er beregnet til 195.630 kr., og at årets resultat  

 herefter er opgjort til 408.866 kr.
 Landsskatteretten har ved  

 kendelse af 17. marts 2005 stadfæstet den kommunale skattemyndigheds afslag  

 på  

 foreningens anmodning om genoptagelse af skatteansættelsen for indkomståret  

 2001 med henblik på at ændre indgivelsen af selvangivelse til  

 erklæringsselvangivelse  

 efter bestemmelsen i fondsbeskatningslovens § 15, stk. 2.
Foreningen har rettet  

 henvendelse til Ligningsrådet ved brev af 20. januar og 18. marts 2005 vedrørende anmodning om  

 omvalg af selvangivelse for indkomståret 2001.
 Told- og Skattestyrelsen har  

 besvaret disse henvendelser ved brev af 30. marts 2005, hvori er anført, at  

 anmodningen kan være omfattet af skattestyrelseslovens § 37 D, og henviser  

 foreningen til at henvende sig til ligningsmyndigheden, som er bemyndiget til  

 at træffe afgørelse i 1. instans i sådanne sager.
 Ved brev af 1. april 2005 har  

 foreningen anmodet om tilladelse til selvangivelsesomvalg ved den kommunale  

 skattemyndighed efter skattestyrelseslovens § 37 D for indkomståret 2001.
Den kommunale skattemyndigheds afgørelse Anmodningen om tilladelse til  

 selvangivelsesomvalg er ikke imødekommet.
 Omvalg efter  

 skattestyrelseslovens § 37 D forudsætter, at skattemyndighederne har  

 foretaget  

 en skatteansættelse af betydning for valget, og at valget som følge heraf har  

 fået utilsigtede skattemæssige konsekvenser.
Der er ikke foretaget en  

 skatteansættelse af betydning for valget, ligesom valget ikke har fået  

 utilsigtede  

 skattemæssige konsekvenser.
Foreningen har valgt at indsende selvangivelse,  

 og  

 det fremgår af regnskabets note 2, at dette medfører en skat på 195.630 kr.  

 Valget synes således ikke at have fået utilsigtede konsekvenser, hvorfor der  

 ikke kan gives tilladelse til omvalg, jf. skattestyrelseslovens § 37 D.
 Videre må påpeges, at når det  

 af § 37 D fremgår, at man kan ændre et valg i selvangivelsen, medfører det  

 ikke, at man kan vælge at ændre selvangivelsesform.
Klagerens påstand og argumenter Repræsentanten har nedlagt  

 påstand om, at der gives tilladelse til selvangivelsesændring efter  

 dagældende  

 bestemmelse i skattestyrelseslovens § 37 D med henblik på at ændre grundlaget  

 for foreningens skatteansættelse for indkomståret 2001 fra den indgivne  

 selvangivelse til erklæringsselvangivelse i henhold til  

 fondsbeskatningslovens  

 § 15, stk. 2.
Repræsentanten har til støtte  

 herfor bl.a. anført, at foreningen i sit første indkomstår, 2001, indsendte en sædvanlig  

 fuldstændig selvangivelse over årets indtægter og udgifter.
 Da foreningens renteindtægter  

 imidlertid kun udgjorde 9.830 kr., hvilket klart fremgik af den indsendte  

 selvangivelse,  

 kunne foreningen i stedet have valgt den for foreningen administrativt  

 lettere  

 løsning blot at indsende en uformel erklæringsselvangivelse, hvor foreningen  

 erklærede, at renteindtægterne ikke oversteg 200.000 kr. jf.  

 fondsbeskatningslovens § 15, stk. 2.
 Selve det forhold, at  

 foreningen indsendte en komplet selvangivelse medførte imidlertid klart  

 utilsigtede  

 skattemæssige konsekvenser, idet Skatteforvaltningen gennemførte en  

 fuldstændig  

 ligning af foreningens indtægter og udgifter og i den forbindelse bl.a.  

 beskattede foreningens kontingentindtægter, der i startåret udgjorde 750.000  

 kr.
I betragtning af, at den  

 indsendte selvangivelse for 2001 klart angav, at årets renteindtægter ikke  

 havde oversteget 200.000 kr., og således indeholdt den samme oplysning, som  

 den  

 uformelle erklæring i henhold til  

 fondsbeskatningslovens § 15, stk. 2, var ligningsresultatet uventet for  

 foreningen.  

 Især når det ligger fast, at der ikke gælder nogen blankettvang eller andre  

 formelle krav til erklæringen efter § 15, stk. 2. Oplysningen om  

 renteindtægternes størrelse måtte derfor (også) kunne gives i en komplet  

 selvangivelse for indkomståret, ikke mindst, når indførelsen af erklæringsordningen af  

 lovgiver hovedsageligt blev lanceret som (blot) en administrativ lettelse for  

 de omfattede institutioner, der herefter ikke behøvede at indsende en  

 fuldstændig selvangivelse.  

  

 Ved kun at oplyse om renteindtægternes størrelse, når disse er under 200.000  

 kr., opnår disse institutioner dog også, at de ikke beskattes af eventuelle  

 andre ikke-erhvervsmæssige indtægter, jf. bl.a. afgørelsen i TfS 1996, 12.
Efter repræsentantens  

 opfattelse åbner bestemmelsen i skattestyrelsesloven, ud fra en  

 formålsfortolkning  

 for en bredere mulighed for skatteyderen til at foretage  

 selvangivelsesomvalg.  

 Efter repræsentantens opfattelse  

 åbner reglen, som udgangspunkt, for omvalg i selvangivelsen i alle  

 situationer,  

 hvor den ligningsmæssige behandling af selvangivelsens oplysninger har taget  

 en  

 utilsigtet og for skatteyderen uhensigtsmæssig drejning af en vis økonomisk  

 betydning.
Reglen er på denne måde en pendant til reglen om omgørelse i  

 skattestyrelseslovens § 37C, hvor det ligningsmæssige resultat af  

 selvangivelsen ikke med rimelighed bør opretholdes, fordi skatteyderen har  

 været i en undskyldelig vildfarelse, men efter skattestyrelseslovens § 37D  

 forudsætter en ændret ligningsmæssig behandling ikke en ændring af en  

 civilretlig aftale mellem flere parter, som tilfældet er efter  

 omgørelsesreglen  

 i skattestyrelseslovens § 37C.
Det er dernæst efter  

 repræsentantens opfattelse urimeligt, når Ligningscentret i sin begrundelse  

 henviser til, at det fremgår af en note i det indsendte regnskab, at skatten  

 af  

 de opgjorte indtægter og udgifter er skønnet til 195.630 kr., og  

 Ligningscentret bruger denne note som argument for, at det ligningsmæssige  

 resultat så ikke kan have været utilsigtet/uventet.
Repræsentanten bemærker  

 hertil, at ligningsarbejdet, i hvert fald ideelt set, også går ud på at  

 sikre,  

 at skatteyderne ikke skal betale mere i skat end nødvendigt, og her har  

 ligningsmyndighederne haft tilstrækkelige oplysninger om foreningens  

 renteindtægter til at fastslå, at foreningen opfylder betingelserne for ikke  

 at  

 skulle betale skat.
Noten i regnskabet er af informativ karakter, og kan ikke  

 tages som udtryk for, at en ligning med dette resultat vil blive accepteret  

 af  

 foreningen, endsige tages som udtryk for et ønske/krav fra foreningen om at  

 blive beskattet mest muligt.
Efter repræsentantens  

 opfattelse, som så vidt ses også er bekræftet af Ligningscentret under forløbet, ville den  

 ligningsmæssige behandling af foreningen være blevet væsentligt anderledes,  

 hvis samtlige øvrige oplysninger i selvangivelsen, bortset fra oplysningen om  

 størrelsen af renteindtægterne, ikke var givet, eller ved et omvalg bliver  

 streget  

 eller bortfortolket.
 Repræsentanten anmoder  

 Landsskatteretten om at tillade repræsentantens kunde et selvangivelsesomvalg  

 i  

 henhold til skattestyrelseslovens § 37 D, således at de øvrige oplysninger i  

 den indgivne selvangivelse, bortset fra oplysningen om renteindtægternes  

 størrelse, tillades streget, tilbagekaldt eller bortfortolket med den  

 konsekvens, at foreningen bliver stillet, som om foreningen har indgivet en  

 erklæringsselvangivelse efter fondsbeskatningslovens § 15, stk. 2, for 2001.
 Hvis foreningen havde været  

 opmærksom på, at det kunne medføre et væsentligt dyrere ligningsmæssigt  

 resultat, at man foruden oplysningerne om renteindtægternes størrelse også  

 gav  

 andre oplysninger om sine indkomster og udgifter, som man dog ikke var  

 forpligtet til, så havde foreningen undladt at give de øvrige frivillige  

 oplysninger.
Fra politisk side er det  

 gentagne gange fastslået, at retssikkerhed på skatteområdet går ud på, at  

 alle  

 skal betale den skat, de skal, hverken mere eller mindre.
Det er simpelthen  

 den  

 erklærede målsætning i ligningsarbejdet.
 Det er muligt, at  

 ligningsmyndighederne er i deres gode ret til, og måske endda,  

 som udgangspunkt  

 skal ligningsmæssigt behandle alle selvangivne oplysninger fra skatteyderen.  

 I  

 den foreliggende sag fører dette mulige formelle udgangspunkt for  

 ligningsarbejdet imidlertid til det urimelige resultat, at foreningen bliver  

 beskattet, fordi foreningen har givet for mange oplysninger, som den ikke var  

 forpligtet til.
Hertil kommer, at  

 Landsskatterettens tidligere stadfæstelse af Ligningscentrets afslag på genoptagelse af  

 skatteansættelsen begrundes med, at foreningen ikke er fremkommet med nye  

 oplysninger,  

 der kan begrunde en ændret ligningsmæssig bedømmelse, hvilket sådan set er  

 korrekt, da oplysningen om renteindtægternes beskedne størrelse allerede  

 fremgik af den indleverede opgørelse, men resultatet er mindre rimeligt.  

 Landsskatteretten begrundede i øvrigt sin afgørelse med henvisning til, at  

 foreningen kunne søge tilladelse til omgørelse, hvilket dog, efter  

 repræsentantens opfattelse, rettere er et spørgsmål om tilladelse til  

 selvangivelsesomvalg.
 Repræsentanten har endvidere  

 henvist til det i breve af 20. januar 2005 og 18. marts 2005 anførte til  

 Ligningsrådet og brev af 1. april 2005 til den kommunale skattemyndighed.
Landsskatterettens bemærkninger og begrundelse Det lægges til grund ved  

 afgørelsen som ubestridt, at den omhandlede forening er skattepligtig efter  

 fondsbeskatningslovens regler.
Det fremgår af bestemmelsen i  

 fondsbeskatningslovens § 15, stk. 1, at selskabsskattelovens regler om  

 ligning  

 og opkrævning finder tilsvarende anvendelse på fonde og foreninger omfattet  

 af  

 fondsbeskatningsloven.
Dermed skal fonde og foreninger omfattet af  

 fondsbeskatningsloven som udgangspunkt indgive selvangivelse, jf.  

 skattekontrollovens § 1. Det fremgår imidlertid af bestemmelsen i  

 fondsbeskatningslovens § 15, stk. 2, at fonde og foreninger, der ikke  

 oppebærer  

 rente- og udbytteindkomst ud over 200.000 kr., i stedet for at indgive  

 selvangivelse, kan vælge at indgive erklæring herom.
 Det lægges ved afgørelsen til  

 grund som ubestridt, at foreningen for indkomståret 2001 har indgivet  

 selvangivelse, jf. fondsbeskatningslovens § 15, stk. 1.
 Foreningen har dermed valgt  

 ikke at benytte sig af muligheden for erklæringsafgivelse efter  

 fondsbeskatningslovens  

 § 15, stk. 2. Foreningens skattepligtige indkomst skal derfor opgøres i  

 henhold  

 til fondsbeskatningslovens § 3, stk. 1, på grundlag af den indgivne  

 selvangivelse jf. § 15, stk. 1.
 Det fremgår af dagældende  

 bestemmelse i skattestyrelseslovens § 37 D, stk. 1, at en skatteyder kan få  

 tilladelse til at ændre et valg i selvangivelsen, i det omfang,  

 skattemyndighederne har foretaget en skatteansættelse af betydning for  

 valget,  

 og valget som følge heraf har fået utilsigtede skattemæssige konsekvenser.
Ved foreningens valg af at  

 indgive selvangivelse i stedet for erklæringsafgivelse efter § 15, stk. 2, er  

 der ikke tale om et selvangivelsesvalg i dagældende § 37 D's forstand, idet  

 valget står mellem at indgive enten selvangivelse eller erklæringsskrivelse  

 efter § 15, stk. 2, som alternativ til selvangivelsen, men ikke valg  

 vedrørende indholdet af selvangivelsen eller det selvangivne.
Bestemmelsen i  

 dagældende § 37 D finder derfor ikke anvendelse.
 Anmodningen kan herefter ikke  

 imødekommes, og den påklagede afgørelse stadfæstes derfor.
