I forbindelse med skrivelse herfra af 30. august 1971 angående lønnings-  

 og pensionsministeriets cirkulære af 7. juli 1971 om flyttegodtgørelse m.v.  

 til tjenestemænd i staten, folkeskolen og folkekirken skal man i  

 overensstemmelse med en indstilling fra kirkeministeriets udvalg af 14.  

 januar 1971 vedrørende kirkefunktionærer meddele, at reglerne om  

 flyttegodtgørelse til tjenestemænd i folkekirken finder tilsvarende  

 anvendelse ved flytning i forbindelse med forflyttelse fra en kirke- eller  

 kirkegårdsfunktionærstilling, der uden at være en tjenestemandsstilling  

 aflønnes efter tjenestemændenes lønrammesystem, til en tjenestemandsstilling  

 i folkekirken eller til en anden kirke- eller kirkegårdsfunktionærstilling,  

 der aflønnes efter lønrammesystemet.
Nedsættelse af den ved disse regler  

 hjemlede flyttegodtgørelse skal ikke finde sted, uanset om funktionærens  

 hidtidige stilling eller den nye stilling - eventuelt begge stillinger -  

 aflønnes med en kvota af vedkommende lønramme.
Såfremt en at stillingerne -  

 eventuelt begge stillinger - aflønnes med en kvota på under 50%, vil der dog  

 ikke kunne ydes flyttegodtgørelse - ejheller en nedsat godtgørelse.
Samtidig med ansættelse i tjenestemandslignende aflønnede stillinger som  

 kirke- eller kirkegårdsfunktionær må der af menighedsrådet gives meddelelse  

 herom til provstiudvalget.
Er betingelserne for ydelse af flyttegodtgørelse  

 til stede, må der af provstiudvalget tilsendes funktionæren et eksemplar af  

 cirkulæret om flyttegodtgørelse samt af lønnings- og pensionsministeriets  

 følgeskrivelse af 7. juli 1971.
 Nærværende skrivelse bedes bekendtgjort for provstiudvalgene samt  

 menighedsråd, under hvilke der er ansat kirke- eller kirkegårdsfunktionærer  

 med tjenestemandslignende aflønning.
 P.M.V.
 E.B.
N.HOLM K.BAGGER eksp.sekr.
 Til stiftsøvrighederne.
