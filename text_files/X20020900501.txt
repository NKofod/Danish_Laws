Aktier knyttet til et fast driftssted  

 praksisændring Ved fastlæggelsen af aktieavancebeskatningslovens  

 anvendelsesområde har det hidtil, i overensstemmelse med TfS 1988, 276  

 DEP, været antaget, at loven i medfør af KSL § 2, stk. 1, litra  

 d og SEL § 2, stk. 1, litra a alene fandt anvendelse på  

 næringsaktier knyttet til en erhvervsvirksomhed med fast driftssted her  

 i landet.
Praksis på dette område ændres, således at  

 også ikke-næringsaktier med den fornødne tilknytning til  

 en erhvervsvirksomhed med fast driftssted her i landet vil statuere  

 begrænset skattepligt med den virkning, at aktierne omfattes af  

 aktieavancebeskatningsloven.
 Da praksisændringen i nogle tilfælde vil være  

 bebyrdende, får ændringen i disse tilfælde først  

 virkning for statuering af begrænset skattepligt den 1. maj 2002 eller  

 senere.
