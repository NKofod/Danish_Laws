Nr BTB 70 Betænkning over Forslag til folketingsbeslutning om begrænsning af  

 ressource- og miljøproblemer ved reklametryksager   

 Nr B 70 1988-89, 1. samling Afgivet af Miljø- og Planlægningsudvalget Afgivet: 19890426 Udvalget har behandlet beslutningsforslaget i nogle møder og har herunder stillet spørgsmål til miljøministeren, som denne har besvaret skriftligt.
 Miljøministeren har over for udvalget oplyst:
- at det i dag er teknisk muligt at genanvende reklametryksager uanset  

 papirkvalitet, overfladebelægning, lim eller andre materialer, - at miljøbelastende stoffer i trykfarverne inden for de seneste år stort  

 set er afviklet, - at miljøbelastende stoffer i papiret ikke giver særlige problemer i  

 Danmark, - at de fleste tryksager kan indgå som en attraktiv råvare i den 100 pct.  

 genbrugsbaserede danske produktion af »gråt« papir, - at kommunerne fra 1. januar 1990 skal iværksætte indsamlinger af aviser,  

 ugeblade, reklametryksager og lign., og - at reklametryksager fremstillet i udlandet opfylder sådanne betingelser,  

 at de på lige fod med dansk producerede reklametryksager kan indgå i  

 genbrugsordninger m.v.
 Miljøministeren har over for udvalget givet tilsagn om, at Miljøstyrelsen  

 i en informationskampagne om genanvendelse i 1989 vil betone muligheden af,  

 at reklametryksager indsamles, så eventuel tvivl hos borgerne om, hvorvidt  

 reklamer kan genanvendes, fjernes.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 beslutningsforslaget til forkastelse ved 2. (sidste) behandling, bl.a.  

 fordi mindretallet finder, at beslutningsforslaget ikke specielt sikrer  

 privat genbrugstiltag.
