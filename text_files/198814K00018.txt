Nr BTL 18 Betænkning over Forslag til lov om ændring af lov om registreringsafgift  

 af motorkøretøjer m.v. (Afgiftsfritagelse for busser m.v.)   

 Nr L 18 1988-89, 1. samling Afgivet af Skatte- og Afgiftsudvalget Afgivet: 19881117 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål samt ministerens besvarelser heraf er optrykt som et bilag til denne betænkning.
Endvidere er optrykt skatteministerens besvarelse af et af udvalgets spørgsmål vedrørende L 31, forslag til lov om ændring af lov om registreringsafgift af motorkøretøjer m.v. (Turistbusskatten afskaffes). Af Glistrup (FP) m.fl.
 Udvalget har endvidere modtaget mundtlige og/eller skriftlige henvendelser  

 fra:
Auto Bang, AUTO-PAASKE, Dansk Arbejdsgiverforening, Dansk Taxi Forbund og Turistvognmændenes Landsforening.
 Skatteministerens kommentarer til to af disse henvendelser er optrykt som  

 bilag.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med det af skatteministeren stillede ændringsforslag.
Et mindretal inden for flertallet (Centrum-Demokraternes medlem af  

 udvalget) finder, at det naturligvis er glædeligt for såvel beskæftigelsen  

 som valutaindtjeningen gennem turisme, at registreringsafgiften på  

 turistbusser nu falder bort.
Kun må det mane til eftertanke, at indtægten fra  

 denne afgift skulle helt ned til nul, inden det gik op for myndighederne, at  

 her var der altså ikke noget at hente.
Det har jo ikke skortet på påpegninger  

 fra turistvognmændenes side, men de er alt for længe ikke blevet troet.
Der findes en række andre afgifter, som hindrer beskæftigelse og  

 valutaindtjening gennem turisme.
På motorområdet drejer det sig f.eks. om  

 beskatningen af de såkaldte »autocampere«, også kaldet  

 »motorhomes«.
Også på dette område er det på høje tid, at  

 skatteministeren foretager en modernisering, således at boligindretningen i  

 disse biler ikke beskattes anderledes end i en selvstændig campingvogn.
Et mindretal (Socialistisk Folkepartis medlemmer af udvalget) kan  

 ikke medvirke til lovforslagets gennemførelse.
Mindretallet stemmer for  

 ændringsforslag nr. 1 og imod ændringsforslag nr. 2. Efter mindretallets  

 opfattelse er lovforslaget en logisk følge af EF-harmoniseringsskridt, som SF  

 har modsat sig.
Selv om vi erkender, at harmoniseringstiltagene på  

 transportområdet nødvendigvis må betyde nedsættelser af busafgifterne,  

 såfremt denne branche skal overleve, kan vi ikke tage medansvar for en  

 udvikling, vi grundlæggende er imod.
Vi mener, at tingene bør ses i  

 sammenhæng og finder det særdeles uhensigtsmæssigt med disse  

 »hovsa-afgiftsnedsættelser«, hvoraf denne (efter sagen om  

 tv-apparaterne sidste år) blot er den anden i rækken.
Efter SF's opfattelse bør hele afgiftsproblematikken gennemanalyseres, før  

 det er muligt på et tilstrækkelig kvalificeret grundlag at tage stilling til  

 ændringer i vores afgifter.
Umiddelbart er SF således særdeles positiv over  

 for større arbejdsgiverafgifter og differentieret moms.
Men det forudsætter  

 et grundigt forarbejde.
Det haster.
Fortsætter Folketinget, som det er  

 begyndt, vil vores afgiftsniveau - skridt for skridt - smuldre.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Mindretallet henviser i det hele til sit udførlige  

 lovforslag nr.
L 31, forslag til lov om ændring af lov om registreringsafgift  

 af motorkøretøjer m.v. (Turistbusskatten afskaffes).
Ændringsforslag Til § 1 Af skatteministeren, tiltrådt af udvalget:
 1) I den under nr. 1 foreslåede affattelse af § 2, stk. 1, nr.  

 5, litra b, ændres tallet »10« til: »9«.
 Af et mindretal (FP):
 2) I den under nr. 1 foreslåede affattelse af § 2, stk. 1, nr.  

 5, udgår litra e.
Bemærkninger Til nr. 1 Ændringsforslaget medfører, at busser, der utvivlsomt er konstrueret og  

 indrettet til befordring af mere end 9 personer, inklusive føreren, fritages  

 for afgiften.
 Det bevirker endvidere, at busserne omfattet af bestemmelsens pkt. c), d)  

 og e) også afgiftsfritages, når de som udgangspunkt er konstrueret til mere  

 end 9 personer inklusive føreren.
Til nr. 2 Nok er der behov for at lempe registreringsafgiften for motorkøretøjer,  

 men det er for grotesk specielt at begunstige med at totalafgiftsfritage  

 nogle af de køretøjer, som er mindst samfundsnyttige, nemlig dem, »der  

 specielt er indrettet til erhvervsmæssig transport af teater- og  

 orkestergrupper, film- og tv-hold samt deres udstyr.« Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Grete Schødts (S) Stavad (S) fmd.  

Bjørn Poulsen (SF) Jens Thoft (SF) Bilag 1 Nogle af udvalgets spørgsmål til skatteministeren og dennes besvarelse heraf Spørgsmål 6:
Agter ministeren som en forudsætning for dansk tiltræden af  

 liberaliseringsdirektivet for turistbuserhvervet at stille krav om fjernelse  

 af den favorisering af erhvervet, der sker f.eks. i Holland? Svar:
Trafik- og Kommunikationsministeriet har oplyst, at de særlige ordninger i  

 visse medlemslande ikke er stridende mod de gensidige rettigheder og  

 forpligtelser, der følger af det internationale samarbejde.
En dansk  

 tilslutning til direktivet vil derfor ikke blive gjort afhængig af ændringer  

 i disse ordninger.
Det bemærkes, at den danske holdning til forslaget vil  

 blive fastlagt i overensstemmelse med de sædvanlige procedurer.
 Spørgsmål 7:
 Ministeren bedes nærmere redegøre for de fornødne overgangsbestemmelser,  

 herunder om ministeren påtænker at tilbagebetale registreringsafgift for  

 busser, der er betalt inden for en kortere periode forud for den 15.  

 september 1988.
 Svar:
 For at undgå at salget af busser går i stå, mens lovforslaget behandles i  

 Folketinget, er der foreslået tilbagevirkende kraft fra den 15. september,  

 hvor det blev offentliggjort, at der ville blive fremsat forslag om ophævelse  

 af afgiften.
 Dette betyder bl.a., at der, hvis forslaget vedtages, skal fastsættes  

 nærmere regler for tilbagebetaling af afgift for perioden mellem  

 offentliggørelsestidspunktet og ikrafttrædelsestidspunktet.
 Det er ikke hensigten, helt eller delvis, at godtgøre afgift, der er  

 betalt forud for den 15. september 1988.
 Spørgsmål 14:
Ad besvarelsen af spørgsmål 5 (bilag 15) Kommissionens forslag til Rådets forordning om fælles regler for  

 international personbefordring med bus udbedes (eventuelt relevante afsnit,  

 jf. nedenfor).
Hvilke grænser (9 eller 10 personer inkl. føreren) indgår i EF's  

 planlægning på busbefordringsområdet, og hvad er baggrunden for den valgte  

 grænse? Svar:
 I artikel 1 i Kommissionens forslag til Rådets forordning om fælles regler  

 for international personbefordring er foreslået, at forordningens  

 bestemmelser skal gælde for international personbefordring ad landevej med  

 motorkøretøjer, der . . . . . . er beregnet til at medføre mere end 9  

 personer, herunder føreren.
 Trafik- og Kommunikationsministeriet har oplyst, at forslaget på dette  

 punkt er i overensstemmelse med gældende fællesskabsbestemmelser og i øvrigt  

 svarer til afgrænsningen af buskørsel i andre internationale relationer.
 Der henvises i øvrigt til besvarelse af spørgsmål 2 ad L 31 (L 31, bilag  

 3).
 Spørgsmål 15:
Ad ministerens kommentarer til henvendelsen fra Turistvognmændenes  

 Landsforening (bilag 15) Idet der henvises til Arbejdsministeriets oplysninger om Rfo 3820/85  

 ønskes oplyst, om de nævnte 9 personer er inkl. eller ekskl. føreren af  

 bussen.
 Svar:
 Ifølge artikel 4 i Rfo 3820/85 undtages bl.a. køretøjer, der benyttes til  

 personbefordring, og hvis indretning og udstyr gør dem egnet til befordring  

 af højst 9 personer, føreren iberegnet.
 Ad L 31. Forslag til lov om ændring af lov om registreringsafgift af  

 motorkøretøjer m.v. (Turistbusskatten afskaffes).
 Af Glistrup (FP) m.fl.
 Spørgsmål 2:
 Ministerens kommentarer udbedes til næstsidste afsnit i lovforslagets  

 bemærkninger om 9 og 10 siddepladser.
 Svar:
Den gældende bestemmelse i § 2, stk. 1, nr. 5, afgiftsfritager  

 personkøretøjer, der med tilladelse efter lov om buskørsel anvendes til  

 rutekørsel.
Ifølge lov om buskørsel kræves der tilladelse til erhvervsmæssig  

 kørsel med køretøjer, der er indrettet til befordring af mere end 9 personer  

 (inkl. føreren). Til almindelig rutekørsel kræves dog tilladelse uanset  

 køretøjets størrelse.
 Såvel efter L 18 som L 31 afgiftsfritages derfor turistbusser med mere end  

 9 sæder (inkl. førerens).
 Køretøjer, der ikke anvendes til erhvervsmæssig kørsel, vil derimod kun  

 kunne fritages for afgift efter L 18, hvis køretøjet er indrettet til mere  

 end 10 personer (inkl. føreren). Jeg har ønsket at fastholde denne allerede  

 eksisterende grænse for at undgå, at de helt små »busser«  

 afgiftsfritages.
Bilag 2 Skatteministerens kommentarer til 2 henvendelser til udvalget I en henvendelse fra Turistvognmændenes Landsforening  

 anføres det, at forslagets bestemmelser om også at fritage visse busser til  

 ikke-erhvervsmæssig kørsel bør følges op af en beslutning om at sikre  

 fuldstændig ligestilling mellem erhvervsmæssig og ikke-erhvervsmæssig kørsel  

 med krav om, at chaufføren har stort erhvervskørekort, at kørslen er omfattet af køre- og hviletidsbestemmelserne - herunder den  

 nye tillægschaufføruddannelse, og at der svares moms af kørslen.
 Som alternativ foreslår Landsforeningen, at ligestillingen tilvejebringes  

 ved kun at lade fritagelsen omfatte køretøjer, der med tilladelse efter lov  

 om buskørsel alene anvendes til erhvervsmæssig personbefordring.
 Hertil bemærkes:
Efter Justitsministeriets regler kræves der altid en udvidet  

 chaufføruddannelse til erhvervsmæssig passagerkørsel.
Dette gælder, uanset om  

 kørekortet er til lille personbil (op til 9 personer inkl. fører) eller til  

 stor personbil (over 9 personer inkl. fører). Dette kræves ikke til  

 ikke-erhvervsmæssig passagerkørsel.
Der er ikke planer om at udvide dette  

 område, hvortil der kræves erhvervskørekort.
Arbejdsministeriet har oplyst, at køre- og hviletidsbestemmelserne er  

 fastsat i Rfo nr. 3820/85 og gælder for al buskørsel (befordring af mere end  

 9 personer) uden for en radius på 50 km fra bussens hjemsted.
For indenlandsk  

 kørsel er køretøjer til privat befordring af højst 17 personer dog undtaget  

 fra kravet.
Den nye tillægschaufføruddannelse vedrører de samme køretøjer og  

 omfatter især køreteknik på tør og glat vejbane og kørsel med treakslet  

 køretøj.
Der foreligger ikke planer om at lade reglerne gælde for privat  

 personbefordring med køretøjer til 17 personer og derunder.
For så vidt angår moms af kørslen gælder, at ikke-erhvervsmæssig  

 passagerkørsel med bus er momsfri.
Der kan til gengæld ikke ydes godtgørelse  

 for dieselolieafgift, ligesom momsen af bussen og dieselolien ikke kan  

 fratrækkes.
Det vil være i strid med principperne for momsen, herunder 6.  

 momsdirektiv, at kræve moms af ikke-erhvervsmæssige aktiviteter.
Om Landsforeningens alternative forslag skal bemærkes, at med forslaget om  

 også at afgiftsfritage busser, der ikke anvendes erhvervsmæssigt, bevares den  

 afgiftsmæssige ligestilling mellem de bustyper, som i dag omfattes af  

 registreringsafgiften på 20 pct.
Samtidig tilgodeses de hensyn, der gør sig  

 gældende f.eks. i relation til handicapbusser.
Dansk Taxi Forbund foreslår, at afgiftsfritagelsen for busser alene kommer  

 til at omfatte turistbusser, der er indrettet til befordring af mere end 16  

 personer.
Forbundet finder, at afgiftsfritagelse for 10-15 personers busser  

 vil medføre konkurrenceforvridning over for hyrevogne, fordi lov om  

 hyrekørsel giver en turistvognmand mulighed for at anvende et sådant køretøj  

 til hyrekørsel.
 Hertil bemærkes:
 Trafik- og Kommunikationsministeriet har oplyst, at det af forarbejderne  

 til hyrekørselsloven fremgår, at bestemmelsen i lovens § 1, stk. 3, om  

 udnyttelse af en 10-15 personers bus til hyrekørsel er begrundet i hensynet  

 til vognmænd i tyndt befolkede områder, hvor kørselsopgaverne er af mere  

 beskedent omfang.
 Udnyttelse af den nævnte busstørrelse til hyrekørsel kræver tilladelse fra  

 trafik- og kommunikationsministeren og forudsætter, at den pågældende  

 vognmand i forvejen har tilladelse til såvel hyrekørsel som turist- og  

 bestillingskørsel med bus.
 Bestemmelsen praktiseres uhyre restriktivt, og der er kun i ganske få  

 tilfælde givet tilladelse i henhold til denne af trafik- og  

 kommunikationsministeren.
