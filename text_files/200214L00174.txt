Betænkning afgivet af Udvalget for  

 Udlændinge- og Integrationspolitik den 26. november 2002 Betænkning over Forslag til lov om ændring af  

 integrationsloven, lov om undervisning i dansk som andetsprog for voksne  

 udlændinge m.fl. og sprogcentre med flere love (Anvisning af boliger til flygtninge, kommunalt samarbejde  

 på integrationsområdet, integrationsråd, ophævelse af  

 revisionsbestemmelse m.v. og udvidelse af danskundervisningens udbyderkreds  

 m.v.) [af integrationsministeren (Bertel Haarder)] 1. Ændringsforslag Der er af integrationsministeren stillet 7  

 ændringsforslag til lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 10. oktober 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 4. oktober, 9. oktober og 5. november  

 2002 sendte integrationsministeren de indkomne høringssvar samt notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Folkeligt Oplysnings Forbund og to skriftlige  

 henvendelser fra Foreningen af Ledere ved Sprogcentre.
Integrationsministeren  

 har over for udvalget kommenteret de skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Berlitz Language Services, Folkeligt Oplysnings Forbund og Foreningen af Ledere ved Sprogcentre.
Spørgsmål Udvalget har stillet 14 spørgsmål til  

 integrationsministeren til skriftlig besvarelse, som denne har besvaret.  

 Udvalgets spørgsmål 2, 3, 4, 5, 6, 7, 9, 10, 11, 12, 13 og 14 og  

 integrationsministerens svar herpå er optrykt i bilag 2 til  

 betænkningen.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med de stillede  

 ændringsforslag.
 Socialdemokratiet er som nævnt ved 1. behandling af  

 lovforslaget positiv over for, at andre udbydere af kurser i dansk som  

 andetsprog kan overtage visse aktiviteter, som tidligere er foregået  

 på sprogcentre.
 I svar til udvalget tilkendegiver  

 integrationsministeren:
at der stilles samme krav til danskundervisningens kvalitet som i  

 dag, og at både sprogcentre og nye udbydere løbende arbejder med  

 udvikling af undervisningens kvalitet, at der løbende foregår et udviklingsarbejde både  

 på sprogcentrene og hos andre udbydere, at flere udbydere på området ikke betyder en  

 svækkelse af forsøgs- og udviklingsarbejdet, at der indføres en vejledende læseplan og  

 målbeskrivelse for undervisningen i samfundsforståelse  

 (integreret i danskundervisningen) i forslaget til ændring af  

 integrationsloven, som fremsættes i anden halvdel af indeværende  

 folketingsår, at der vil blive stillet de samme kvalitetskrav med hensyn til  

 undervisningens indhold, tilrettelæggelse og lærerkvalifikationer  

 til de nye udbydere, som der i dag stilles til sprogcentrene, at udlændinge mellem 18 og 25 år ikke automatisk henvises  

 til undervisning på kommunale ungdomsskoler, men kun i det omfang en  

 hensigtsmæssig undervisning kan tilbydes dem der.
Nogle 18-22  

 årige har ikke en »ungeprofil«, og det  

 hænder også, at nogle i den aldersgruppe er gift og/eller har  

 børn, og så hører de ikke hjemme på en  

 ungdomsskole.
 Socialdemokratiet er dog fortsat kritisk over for de dele  

 af forslaget, som vedrører:
konkurrenceforvridning, idet vi ikke mener, at integrationsministeren  

 svarer på, hvordan han vil sikre, at der ikke opstår  

 konkurrenceforvridning mellem de nye udbydere og sprogcentrene på  

 baggrund af overenskomsten mellem KL og LVU, som ikke kommer til at  

 gælde for nye udbydere, reglerne for udbud, idet vi mener, at sprogcentrene, som har den  

 største erfaring med dansk som andetsprog, både skal kunne  

 være sprogcenter og »anden  

 udbyder «, fordelingen af stærke og svage elever, idet vi ikke deler  

 integrationsministerens optimistiske forventning om, at så mange  

 analfabetiske udlændinge kommer i arbejde, uddannelse eller aktivering  

 på en privat eller offentlig virksomhed og dermed kan tilbydes  

 undervisning af de nye udbydere.
Det er vores holdning, at sprogcentrene  

 på den baggrund skal kompenseres for den øgede byrde.
Generelt havde Socialdemokratiet foretrukket, at nye  

 udbydere på lige fod med sprogcentrene  kunne varetage undervisning i  

 dansk som andetsprog, målrettet det praktiske arbejdsliv, hvor  

 formålet er at levere en individuel og intensiv virksomhedstilpasset  

 dansksproglig og arbejdskulturel opkvalificering af deltagerne.
Sigtet med  

 den form for undervisning er at skabe de nødvendige betingelser for,  

 at udlændingen kan opnå eller fastholde ansættelse på  

 ordinære vilkår.
På baggrund af den målrettede  

 danskundervisning skal deltageren blive i stand til at varetage en konkret  

 jobfunktion og indgå i arbejdspladsens sociale fællesskab.
 Det skulle således fortsat være sprogcentrenes  

 opgave at levere al prøveforberedende undervisning.
Socialdemokratiet mener under alle omstændigheder,  

 at sprogcentrene fortsat kommer til at spille en afgørende rolle i  

 andetsprogsundervisningen.
Derfor er det vigtigt, at sprogcentrene fortsat  

 har grundlag for:
 Undervisning på alle 3 spor.
 Et bredt visitationsgrundlag for bedst muligt at kunne  

 holdsætte efter niveau og behov.
 Målrettede undervisningsinstitutioner af en vis  

 størrelse.
 Et fagligt, dynamisk voksenundervisningsmiljø med  

 erfaringsudveksling og kompetenceudvikling.
 Tidssvarende, teknologibaserede undervisningsfaciliteter.
 På baggrund af de positive tilkendegivelser i  

 integrationsministerens svar til udvalget støtter Socialdemokratiet  

 lovforslaget i forventning om, at der vil blive taget højde for  

 ovenstående i den til januar varslede lovændring.
 Det Radikale Venstre støtter lovforslaget med  

 følgende bemærkninger:
Det Radikale Venstre støtter forslagets »boligdel«, om end vi selvfølgelig vil blive stillet  

 spørgsmålet: Hvorfor stille krav om, at danske statsborgere, som  

 søger familiesammenføring, skal have en passende bolig til  

 rådighed, medens man for flygtninges vedkommende godt kan gå  

 på kompromis med, hvad en »passende« bolig er?  

 Denne modsætning fører for vores vedkommende til en overvejelse  

 om, hvorvidt det er hensigtsmæssigt at opretholde boligkravet i dets  

 nuværende form i familiesammenføringssager.
Også selv om  

 boligkravet er udformet i »vor  

 regeringstid«.
Forslaget om bedre mulighed for, at flygtninge kan komme  

 på højskole, hilser vi velkommen.
Det samme gælder de  

 forbedrede muligheder for, at udlændinge kan opgradere deres  

 oprindelige uddannelse.
Også oplægget til mere fleksibelt  

  samarbejde på tværs af kommunegrænser og bedre adgang til  

 udlicitering af integrationsopgaven til private ser vi som gode forslag, der  

 er værd at afprøve.
Ligeledes er bruddet med sprogcentrenes monopol et  

 forsøg værd.
Det er en god ide at gøre det nemmere for  

 udlændinge at lære dansk på arbejdspladsen.
Men samtidig  

 må det stå klart, at forudsætningen for at lære  

 så godt dansk, at man f.eks. kan »bestå prøven« til dansk statsborgerskab, nok for de flestes vedkommende  

 kræver noget terperi og tavleøvelser.
Hvorvidt man også  

 kan klare det på arbejdspladsen og f.eks. finde nok elever på  

 samme niveau til, at der kan undervises med rimelige holdstørrelser,  

 bliver interessant at følge.
Vi har med opmærksomhed læst  

 høringssvarene fra blandt andet voksenunderviserne.
 Vi er skuffede over, at lovforslaget ikke i  

 tilstrækkelig grad understreger kommunernes ansvar for integrationen.  

 Efter vor opfattelse bør kommuner, som ikke lever op til deres  

 forpligtelser, kunne fratages integrationsopgaven.
Det overrasker, at der ikke i lovforslaget er taget  

 højde for, at en række dybt traumatiserede udlændinge, som  

 går og venter på behandling, ikke har mulighed for at supplere  

 deres starthjælp med andre indtægter, f.eks. fra et arbejde.  

 Hvorledes sikrer man mennesker, som ikke kan klare et arbejde og som ikke har  

 kræfter til f.eks. at lære dansk, et anstændigt liv? Vi er også forbavsede over, at lovforslaget ikke  

 rummer ideer til, hvorledes man ude i den virkelige verden rent faktisk  

 får motiveret arbejdspladserne til at ansætte flere  

 udlændinge.
Hvordan kommer man diskriminationen til livs? Under  

 satspuljen har der i de senere år været igangsat forskellige  

 initiativer på det område.
Hvad er erfaringerne herfra, og  

 hvordan agter regeringen at bruge erfaringerne i det videre arbejde? Arbejdsmarkedsreformen vil fjerne en del af de  

 økonomiske barrierer for at få flere lavtlønnede i  

 arbejde.
Det støtter vi.
I samme åndedrag må vi sige, at  

 loven om starthjælp til nogle af de mest udsatte grupper i det danske  

 samfund finder vi både moralsk anstødelig og en direkte  

 forhindring for, at  flest muligt motiveres til at lære dansk og  

 uddanne sig.
Hvis man selv   for slet ikke at tale om ens børn   lever  

 på et eksistensminimum, så er det meget svært at samle  

 tankerne om f.eks. danskundervisning og uddannelse.
Man føler sig  

 måske tvunget til at bruge tiden på at skaffe penge, f.eks. ved  

 sort arbejde   hvis der ikke er ufaglært arbejde at få.
 Derfor er vi sikre på, at denne lov ville få  

 så meget desto større virkning, hvis loven om starthjælp  

 blev afskaffet.
 Et mindretal i udvalget (SF) vil redegøre  

 for sin stilling til lovforslaget og ændringsforslagene ved  

 lovforslagets 2. behandling.
 Et andet mindretal i udvalget (EL) indstiller  

 lovforslaget til forkastelse ved 3. behandling.
Under lovforslagets 1. behandling gjorde Enhedslisten det  

 klart, at den form, regeringen har besluttet sig for med dette lovforslag,  

 nemlig at bunke flere forskellige   og indbyrdes uafhængige   forslag  

 sammen i en samlet cocktail i et »take-it-all-or-leave-it«-forslag betyder, at der ikke bliver mulighed for at forholde  

 sig på anden måde end ved at stemme imod.
Det beklager  

 Enhedslisten, men vi ønsker ikke at bidrage til denne form for  

 politisk prangeri om holdninger på et så vigtigt område som  

 integrationen af udlændinge i det danske samfund.
Under 1. behandling af lovforslaget gjorde Enhedslisten  

 det klart, at det for os er en alvorlig knast, at der på  

 boligplaceringsområdet gives køb på  

 3-måneders-rammen.
Problemet er, at der overhovedet ikke bliver nogen  

 tidsfrist.
Af høringssvarene fra blandt andet  

 Socialrådgiverforeningen og HK fremgår det, at der hermed  

 opstår nogle retssikkerhedsmæssige problemer, som regeringen med  

 dette lovforslag ikke anviser nogen løsning på.
Efter vores opfattelse er det i den sammenhæng  

 bemærkelsesværdigt og sigende for situationen med regeringens  

 politik om nedsatte ydelser og lavere starthjælp, at Kommunernes  

 Landsforening i sit høringssvar må erkende, at præcis  

 denne her situation gør det vanskeligt at finde boliger, der er  

 tilstrækkeligt billige til, at flygtninge kan betale dem.
Også  

 det synes vi, regeringen mangler at give et svar på.
Det er et stort problem, at der er boligmangel, og den  

 situation rammer både danskere og udlændinge.
Det  

 afgørende er at lave en »tag-over-hovedet-garanti « for alle.
Det kræver, at der bliver bygget radikalt  

 flere boliger.
Det gør man efter Enhedslistens opfattelse ikke ved at  

 fordele elendigheden, som regeringen gør med dette lovforslag.
Med hensyn til de mange ideer om at bruge  

 uddannelsessystemet med højskoler osv. på en ny måde er  

 der i forslaget nogle takter, der for en umiddelbar betragtning lyder  

 fornuftige at følge.
Det gælder samarbejdet om sprogundervisning  

 ved praktik og arbejde.
Men Enhedslisten har den opfattelse, at regeringens  

 måde at fremsætte lovforslaget på gør det  

 svært at nå frem til en fornuftig model, hvor man ellers kunne  

 finde en fælles holdning til en række af disse forslag.
Et af problemerne er ideen om at lade flere udbydere af  

 danskundervisning komme til.
Vi mener, at der er en reel risiko for, at  

 undervisningen afprofessionaliseres, og at man får en ringere  

 undervisning.
Det er desværre et område, hvor man har set, at  

 forskellige aktører har set en interesse i at malke systemet og  

 udnytte flygtninge og indvandrere til at få nogle penge i kassen.
 Det kunne man selvfølgelig imødegå ved  

 en meget effektiv kontrol, men for Enhedslisten er det meget bekymrende, at  

 det, der står om kontrollen eller tilsynet, er, at tilsynet med de nye  

 udbydere  primært skal ske gennem deres egne indberetninger,  

 hvilket ministeren til vores fortsatte bekymring  gentager i besvarelsen af  

 spørgsmål nr. 7.
 Efter Enhedslistens opfattelse er der næppe grund  

 til at tro, at de indberetninger, der kommer fra dem, der selv tjener penge  

 på det her, vil føre til, at der er mange kurser, der vil blive  

 stoppet.
 Et tredje mindretal i udvalget (IA) vil  

 redegøre for sin stilling til lovforslaget og ændringsforslagene  

 ved lovforslagets 2. behandling.
 Tjóðveldisflokkurin og Siumut var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Af	integrationsministeren, tiltrådt af et flertal  

(V, S, DF, KF, RV og KRF):
Til § 1 1) Efter nr. 11 indsættes som nyt nummer:
 »01. Efter § 24 indsættes som ny paragraf:
§ § »§ 24 a.
Kommunalbestyrelsen kan efter  

 aftale med en arbejdsgiver tilbyde udlændinge i ordinær  

 beskæftigelse opkvalificerende forløb.
Stk. 2. Ministeren for flygtninge, indvandrere og integration  

 fastsætter nærmere regler om indholdet af de opkvalificerende  

 forløb, som kan tilbydes efter stk. 1.«« [Særlig mulighed for opkvalificerende  

 forløb] 2)  I nr. 16 ændres »Stk. 8-12 bliver herefter stk.  

 11-15« til: »Stk. 8 og 9 bliver herefter stk. 11 og 12«.
[Konsekvens af ændringsforslag nr. 4] 3) Efter nr. 16 indsættes som nyt nummer:
» [Konsekvens af ændringsforslag nr. 4] 4) Efter nr. 16 indsættes som nyt nummer:
 »03. I § 45 indsættes efter stk. 9, der bliver stk.  

 12, som nyt stykke:
»Stk. 13. Staten yder et tilskud på 1.929 kr. pr. måned  

 for hver udlænding i ordinær beskæftigelse, der modtager  

 danskundervisning efter § 22 i mindst 10 timer om ugen eller som deltager i  

 opkvalificerende forløb efter § 24 a i mindst 10 timer om ugen.  

 Danskundervisningen eller det opkvalificerende forløb skal sammen med  

 beskæftigelsen udgøre mindst 37 timer om ugen.« Stk. 10-12 bliver herefter stk. 14-16.« [Finansiering af opkvalificerende forløb] 5) Nr. 17 affattes således:
» [Konsekvens af ændringsforslag nr. 4] 6) Nr. 18 affattes således:
» [Konsekvens af ændringsforslag nr. 4] 7) Efter nr. 22 indsættes som nyt nummer:
» [Redaktionel ændring] Bemærkninger Til nr. 1-6 1. Ændringsforslagenes baggrund og indhold Udlændinge omfattet af integrationsloven skal  

 tilbydes et introduktionsprogram.
Et introduktionsprogram består af  

 kursus i samfundsforståelse, danskundervisning og aktivering.  

 Udlændinge, som ikke modtager introduktionsydelse, fordi de er  

 selvforsørgende eller forsørges af andre, skal dog ikke  

 tilbydes aktivering.
Staten yder tilskud til finansiering af  

 danskundervisningen.
Efter de gældende regler kan der for  

 udlændinge, som ikke modtager introduktionsydelse, alene ydes tilskud  

 til danskundervisningsforløb, hvor det ugentlige timetal er på  

 mindst fem timer eller mindst 18 timer.
Efter de gældende regler yder staten et tilskud til  

 finansiering af særligt tilrettelagt danskundervisning efter  

 integrationslovens § 22 til udlændinge, der på grund af  

 påbegyndt beskæftigelse eller uddannelse ikke kan følge  

 det ellers tilbudte danskundervisningsforløb på normalt mindst  

 18 ugentlige timer.
Tilskuddet ydes efter bekendtgørelse nr. 539 af  

 16. juni 2000 om statsrefusion og tilskud, regnskabsaflæggelse og  

 revision på integrationsområdet til dækning af mindst fem  

 timers danskundervisning om ugen.
Baggrunden for ændringsforslagene er, at det i flere  

 tilfælde har vist sig, at fem timers danskundervisning om ugen ikke er  

 tilstrækkeligt til at lære dansk, mens 18 timers  

 danskundervisning tidsmæssigt er for meget for udlændinge i  

 beskæftigelse.
Det er regeringens opfattelse, at udlændinge skal  

 i beskæftigelse så hurtigt som muligt, og der bør derfor  

 gives bedre mulighed for at følge danskundervisning og  

 opkvalificering, der i omfang kan tilpasses behovet hos udlændinge, som  

 er i ordinær beskæftigelse.
Forslaget indebærer, at staten yder tilskud til  

 finansiering af danskundervisning og opkvalificering for udlændinge,  

 som er i ordinær beskæftigelse.
Tilskuddet udgør 1.929 kr.  

 pr. måned (2001-pl). Danskundervisningen og opkvalificeringen skal  

 være aftalt mellem kommunalbestyrelsen og den enkelte virksomhed og  

 skal have en varighed af gennemsnitligt mindst 10 timer om ugen inden for en  

 måned.
På baggrund af den løbende opfølgning  

 på den individuelle kontakt mellem kommunalbestyrelsen og den enkelte  

 udlænding er det således op til kommunalbestyrelsen at vurdere,  

 om den pågældende udlænding har et sådant behov for  

 danskundervisning og opkvalificering, at der kan ydes tilskud til  

 finansieringen heraf.
Når virksomheden og kommunalbestyrelsen har  

 indgået aftale om danskundervisning og opkvalificering for en  

 udlænding, som er ansat i ordinær beskæftigelse på  

 virksomheden, skal virksomheden sammen med den pågældende  

 udlænding planlægge gennemførelsen af danskundervisningen  

 og opkvalificeringen   herunder om og i hvilket omfang dette skal ske i  

 arbejdstiden.
Danskundervisningen eller det opkvalificerende forløb  

 skal sammen med beskæftigelsen gennemsnitligt udgøre mindst 37  

 timer om ugen inden for en måned.
Den af forslaget omfattede personkreds er således  

 alle udlændinge omfattet af integrationsloven, som er i ordinær,  

 ustøttet beskæftigelse.
Det betyder, at også  

 familiesammenførte, som ikke er berettiget til at modtage  

 introduktionsydelse, vil være omfattet af ordningen, hvis de er i  

 ordinær beskæftigelse.
 Ministeren for flygtninge, indvandrere og integration  

 fastsætter nærmere regler om indholdet af de opkvalificerende  

 forløb, der kan tilbydes.
 2. Økonomiske og administrative konsekvenser m.v.
 Forslaget indebærer, at staten yder et tilskud til  

 finansiering af danskundervisning og opkvalificering for udlændinge  

 omfattet af integrationsloven, som er i ordinær beskæftigelse.  

 Danskundervisningen og opkvalificeringen skal have et omfang af  

 gennemsnitligt mindst 10 timer om ugen inden for en måned.
For udlændinge, som ikke er berettiget til  

 introduktionsydelse   det vil sige udlændinge, som enten  

 forsørger sig selv, eller som forsørges af andre   yder staten  

 efter de gældende regler tilskud til finansiering af danskundervisning,  

 som skal have en varighed af gennemsnitligt mindst 5 eller 18 timer om ugen  

 inden for en måned.
For udlændinge i ordinær  

 beskæftigelse vil 5 timer om ugen i mange tilfælde være for  

 lidt, mens 18 timer om ugen vil være for meget.
 Med henblik på at sikre, at udlændinge  

 omfattet af integrationsloven hurtigere og i større omfang kommer ud  

 på arbejdsmarkedet, end det sker i dag, er der efter regeringens  

 opfattelse behov for, at staten kan yde et tilskud, som i omfang og  

 tilrettelæggelse kan tilpasses den gruppe af udlændinge, som  

 hurtigt kommer i beskæftigelse.
Det vurderes, at en del af de udlændinge, som efter  

 de gældende regler tilbydes danskundervisning i gennemsnitligt 18 timer  

 om ugen inden for en måned, fremover vil være omfattet af det nye  

 tilskud med 10 timers danskundervisning og opkvalificering om ugen.
Modsat  

 må det forventes, at en del af de udlændinge, som efter  

 gældende regler deltager i danskundervisning i gennemsnitligt fem timer  

 om ugen inden for en måned, fremover vil være omfattet af det nye  

 tilskud med gennemsnitligt 10 timer om ugen.
Samlet set forventes forslaget  

 derfor at være udgiftsneutralt.
3. Erhvervsadministrative, erhvervsøkonomiske og  

 miljømæssige konsekvenser af ændringsforslagene og  

 ændringsforslagenes administrative konsekvenser for borgerne samt  

 forholdet til EU-retten Ændringsforslagene forventes ikke at medføre  

 erhvervsadministrative eller erhvervsøkonomiske konsekvenser eller  

 administrative konsekvenser for borgerne.
Endvidere forventes  

 ændringsforslagene ikke at have miljømæssige konsekvenser.  

 Ændringsforslagene indeholder ikke EU-retlige aspekter.
4. Vurdering af konsekvenser af  

 ændringsforslagene Positive konsekvenser /Mindreudgifter Negative konsekvenser /Merudgifter Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter Til nr. 7 Der er tale om en rent redaktionel ændring.
Birthe Rønn Hornbech (V)  

  Irene Simonsen (V)  Bodil Kornbek (KRF)  

  Marianne Pedersen (V)  

  Jørgen Winther (V) fmd.  

 Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  

  Anne-Marie Meldgaard (S) nfmd.  

  Kamal Qureshi (SF)  Elsebeth Gerner Nielsen (RV)  

  

 Søren Søndergaard (EL)  Kuupik Kleist (IA) Tjóðveldisflokkurin og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 21 Bilagsnr.
Titel 1 Høringsnotat og høringssvar, fra integrationsministeren 2 Supplerende høringsnotat og høringssvar, fra  

 integrationsministeren 3 Henvendelse af 10/10-02 fra Folkeligt Oplysnings Forbund 4 Spm. 1 om kommentar til henvendelse af 10/10-02 fra Folkeligt Oplysnings  

 Forbund, til integrationsministeren 5 Meddelelse om åbning for spørgsmål 6 Henvendelse af 25/10-02 fra Foreningen af Ledere ved Sprogcentre 7 Forslag til tidsplan for arbejdet med lovforslaget 8 Høringssvar fra Folkeligt Oplysning Forbund 9 Supplerende kommenteret høringsnotat og høringssvar, fra  

 integrationsministeren 10 Ændringsforslag til lovforslaget, fra integrationsministeren 11 Henvendelse af 8/11-02 fra Foreningen af Ledere ved Sprogcentre 12 Spm. 2 om lokale initiativer til forbedring af undervisningen, til  

 integrationsministeren Spm. 3, om forsøgs- og udviklingsarbejde kan sikres ved  

 liberalisering, til integrationsministeren Spm. 4 om undervisning i samfundsforståelse, til  

 integrationsministeren Spm. 5, om liberalisering lever op til kvalitetskrav, til  

 integrationsministeren Spm. 6 om overenskomstforhold for udbydere af sprogundervisning, til  

 integrationsministeren 13 Spm. 7 om ministerens kommentar til henvendelsen af 8/11-02 fra Foreningen  

 af Ledere ved Sprogcentre, til integrationsministeren 14 Spm. 8 om ministerens redegørelse for punkt 2.c. i aftalen af 7.  

 maj 2002 mellem regeringen og Dansk Folkeparti, til integrationsministeren 15 Spm. 9 om ændring af undervisningsbekendtgørelsen, til  

 integrationsministeren Spm. 10 om sikring af, at sprogcentre ikke alene får de »tungeste« elever, til integrationsministeren Spm. 11 om udgifter til lærerlønninger m.m. på  

 sprogcentre, til integrationsministeren 16 Spm. 12 om kvalitetskrav til undervisningen, til integrationsministeren Spm. 13 om baggrund for aldersgrænse på ungdomsskoler, til  

 integrationsministeren 17 Svar på spm. 8 om ministerens redegørelse for punkt 2.c. i  

 aftalen af 7. maj 2002 mellem regeringen og Dansk Folkeparti, fra  

 integrationsministeren 18 Svar på spm. 2 om lokale initiativer til forbedring af  

 undervisningen, fra integrationsministeren Svar på spm. 3, om forsøgs- og udviklingsarbejde kan sikres  

 ved liberalisering, fra integrationsministeren Svar på spm. 4 om undervisning i samfundsforståelse, fra  

 integrationsministeren Svar på spm. 5, om liberalisering lever op til kvalitetskrav, fra  

 integrationsministeren Svar på spm. 6 om overenskomstforhold for udbydere af  

 sprogundervisning, fra integrationsministeren 19 1. udkast til betænkning 20 Henvendelse af 20/11-02 fra Folkeligt Oplysnings Forbund 21 Spm. 14 om fleksibel undervisning uden at påvirke lovgivningen for  

 de eksisterende sprogcentre, til integrationsministeren 22 Svar på spm. 7 om kommentar til henvendelsen af 8/11-02 fra  

 Foreningen af Ledere ved Sprogcentre, fra integrationsministeren 23 Svar på spm. 12 om kvalitetskrav til undervisningen, fra  

 integrationsministeren Svar på spm. 13 om baggrund for aldersgrænse på  

 ungdomsskoler, fra integrationsministeren 24 Svar på spm. 9 om ændring af  

 undervisningsbekendtgørelsen, fra integrationsministeren Svar på spm. 10 om sikring af, at sprogcentre ikke alene får  

 de »tungeste« elever, fra integrationsministeren Svar på spm. 11 om udgifter til lærerlønninger m.m.  

 på sprogcentre, fra integrationsministeren 25 Svar på spm. 14 om fleksibel undervisning uden at påvirke  

 lovgivningen for de eksisterende sprogcentre, fra integrationsministeren Bilag 2 Nogle af udvalgets spørgsmål til  

 integrationsministeren og dennes svar herpå Spørgsmålene og integrationsministerens svar herpå er  

 optrykt efter ønske fra S.
 Spørgsmål 2:
 Ministeren bedes oplyse, hvordan det sikres, at der  

 fortsat tages lokale initiativer til forbedring af undervisningen, når  

 konkurrence på prisen for undervisningen eventuelt bliver en  

 realitet.
 Svar:
Med lovforslaget stilles der samme krav til  

 danskundervisningens kvalitet, hvad enten undervisningen gennemføres  

 af sprogcentre eller andre udbydere af danskundervisningen.
Det  

 forudsættes, at både sprogcentre og nye udbydere løbende  

 arbejder med udvikling af undervisningens kvalitet.
 Det er i øvrigt min opfattelse, at der i  

 danskundervisningen først og fremmest skal konkurreres på  

 kvalitet og ikke på prisen.
 Spørgsmål 3:
Mener ministeren, at forsøgs- og udviklingsarbejdet  

 på de nuværende sprogskoler kan sikres ved en liberalisering? Svar:
 Som nævnt i mit svar på spørgsmål  

 2 forudsættes det, at der løbende foregår et  

 udviklingsarbejde både på sprogcentrene og hos andre udbydere.
Alle udbydere af danskundervisning i henhold til  

 danskundervisningsloven har mulighed for at søge om støtte fra  

 Integrationsministeriets puljer til kvalitetsudvikling.
Flere udbydere  

 på området vil således ikke betyde en svækkelse af  

 forsøgs- og udviklingsarbejdet.
 Spørgsmål 4:
Mener ministeren ikke, at det bør sikres, at  

 undervisningen i samfundsforståelse sker på grundlag af en mere  

 udførlig målbeskrivelse, og at der bør foreligge en  

 vejledende læseplan på området? Svar:
 Det er regeringens ønske, at det eksisterende 20  

 timers kursus i forståelsen af danske samfundsforhold m.v., der i dag  

 ifølge integrationsloven indgår i det 3-årige  

 introduktionsprogram sammen med danskundervisning og aktivering, skal  

 integreres i danskundervisningen.
 Jeg kan oplyse, at regeringen vil stille forslag til  

 ændring af integrationsloven i overensstemmelse hermed i anden halvdel  

 af denne folketingssamling, og at danskundervisningens målbeskrivelser  

 og læseplaner vil blive justeret og uddybet som opfølgning  

 på denne lovændring.
 Spørgsmål 5:
Er ministeren af den opfattelse, at forslaget om  

 liberalisering af sprogundervisningen lever op til de kvalitetskrav, der  

 stilles til undervisningen på de nuværende sprogskoler? Svar:
 Jeg skal henvise til min besvarelse af  

 spørgsmål 2.
 Spørgsmål 6:
De påtænkte lovændringer giver mulighed  

 for, at andre udbydere end sprogcentre kan udbyde undervisning i dansk som  

 andetsprog.
En bredere udbyderkreds åbner mulighed for  

 konkurrenceforvridning mellem sprogcentrene og andre udbydere.
Løn- og  

 arbejdsforhold m.v. for de ansatte på sprogcentrene er reguleret ved  

 overenskomst mellem Kommunernes Landsforening og Landsforbundet af Voksen- og  

 Ungdomsundervisere.
Vil disse overenskomstforhold også omfatte  

 undervisning, der gennemføres af andre udbydere end sprogcentrene,  

 f.eks. private udbydere, erhvervsskoler og andre, og hvordan vil ministeren  

 sikre, at der ikke opstår konkurrenceforvridning mellem udbydere af  

 dansk som andetsprog? Svar:
Den nævnte overenskomst mellem Kommunernes  

 Landsforening og Landsforbundet af Voksen- og Ungdomsundervisere omfatter  

 ikke lærere, der er ansat af andre udbydere af danskundervisning end  

 sprogcentrene.
Jeg mener nu ikke, at dette indebærer en  

 konkurrenceforvridning mellem sprogcentrene og andre udbydere, idet der  

 næppe vil være den store forskel på lønniveauet  

 på sprogcentrene og hos andre udbydere.
 Spørgsmål 7:
 Ministeren bedes kommentere henvendelsen af 8. november  

 2002 fra Foreningen af Ledere ved Sprogcentre.
Folketinget Folketingets Integrationsudvalg Christiansborg 1240 København K 8. november 2002 Vedr.
FLS foretræde for udvalget den 12.  

 november 2002 Foreningen af Ledere ved Sprogcentre (FLS) konstaterer, at  

 der er lagt op til to ændringer af integrations- og  

 sprogcenterlovgivningen pr. hhv. 1. januar 2003 og 1. januar 2004. Den sidste  

 større lovændring fandt sted pr. 1. januar 1999, hvor opgaven  

 overgik fra amtslig til kommunal sammenhæng og læse- og  

 undervisningsplaner blev kraftigt strammet op.
Resultaterne af  

 1999-ændringer var planlagt til evaluering, men den evaluering er  

 aldrig blevet gennemført.
Der synes dog at være enighed mellem  

 aktørerne på området (ministerium, kommuner, sprogcentre  

 og KL) om, at tiden siden 1999 har været præget af et meget  

 højt kvalitetsløft.
Der synes også at være enighed  

 om, at dette bl.a. skyldes den meget kraftige reduktion af antallet af  

 udbydere.
 Et af hovedargumenterne i forbindelse med  

 lovændringen pr. 1999 var etableringen af et enstrenget system med  

 ansvar for kvaliteten i hele integrationstilbuddet placeret ét sted.  

 FLS konstaterer, at dette grundsynspunkt med det nye lovforslag nu delvis  

 forlades igen, idet ansvaret for kvaliteten af danskundervisningen hos de nye  

 udbydere forskydes fra kommunalt til statsligt niveau   fra det nære  

 til det fjerne.
 FLS tager til efterretning, at et af hovedsigterne med det  

 foreliggende lovforslag er at bryde det såkaldte  

 sprogcentermonopol.
Lederforeningen byder den frie konkurrence velkommen, men  

 er betænkelig ved, at konkurrencevilkårene ikke er ens.  

 Sprogcentrene stilles i forhold til de andre udbydere i en vanskelig  

 situation konkurrencemæssigt.
Dette gælder bl.a. på  

 følgende områder:
 Sprogcentrene skal afholde prøver for de andre  

 udbydere til en pris, der ikke dækker de faktiske omkostninger.
Sprogcentrene skal udbyde hele registret af  

 undervisning, mens de andre udbydere kan nøjes med at tilbyde de  

 økonomisk mest attraktive dele.
Dette kan medføre  

 prisdifferentiering fra sprogcentrenes side, således at der for  

 kursister, der deltager i undervisningen på små hold (f.eks.  

 analfabeter), skal betales en væsentlig højere pris end for  

 f.eks. veluddannede kursister.
Dette vel og mærke i en situation, hvor  

 det statslige tilskud til kommunerne er ens uanset kursistbaggrund.
Dette  

 forhold forventes først ændret pr. 1. januar 2004.
Sprogcentrene betaler mellem 1 % og 3 % af  

 omsætningen for at få varetaget et lokalt tilsyn af  

 centerkommunen.
De andre udbydere synes at få denne ydelse gratis af  

 Integrationsministeriet.
Kursister på sprogcentre har en række  

 bekendtgørelsessatte klageadgange.
Dette forventes ikke tilsvarende at  

 kunne ske hos en anden udbyder.
Dermed svækkes kursisters retsstilling  

 hos andre udbydere alvorligt.
 I og med de to meget forskelligartede tilsynsmyndigheder  

 kan man frygte et meget uensartet tilsyn i omfang og karakter.
 Sprogcentrene er underlagt gældende overenskomst  

 mellem Kommunernes Landsforening og Lærernes Centralorganisation, mens  

 de nye udbydere er stillet frit.
 Lederforeningen vil anbefale, at  

 konkurrencevilkårene gøres mere lige ved, at prøveprisen  

 justeres, at tilsynsmyndigheden bliver den samme for begge udbydertyper, og  

 at andre udbydere også forpligtiges til at optage alle  

 kursisttyper.
På en række områder er lovforslaget med  

 tilhørende bemærkninger uklart.
Det gælder f.eks.:
 Gælder kravet om, at uddannelses- og  

 erhvervsvejledning skal tilknyttes undervisningen såvel for sprogcentre  

 som for nye udbydere (hvis ikke, er dette yderligere et eksempel på  

 ulige konkurrencevilkår).
 Kan et sprogcenter vælge også at være  

 anden udbyder på den del af sprogcentrets virksomhed, som kan varetages  

 af andre udbydere (dette kan være økonomisk attraktivt eller en  

 simpel nødvendighed for overlevelse).
 Det er uklart, præcis hvilke dele af den  

 ændrede danskundervisningslov der er gældende for hhv.  

 sprogcentre og andre udbydere.
FLS vil anbefale, at lovforslaget gennemgås meget  

 nøje med henblik på klargøring heraf.
Foreningen henviser  

 i øvrigt til sit høringssvar f.s.v. angår disse  

 forhold.
En af intentionerne bag lovforslaget er at få en  

 øget del af danskundervisningen afviklet på virksomhederne.  

 Dette skal bl.a. ske ved at åbne op for, at andre udbydere kan  

 gennemføre denne undervisning.
Det er imidlertid adskillige  

 sprogcentres erfaring, at de   selv om de opsøgende har tilbudt  

 virksomhederne i lokalområdet dansk på arbejdspladsen   kun har  

 oplevet en meget lille efterspørgsel efter dette speciale.
Foreningen vil dog samtidig pege på, at de  

 nuværende finansieringsbestemmelser udgør en alvorlig barriere  

 for at gennemføre undervisningen på ofte mindre hold på  

 virksomhederne.
En anden (men mindre barriere) er det forhold, at  

 udlændinge, der har opnået dansk indfødsret, ikke er  

 omfattet af danskundervisningsloven.
Dette gælder uanset deres  

 dansksproglige niveau.
Vi står her med en mindre gruppe, som pga.  

 tidligere tiders mindre regelrette danskvurdering i forbindelse med  

 opnåelse af dansk indfødsret ser ud til at være  

 dømt til at være evige tabere på det danske arbejdsmarked  

 og i det danske uddannelsessystem.
FLS vil anbefale, at denne gruppe  

 inddrages som målgruppe for undervisningen i dansk som andetsprog.
Endelig vil FLS foreslå, at adgangen for  

 ungdomsskolen til at varetage undervisningen for 18-25-årige  

 begrænses til gruppen 18 til 20 år.
Det er FLS erfaring, at  

 mange udlændinge i gruppen fra ca. 20 til 25 år er forældre  

 med 1, 2, 3 børn, der har mere brug for sprogcentrets voksne liv end  

 for ungdomsskolens mere ungdommelige livsstil.
 Mvh.
Gerhard Korbo Formand for Foreningen af Ledere ved Sprogcentre Svar:
 I sin henvendelse af 8. november 2002 anfører  

 Foreningen af Ledere ved Sprogcentre (FLS) indledningsvis, at  

 konkurrencevilkårene i den forslåede ændring af  

 danskundervisningsloven ikke er ens for sprogcentre og andre udbydere.
Som eksempler på dette nævner foreningen  

 bl.a., at sprogcentre skal afholde prøver for de andre udbydere til en  

 pris, der ikke dækker de faktiske omkostninger og at sprogcentre skal  

 udbyde et bredt undervisningstilbud, medens de andre udbydere kan  

 nøjes med at tilbyde de økonomisk mest attraktive dele.
FLS  

 nævner i den forbindelse ulige prisvilkår på grund af  

 små holdstørrelser på sprogcentre på bl.a. spor 1,  

 hvor udlændinge, der ikke er alfabetiseret, undervises.
Det nævnes endvidere, at de to forskellige  

 tilsynsmyndigheder for henholdsvis sprogcentre og andre udbydere kan komme  

 til at betyde, at tilsynet bliver meget uensartet.
Hertil kommer, at der ikke  

 kommer til at gælde ens klageregler for kursister på sprogcentre  

 og kursister hos andre udbydere, og at sprogcentrene er underlagt den  

 gældende overenskomst mellem Kommunernes Landsforening og  

 Lærernes Centralorganisation, medens andre udbydere er stillet  

 frit.
 Integrationsministeriet kan oplyse følgende:
Centerkommunalbestyrelsen kan bestemme, at selvstuderende  

 afkræves et gebyr i forbindelse med, at den pågældende  

 indstiller sig til en afsluttende prøve på et sprogcenter.  

 Gebyret er i dag 600 kr. pr. prøve, for Studieprøven dog 1200  

 kr.
Gebyrets størrelse blev ikke anfægtet af den daværende  

 lederfraktion i Landsforbundet af Voksen- og  Ungdomsundervisere eller  

 Kommunernes Landsforening i forbindelse med den seneste ændring af  

 prøvebekendtgørelsen i februar 2002.
Med lovforslagets ophævelse af den gældende  

 lovs § 10 stilles der ikke længere krav om, at sprogcentre skal have en  

 bestemt størrelse med henblik på sikring af differentieret  

 holdundervisning.
Bredden i det undervisningstilbud et sprogcenter skal  

 levere (kernetilbuddet), overvejes i øjeblikket i  

 Integrationsministeriet.
 Det er fortsat kommunalbestyrelsen i bopælskommunen  

 i samarbejde med centerkommunalbestyrelsen, der har ansvaret for, at der  

 tilbydes et relevant undervisningstilbud til alle kursister, der bor i  

 kommunen.
Med hensyn til spørgsmålet om ulige  

 prisvilkår på grund af små holdstørrelser på  

 sprogcentrene bemærkes, at de nye udbydere, der skal undervise  

 kursister i tilknytning til aktivering eller beskæftigelse, også  

 må indrette sig på undervisning af grupper med nogle ganske  

 få kursister.
Fleksible tilrettelæggelsesformer må derfor  

 tages i brug både af de nye udbydere og på sprogcentrene.
Det  

 skal endvidere bemærkes, at spørgsmålet om  

 afregningstakster m.v. beror på nærmere aftaler mellem de enkelte  

 operatører og kommunalbestyrelserne og ikke er reguleret i  

 danskundervisningsloven.
Det kan endvidere oplyses, at Integrationsministeriets  

 tilsyn ikke vil adskille sig væsentligt fra centerkommunernes.  

 Integrationsministeriets tilsyn vil som centerkommunernes blive baseret  

 på for tiden halvårlige indberetninger fra udbyderne.
Herudover  

 er det hensigten, at Integrationsministeriet efter behov vil anmode de nye  

 udbydere om skriftlige redegørelser om deres virksomhed og udviklingen  

 af denne.
Det er rigtigt, at kursister på sprogcentrene har  

 adgang til at klage over sprogcentrenes afgørelser til  

 centerkommunalbestyrelsen, medens lovforslaget ikke lægger op til, at  

 andre kursister kan klage over de nye udbyderes afgørelser.
Imidlertid  

 kan alle kursister omfattet af integrationsloven fortsat indbringe  

 kommunalbestyrelsernes afgørelser for det sociale nævn og det  

 kan endvidere oplyses, at ministeriet generelt overvejer klagereglerne  

 på danskundervisningsområdet i forbindelse med 2. fase af  

 ændring af danskundervisningsloven i denne folketingssamling.
 For så vidt angår lønniveauet på  

 sprogcentre og hos andre udbydere henvises til  besvarelsen af  

 spørgsmål 6.
 FLS har endvidere ment, at lovforslaget på en  

 række områder er uklart, bl.a. med hensyn til hvilke bestemmelser  

 i danskundervisningsloven, der kommer til at gælde for de nye udbydere.
 Integrationsministeriet skal i den forbindelse  

 bemærke, at det udtrykkeligt er nævnt i den foreslåede  

 bestemmelse i § 3, stk. 6, hvilke konkrete bestemmelser i den gældende  

 danskundervisningslov, der ikke finder anvendelse på de nye udbydere.  

 Det kan i den forbindelse oplyses, at kravet om uddannelses- og  

 erhvervsvejledning gælder for alle udbydere af danskundervisning.
 FLS spørger desuden, om et sprogcenter kan  

 vælge også at være en anden udbyder med hensyn til den del  

 af sprogcentrets virksomhed, som kan varetages af andre udbydere.
Det bemærkes i den forbindelse, at det bl.a. er  

 formålet med loven at bryde sprogcentermonopolet og åbne mulighed  

 for, at nye udbydere typisk med helt andre erfaringer fra samarbejde med  

 virksomheder og uddannelsesinstitutioner kan varetage danskundervisning.
Det  

 er derfor ikke hensigten, at et sprogcenter både kan være et  

 sprogcenter og samtidig fungere som en anden udbyder.
 Foreningen nævner endvidere, at der stadig er  

 personer, som har opnået dansk indfødsret, men som alligevel  

 ikke kan dansk nok til at komme i beskæftigelse eller fastholde et job.  

 Disse personer har i dag ikke ret til gratis danskundervisning og foreningen  

 anbefaler, at denne målgruppe inddrages under danskundervisningslovens  

 målgruppe.
 Det bemærkes, at Integrationsministeriet ikke har  

 til hensigt at inddrage denne målgruppe under danskundervisningsloven.  

 Det findes således rimeligt, at personer, der har været så  

 længe i Danmark, at de har kunnet opnå dansk indfødsret,  

 ikke længere skal have ret til lovens gratis undervisningstilbud.
 FLS har endelig foreslået, at adgangen for den  

 kommunale ungdomsskole til at varetage undervisningen for 18-25 årige  

 begrænses til gruppen af 18-20 årige med den begrundelse, at der  

 er personer i gruppen af 20-25 årige udlændinge, der er  

 forældre til et eller flere børn, og at disse som oftest har  

 brug for at lære dansk i sprogcentrenes voksenmiljø.
Integrationsministeriet skal hertil bemærke, at den  

 foreslåede bestemmelse om     danskundervisning på den kommunale  

 ungdomsskole indebærer, at en kommunalbestyrelse kan træffe  

 beslutning om, at 18-25 årige udlændinge kan modtage undervisning  

 i henhold til danskundervisningsloven i den kommunale ungdomsskole, hvis det  

 findes hensigtsmæssigt.
Det forudsættes selvsagt, at  

 kommunalbestyrelsen alene træffer denne afgørelse, hvis det i  

 det konkrete tilfælde vil være en fordel, at den unge undervises  

 i et ungdomsmiljø på en ungdomsskole.
Det er til enhver tid  

 kommunernes ansvar at sikre det mest passende tilbud til den enkelte.
 Spørgsmål 9:
Vil loven efter ministerens opfattelse kræve, at  

 bekendtgørelse nr. 77 af 12. februar 2002 om undervisning i dansk som  

 andetsprog for udlændinge m.fl. og sprogcentre bliver ændret, og  

 i bekræftende fald på hvilken måde? Svar:
 Det kan bekræftes, at ovennævnte  

 bekendtgørelse vil blive ændret som opfølgning på  

 lovændringen.
 Der vil bl.a. blive fastsat nærmere regler om  

 fleksibel tilrettelæggelse af danskundervisningen, om de nye udbydere  

 og deres udbud og om indholdet og udøvelsen af  

 Integrationsministeriets tilsyn med de nye udbydere.
 Spørgsmål 10:
Hvordan vil ministeren sikre, at sprogcentrene ikke ender  

 med primært at undervise de »tungeste« elever,  

 som f.eks. analfabeterne? Svar:
Det kan oplyses, at gruppen af kursister har forskellige  

 indlæringsmæssige forudsætninger.
Af det samlede antal  

 på ca. 46.000 kursister på sprogcentrene i 2001 udgjorde  

 kursisterne på spor 1, den såkaldte alfabetiseringsundervisning,  

 ca. 14 pct. i 2001.
 Efter lovforslaget kan kommunalbestyrelsen træffe  

 beslutning om, at undervisningen af visse kursister kan gennemføres af  

 andre udbydere end sprogcentrene.
Det drejer sig om kursister, der tilbydes  

 danskundervisning som led i aktivering eller beskæftigelse på en  

 privat eller offentlig virksomhed eller som led i et  

 uddannelsesforløb.
Herudover kan en kommunalbestyrelse træffe  

 beslutning om, at 18-25 årige udlændinge kan modtage  

 danskundervisning i henhold til danskundervisningsloven på den  

 kommunale ungdomsskole.
Den undervisning, som de nye udbydere vil få  

 ansvaret for, kan omfatte kursister med forskellige forudsætninger.
Det  

 forventes ikke, at sammensætningen af sprogcentrenes kursistgrundlag,  

 vil ændre sig væsentligt.
 Spørgsmål 11:
Hvad er den gennemsnitlige udgift til  

 lærerlønninger pr. time på sprogcentrene? Hvor stor er  

 sprogcentrenes gennemsnitlige øvrige omkostninger pr. time? Hvad  

 koster en elev gennemsnitligt i timen på et sprogcenter på  

 henholdsvis laveste, mellemste og højeste niveau? Svar:
Integrationsministeriet har i anledning af  

 spørgsmålet indhentet oplysninger om lønudgiften til  

 lærerlønninger og øvrige omkostninger fra 7 sprogcentre  

 af forskellig størrelse og geografisk beliggenhed.
På baggrund  

 af de indhentede oplysninger skønnes det, at den gennemsnitlige udgift  

 til lærer- og vejlederlønninger på sprogcentrene  

 udgør 67 pct. af kursisttimeprisen.
De resterende 33 pct. fordeler sig  

 typisk med 13 pct. til aflønning af andet personale (forstander,  

 HK-ansatte og servicepersonale) og 20 pct. til andre udgifter (husleje,  

 vedligeholdelse, administration, tolke, ekskursioner, edb, kurser og  

 efteruddannelse m.m.).
 De statslige tilskud til kommunerne i henhold til  

 integrationsloven (programtilskud) er baseret på en antagelse om, at de  

 gennemsnitlige udgifter til danskundervisning udgør 65,60 kr. pr.  

 undervisningstime (2002-niveau).
 Denne timepris er en enhedspris for undervisningen  

 på alle tre spor.
 Danskundervisningen på sprogcentrene er i dag opdelt  

 i tre spor efter kursisternes forudsætninger.
 Det har ikke været muligt for  

 Integrationsministeriet at indhente præcise oplysninger om, hvad en  

 gennemsnitlig kursist koster på henholdsvis spor 1, 2 og 3.
 Den gennemsnitlige enhedspris hviler på en  

 forudsætning om en gennemsnitlig holdkvotient på 10 kursister.  

 På baggrund af den gennemsnitlige timepris og de gennemsnitlige  

 holdstørrelser på de tre spor i 2001 kan der opstilles  

 følgende beregning af den gennemsnitlige kursisttimepris:
Spor 1            Spor 2  

 Spor 3 Holdgennemsnit              7,6                 10,9  

 11,7 Kursisttimepris               85,50 kr.        59,60 kr.        55,50  

 kr.
Det skal understreges, at tallene ikke hviler på  

 indberetninger fra sprogcentrene om en timepris pr. spor.
Der er alene tale  

 om en simpel udregning på grundlag af en økonomisk  

 forudsætning om et holdgennemsnit på 10 sammenholdt med det  

 gennemsnitlige antal kursister på de tre spor.
 Spørgsmål 12:
Hvordan sikrer man, at kommuner, som ikke tidligere havde  

 eget sprogcenter, men indgik i en anden centerkommunes aftaler, ikke nu  

 begynder at entrere med »pirater  

«, som kan være VUCer,  

 ungdomsskoler og andre »offentlige  

 institutioner«, der gerne vil have  

 mere at lave, eller private, der ikke helt ved, hvad der kræves for at  

 opfylde kvalitetskravene til undervisningen? Svar:
Jeg synes, det er en god idé, at  

 uddannelsesinstitutioner får mulighed for at tilbyde danskundervisning  

 til udlændinge, der er under uddannelse på den  

 pågældende institution.
Erhvervsskoler og SOSU-skoler har  

 således oplagte muligheder for at kombinere danskundervisningen med den  

 faglige uddannelse, der foregår på skolerne.  

 Uddannelsesinstitutionerne har desuden kontakt til relevante virksomheder og  

 dermed en praksisnær indføring i vilkårene for at fungere  

 på det danske arbejdsmarked.
Jeg er ikke bekymret for, at de nye udbydere ikke vil  

 kunne levere en tilstrækkelig god undervisning.
Der vil således  

 blive stillet de samme kvalitetskrav med hensyn til undervisningens indhold,  

 tilrettelæggelse og lærerkvalifikationer til de nye udbydere, som  

 der i dag stilles til sprogcentrene.
 Spørgsmål 13:
Hvad er baggrunden for, at der er sat en  

 aldersgrænse på 25 år for sprogundervisning på  

 ungdomsskoler? Kunne man ikke sætte grænsen til 21 år (og i  

 særlige tilfælde, hvor geografien eller tilsvarende taler for  

 det, lidt højere)? Hvad er begrundelsen for, at 22-25-årige  

 indvandrere og flygtninge skal gå samme sted som  14-17-årige  

 danskere? Svar:
 Begrundelsen for, at en kommunalbestyrelse kan beslutte,  

 at unge mellem 18 og 25 år kan modtage danskundervisning i henhold til  

 danskundervisningsloven i den kommunale ungdomsskole, er, at mange unge vil  

 have mere gavn af at kombinere danskundervisning med det noget bredere  

 fagtilbud i ungdomsskolen, ligesom det for nogle kan være  

 integrationsfremmende at lære dansk i et miljø med  

 jævnaldrende unge, hvor sproget kan bruges i praksis.
Det betyder naturligvis ikke, at en kommunalbestyrelse  

 skal henvise alle unge udlændinge til danskundervisning i  

 ungdomsskolen.
Med forslaget vil kommunalbestyrelsen få en mulighed for  

 at beslutte det, hvis det findes hensigtsmæssigt.
 Aldersgrænsen på 25 år er fastsat efter  

 en samlet vurdering af, hvilke aldersgrupper, det vil være nyttigt og  

 relevant for at modtage danskundervisning på den kommunale  

 ungdomsskole.
 Jeg skal i øvrigt henvise til min besvarelse af  

 spørgsmål nr. 7.
 Spørgsmål 14:
Selv om monopolet på sprogundervisningen brydes, vil  

 sprogcenterundervisningen fortsat være nødvendig og ideel for  

 mange udlændinge, herunder mange udlændinge som ønsker at  

 gennemføre en uddannelse, inden de træder ind på  

 arbejdsmarkedet.
På den baggrund ønskes det oplyst, om det er  

 muligt at skabe lovhjemmel for en mere fleksibel undervisning i dansk som  

 fremmedsprog uden at påvirke lovgivningen for de eksisterende  

 sprogcentre, herunder kravet til centrets størrelse, reglerne om  

 holddannelser med ensartet niveau og mål samt kravet om et  

 voksenpædagogisk skolemiljø.
 Svar:
 Med lovforslagets ophævelse af den gældende  

 lovs § 10 forudsættes det ikke længere, at sprogcentre skal have  

 en bestemt størrelse målt i antal kursister med henblik på  

 at sikre en differentieret holdundervisning, ligesom der med lovforslaget  

 ikke længere stilles krav om, at undervisningen skal foregå  

 på hold.
 Hvis det er muligt og hensigtsmæssigt at  

 gennemføre niveaudelt undervisning for kursister med ensartede  

 dansksproglige forudsætninger, skal dette naturligvis fortsat finde  

 sted.
Både kommuner og sprogcentre har peget på, at  

 holdsætningsreglerne er for stive.
Kritikken er især gået  

 på, at det kan være vanskeligt at danne hold sammensat af  

 kursister med ensartede forudsætninger på alle niveauer på  

 sprogcentre med et beskedent kursistgrundlag.
Hertil kommer, at  

 holdsætningsreglerne stiller sig hindrende i vejen for  

 virksomhedsbaseret danskundervisning.
 Hvis reglerne skal gøres mere fleksible, er det  

 derfor nødvendigt at opgive forudsætningen om et bestemt  

 kursistantal og reglerne om holddannelse.
I lovforslaget foreslås, at der ikke længere  

 skal stilles krav om, at undervisningen foregår i et »voksenpædagogisk  

 skolemiljø «.
Baggrunden  

 for forslaget er et ønske om at skabe mere lige vilkår for  

 sprogcentre og de nye udbydere af danskuddannelse.
