Indledning Denne anvisning indeholder bestemmelser om, hvordan arbejdsgivere og læger  

 skal forholde sig i forbindelse med den lægelige kontrol, der skal ved  

 arbejde med ioniserende stråling.
Arbejde med ioniserende stråling er  

 omfattet af bl.a. følgende regler:
 - Arbejdstilsynets bekendtgørelse nr. 206 af 23. marts 1990 om lægelig  

 kontrol med arbejde med ioniserende stråling.
 - Arbejdstilsynets bekendtgørelse nr. 1165 af 16. december 1992 om  

 arbejdsmedicinske undersøgelser efter lov om arbejdsmiljø.
 - Sundhedsstyrelsens bekendtgørelse nr. 838 af 10. december 1986 om  

 dosisgrænser for ioniserende stråling.
 - Sundhedsstyrelsens bekendtgørelse nr. 821 af 7. december 1990 om  

 dosisovervågning af arbejdstagere m.v., der udsættes for ioniserende  

 stråling.
 - Sundhedsstyrelsens bekendtgørelse nr. 663 af 12. juli 1994 om eksterne  

 arbejdstagere, der udsættes for ioniserende stråling i et EF-land.
 Arbejdstilsynet administrere arbejdsmiljøområdet i bred forstand og  

 bestemmelserne om den lægelige kontrol med arbejde med ioniserende stråling.
Sundhedsstyrelsen, Statens Institut for Strålehygijene (SIS),  

 administrerer speciallovgivningen om ioniserende stråling.
SIS varetager  

 tilsynet med ioniserende stråling på arbejdspladserne og afgør, hvem der skal  

 bære dosimetre til måling af stråledoser.
Typer af stråleudsættelse Ekstern stråling: Stråling kommer udefra, dvs. uden for personen.  

 Den eksterne stråling angives i enheder mSv (milisievert).
Intern stråling: Strålekilden er inde i personen, fx ved indånding  

 eller efter indtag gennem munden.
Den interne stråling angives ved indtaget  

 af radioaktivitet, udtryk i Bq (becquerel). ALI-værdien (Annual Limit of  

 Intake) er grænsen for årligt indtag.
Typer af stråleskader Den internationale Kommission for Strålebeskyttelse (ICRP) har i 1990  

 samlet den eksisterende viden om stråleskader.
Den viden, man bygger på,  

 stammer dels fra undersøgelser af kræftsygdomme hos de overlevende fra  

 atombombesprængningerne over Japan i 1945, dels fra undersøgelser af  

 patienter, der har modtaget strålebehandling i forbindelse med sygdomme.
Akutte skader: Nedsat eller mangende funktion af organ eller væv  

 som følge af stor stråledosis.
Det kan være forbrænding af huden, grå stær i  

 øjet m.v.
Denne form for skader kaldes for »deterministisk«.
Det betyder,  

 at skaden sker, når en bestemt stråledosis overskrides.
Det vil sige, at  

 denne type skader ikke forventes at forekomme, hvis man holder sig under de  

 fastsatte dosisgrænser.
 Senskader: Kræftsygdomme og arvelige sygdomme, som kan opstå 5-50  

 år efter udsættelse for stråling.
Denne form for skader, som kaldes »stokastisk« (tilfældigt  

 fordelt i en gruppe bestrålede), kan opstå, uden at der kan påvises en sikker  

 nedre grænse for stråledosis.
Risikoen for at udvikle en dødelig kræftsygdom  

 er af ICRP angivet til 4 kræfttilfælde pr. 100.000 personer pr. m-Sv*).
 Recommendations of the International Commission on Radiological  

 Protection, Annals of the ICRP, volume 21, no. 1-3, 1991.
1. Område Anvisningen gør rede for lægeundersøgelser og helbredskontrol, der skal  

 foretages i forbindelse med ethvert arbejde med ioniserende stråling, der  

 under normale forhold kan udsætte personen for ioniserende stråling i doser,  

 der overstiger 15 mSv pr. år.
Dette gælder både for ansatte, arbejdsgivere og  

 selvstændige.
 Anvisningen tager udgangspunkt i ansættelsesforhold.
2. Arbejdsgiveren 2.1 Lægeundersøgelse ved ansættelsen Arbejdsgiveren skal sørge for, at nyansatte bliver undersøgt af en læge,  

 så vidt muligt inden arbejdet påbegyndes og senest en uge efter dette  

 tidspunkt, hvis den ansatte skal udføre arbejde, som under normale forhold  

 kan udsætte vedkommende for ioniserende stråling i doser, der overstiger 15  

 m-Sv pr. år.
Arbejdstilsynet har mulighed for i konkrete tilfælde at forlænge denne  

 frist.
Det er praksis, at midlertidigt arbejde på højst 4 måneder ikke kræver  

 lægeundersøgelse ved ansættelsen; dette gælder dog kun under forudsætning af,  

 at den pågældende ikke inden for det sidste år har været beskæftiget med  

 arbejde, hvor der efter SIS' regler skal bæres dosimeter.
 Der gælder særlige regler for de såkaldt eksterne arbejdstagere, dvs.
- arbejdstagere, der arbejder for en arbejdsgiver, der påtager sig arbejde  

 for en anden arbejdsgiver, og - dette arbejde indebærer risiko for, at disse arbejdstagere vil kunne  

 modtage stråledoser, der overstiger 15 mSv pr. år, og - arbejdet skal udføres i et EU-land, og - den ansattes arabejdsgiver ikke er den ansvarlige leder for det  

 pågældende stråleområde.
For disse arbejdstagere gælder, at de først må påbegynde en ny  

 arbejdsopgave, når SIS har udstedt et »strålepas« med baggrund i  

 bl.a. en lægeundersøgelse.
Arbejdsgiveren for den eksterne arbejdstager er  

 forpligtet til at sørge for, at lægeundersøgelse bliver foretaget, og at  

 oplysningerne gives til SIS, således at SIS kan udstede et  

 »strålepas«, inden arbejdet påbegyndes.
Arbejdsgiveren på det  

 arbejdssted, hvor opgaven med risiko for ioniserende stråling skal løses,  

 skal kontrollere, at gyldigt »strålepas« er til stede, inden  

 arbejdet begyndes.
Som retningslinie for hvornår lægeundersøgelse er nødvendig, henvises til  

 bilag 1, udarbejdet af SIS.
I tvivlstilfælde er det Arbejdstilsynet, der  

 træffer afgørelsen efter samråd med SIS.
 Undersøgelsen foretages af den ansattes egen læge eller den læge, der er  

 knyttet til virksomheden, jf. punkt 2.4. Arbejdsgiveren får ikke resultatet  

 af undersøgelsen, men en meddelelse fra Arbejdstilsynet om, hvorvidt arbejdet  

 kan påbegyndes.
2.2 Helbredskontrol Arbejdsgiveren skal sørge for, at de ansatte gennemgår en rutinemæssig  

 kontrol af helbredstilstanden, hvis arbejdet under normale forhold kan  

 udsætte dem for ioniserende stråling i doser, der overstiger 15 mSv pr. år.  

 Det skal derigennem vurderes, om de ansatte fortsat er egnet til at udføre  

 det pågældende arbejde.
Det skal ske mindst en gang om året og oftere, hvis  

 bestrålingsforholdene eller helbredstilstanden kræver det.
Kontrol og vurdering foretages af lægen, der er knyttet til virksomheden,  

 jf. punkt 2.4. Hvis lægen anser det for nødvendigt, skal helbredsvurderingen  

 suppleres med yderligere undersøgelser.
Tvivlsspørgsmål om undersøgelsernes  

 omfang afgøres af Arbejdstilsynet.
 Arbejdsgiveren får ikke resultatet af helbredskontrollen, men  

 Arbejdstilsynet modtager en erklæring fra lægen herom og underretter på denne  

 baggrund arbejdsgiveren om, hvorvidt den pågældende fortsat kan udføre sit  

 arbejde, og om der eventuelt er behov for foranstaltninger, herunder om  

 ændringer i den enkeltes arbejde med ioniserende stråling.
2.3 Uheld eller mistanke herom Sker der et uheld, hvor personer bliver udsat for ioniserende stråling i  

 mere end det tilladelige omfang efter SIS's regler, eller er der mistanke  

 herom, skal arbejdsgiveren omgående træffe de nødvendige  

 sikkerhedsforanstaltninger.
Arbejdsgiveren skal desuden straks foretage  

 underretning, jf. punkt 2.3.1, og lægen skal foretage de fornødne  

 undersøgelser, jf. punkt 3.3.2.
 Disse forholdsregler gælder i alle tilfælde af uheld eller mistanke herom,  

 også i arbejdssituationer, der ikke er omfattet af den lægelige kontrol, jf.  

 afsnit 2.1 og 2.2.
 Personer, der arbejder med ioniserende stråling, men som ikke er omfattet  

 af et ansættelsesforhold, har selv pligt til at underrette om uheldet eller  

 mistanken herom og til at få foretaget de nævnte tekniske og lægelige  

 undersøgelser og foranstaltninger.
2.3.1 Arbejdsgiveren skal straks underrette - virksomhedens sikkerhedsorganisation eller repræsentanter for de  

 ansatte, hvis virksomheden ikke har pligt til at oprette  

 sikkerhedsorganisation.
Uheldet skal analyseres, og foranstaltninger træffes,  

 således at fremtidige lignende uheld kan forhindres.
- lægen, der er knyttet til virksomheden, eller Arbejdstilsynets  

 arbejdslæge, hvis der ikke skal være en læge knyttet til virksomheden - Arbejdstilsynet, den lokale tilsynskreds - Sundhedsstyrelsen, SIS Relevante adresser og telefonnumre fremgår af bilag 2.
2.3.2 Arbejdsgiveren skal så hurtigt som muligt sørge for, at der  

 kan foretages lægelig undersøgelse, og i disse situationer kan  

 Arbejdstilsynet i samarbejde med SIS kræve, at undersøgelsen foretages af  

 læger, der har spcialviden om akutte stråleskader, fx læger, ansat på  

 radiumstationerne eller lignende.
Se afsnit 3.3.
 Lægen, som ikke må underrette arbejdsgiveren om resultaterne, sender en  

 erklæring om undersøgelsen til Arbejdstilsynet.
 Arbejdstilsynet afgør i samarbejde med SIS, hvornår arbejdet må genoptages  

 og underretter arbejdsgiveren herom, og om, hvorvidt der er behov for  

 foranstaltninger for at styrke sikkerheden.
2.4 Tilknyttet læge Arbejdsgiveren skal sørge for at knytte en sagkyndig læge til  

 virksomheden, hvis der arbejdes under forhold, som normalt kan udsætte de  

 ansatte for ioniserende stråling i doser, der overstiger 15 mSv pr. år.
Den  

 pågældende læge skal have viden om ioniserende stråling og om de  

 sundhedsskader, der kan opstå ved arbejde med ioniserende stråling.
Lægen må  

 ikke være beskæftiget inden for det område, hvor der sker udsættelse for  

 ioniserende stråling.
2.5 Oplysninger Arbejdsgiveren skal forsyne lægen med alle nødvendige oplysninger.
2.6 Udgifter Arbejdsgiveren afholder udgifterne til lægeundersøgelser, helbredskontrol  

 og de yderligere undersøgelser, der kan være forbundet hermed.
 Arbejdsgiveren skal desuden sørge for, at undersøgelser m.v. normalt kan  

 foregå i arbejdstiden og uden tab af indtægt for de ansatte.
3. Lægen 3.1 Lægeundersøgelse ved ansættelsen Formålet med lægeundersøgelsen er at sikre, at personen fysisk og psykisk  

 er egnet til at arbejde med ioniserende stråling.
Oplysninger om stråledosis  

 (resultat af dosimetri) kan indhentes hos SIS.
Undersøgelsen skal munde ud i  

 lægens vurdering af, om personen kan arbejde forsvarligt med ioniserende  

 stråling både af hensyn til personen selv og til andre.
Lægen benytter attesten, bilag 3, ved undersøgelsen.
Attestens punkt 1 og  

 2 udfyldes af arbejdsgiveren og den ansatte før undersøgelsen.
Punkt 2 skal  

 skrives under hos lægen.
 Lægen får alle nødvendige oplysninger af arbejdsgiveren.
Lægen giver den undersøgte besked om undersøgelsens resultat og sender  

 attesten til Arbejdstilsynet.
Lægen må ikke give den pågældendes arbejdsgiver  

 resultatet af undersøgelsen.
3.2 Helbredskontrol Formålet med helbredskontrollen er at vurdere, om de pågældende personer  

 fortsat er fysisk og psykisk egnet til at arbejde med ioniserende stråling.
Helbredskontrollen skal ske mindst 1 gang om året.
Hvis helbredstilstanden  

 eller bestrålingsforholdene kræver det, skal vurderingen foretages oftere.
Der er ingen formkrav til denne vurdering.
Lægen bedømmer behovet for og  

 metoden til at indhente de nødvendige oplysninger.
Det kan være den enkeltes  

 dosimetriresultat, oplysninger om helbredstilstand, årsag til sygefravær m.v.
Lægen giver de pågældende besked om resultat af vurderingen og sender en  

 erklæring herom til Arbejdstilsynet.
Lægen må ikke give arbejdsgiveren  

 resultatet af vurderingen.
 Herudover er det den tilknyttede læges opgave at holde sig underrettet om  

 det arbejde, der foregår på virksomheden, og de dermed forbundne  

 sundhedsmæssige problemer.
3.3 Uheld eller mistanke herom 3.3.1 Lægen skal så hurtigt som muligt foretage undersøgelse af de  

 personer, der har været ude for uheld eller mistanke om uheld, efter at  

 arbejdsgiveren har givet lægen besked om uheldet eller mistanken herom.
3.3.2 Formålet med undersøgelsen er for det første at vurdere, om  

 personen er blevet udsat for stråling.
For det andet skal det vurderes, om  

 personen har pådraget sig en stråleskade.
I undersøgelserne kan for eksempel indgå blod- og urinprøver, for at kunne  

 bestemme den modtagne stråledosis, og undersøgelse af øjnene ved udsættelse  

 for tunge partikler.
Undersøgelserne kan for eksempel indgå blod- og  

 urinprøver, for at kunne bestemme den modtagne stråledosis, og undersøgelse  

 af øjnene ved udsættelse for tunge partikler.
Undersøgelserne kan suppleres  

 med efterfølgende kontrol, hvis lægen anser det for nødvendigt.
I disse  

 situationer vil Arbejdstilsynet i samarbejde med SIS normalt kræve, at  

 undersøgelsen suppleres med undersøgelser foretaget af læger, der har  

 specialviden om akutte stråleskader, fx læger ansat på radiumstationer eller  

 lignende.
 Der er ingen formkrav til erklæringen.
Lægen giver den undersøgte besked om resultatet af undersøgelsen og sender  

 erklæring til Arbejdstilsynet.
Lægen må ikke give arbejdsgiveren  

 resultaterne.
 Det er Arbejdstilsynet, der i samarbejde med SIS afgør, hvornår arbejdet  

 må genoptages.
3.4 Opbevaring af lægelige oplysninger De lægelige oplysninger skal opbevares i 30 år, efter at den pågældende er  

 ophørt med arbejde, der medfører udsættelse for ioniserende stråling.
Jens Andersen Bilag 1 Vurdering af behov for lægekontrol Ved bedømmelse af om der skal foretages lægelig kontrol, dvs.  

 lægeundersøgelse ved ansættelsen og helbredskontrol, med arbejde med  

 ioniserende stråling, kan følgende vejledning fastsat af Statens Institut for  

 Strålehygiejne bruges:
Lægelig kontrol Radioaktive kilder:
 - Industriel gammaradiografi uden for lukkede rum.
 - Arbejde med åbne radioaktive kilder i aktivitetsmængder svarende til  

 type A eller B isotoplaboratorium, jf. tabel 1 i Sundhedsstyrelsens  

 bekendtgørelse nr. 485 af 18. november 1985 om anvendelse af åbne radioaktive  

 kilder på sygehuse, laboratorier m.v.
 Klargøring, indoperation, rensning m.v. af kilder til manuel intakavitær,  

 interstitiel terapi og lignende.
 Røntgenapparater m.v.:
 - Industrielle røntgenapparater uden for lukkede rum.
 Nukleare anlæg:
 - De nærmere kriterier for lægeundersøgelser fastlægges i samarbejde med  

 SIS.
Ingen lægelig kontrol Radioaktive kilder:
 - Industriel gammaradiografi i lukkede rum.
 - Arbejde med åbne radioaktive kilder i aktivitetsmængder svarende til  

 type C isotoplaboratorium, jf. tabel 1 i Sundhedsstyrelsens bekendtgørelse  

 nr. 485 af 18. november 1985 om anvendelse af åbne radioaktive kilder på  

 sygehuse, laboratorier m.v.
 - Bestrålingsanlæg til sterilisation.
 - Lukkede radioaktive kilder i afskærmede opstillinger  

 (proceskontroludstyr, måleudstyr, røgdetektorer, forbrugerartikler m.v.).
 - Statiske eliminatorer.
 - Radioaktive kilder til undervisningsbrug.
 - Transport af radioaktive stoffer.
 - Radioaktive kilder til kontrol af måleinstrumenter.
 Røntgenapparater m.v.:
 - Industrielle røntgenapparater i lukkede rum.
 - Medicinske røntgendiagnostikanlæg.
 - Dentalrøntgenanlæg.
 - Veterinære røntgendiagnostikanlæg.
 - Medicinske røntgenterapianlæg (herunder buckyanlæg).
 - Acceleratorer til stråleterapi.
 - Røntgenanalyseanlæg.
 - Røntgenskabe.
 - Røntgenapparater til undervisningsbrug.
 - Acceleratorer til sterilisation og anden industriel eller  

 forskningsmæssig anvendelse.
 Apparater, der udsender røntgenstråling som et uønsket biprodukt.
Bilag 2 Direktoratet for Arbejdstilsynet Landskronagade 33 2100 København Ø Telefon: 39 15 20 00 Telefax: 39 15 25 60 Kreds Københavns og Frederiksberg kommuner Svanevej 12 2400 København NV Telefon: 31 81 55 55 Telefax: 35 82 35 15 Kreds Københavns amt Fabriksparken 33 Postboks 1387 2600 Glostrup Telefon: 43 45 08 66 Telefax: 43 45 03 87 Kreds Frederiksborg amt Roskildevej 10 B(1) 3400 Hillerød Telefon: 42 26 03 08 Telefax: 48 24 08 25 Kreds Roskilde og Bornholms amter Holbækvej 106 B 400 Roskilde Telefon: 46 35 02 36 Telefax: 46 32 23 36 Bornholms afdeling Almindingsvej 10 3700 Rønne Telefon: 56 95 25 79 Telefax: 56 95 09 50 Kreds Vestsjællands amt Kastanievej 10 4200 Slagelse Telefon: 53 53 12 07 Telefax: 58 50 12 77 Kreds Storstrøms amt Viborgvej 4 4800 Nykøbing Falster Telefon: 54 88 01 00 Telefax: 54 88 01 99 Kreds Fyns amt Dannebrogsgade 1 5000 Odense C Telefon: 66 11 84 36 Telefax: 65 91 94 24 Kreds Sønderjyllands amt Peberlyk 3 Postboks 219 6200 Aabenraa Telefon: 74 62 64 00 Telefax: 74 62 82 85 Kreds Ribe amt Nørregade 22 Postboks 304 6701 Esbjerg Telefon: 75 12 99 33 Telefax: 75 12 62 63 Kreds Vejle amt Hjulmagervej 8 Postboks 39 7100 Vejle Telefon: 75 85 97 77 Telefax: 75 85 70 99 Kreds Ringkøbing amt Overgade 21 Postboks 9 7400 Herning Telefon: 97 22 23 44 Telefax: 97 22 47 26 Kreds Århus amta Klamsagervej 27-29 8230 Åbyhøj Telefon: 86 25 11 66 Telefax: 86 25 31 72 Kreds Viborg amt Søndergade 16 A Postboks 71 7800 Skive Telefon: 97 52 62 22 Telefax: 97 52 62 50 Kreds Nordjyllands amt Hobrovej 461 Postboks 7130 9200 Aalborg SV Telefon: 98 18 47 00 Telefax: 98 18 01 10 Kreds Grønland Postboks 202 3900 Nuuk Telefon: 00 299 2 15 92 Telefax: 00 299 2 53 92 Arbejdsmiljøinstituttet Lersø Parkalle 105 2100 København Ø Telefon: 39 29 97 11 Telefax: 39 27 01 07 Sundhedsstyrelsen Statens Institut for Strålehygiejne Frederikssundsvej 378 2700 Brønshøj Telefon:
Kl. 10-15: 44 88 91 19 Døgnvagt: 44 94 37 73.
 Telefax: 44 53 27 73.
Bilag 3 Arbejdstilsynet Lægeattest Undersøgelse af personer i henhold til Arbejdsministeriets bekendtgørelse  

 af 23. marts 1990 om lægelig kontrol med arbejde med ioniserende stråling.
 Undersøgelsen skal finde sted senest 1 uge efter ansættelsen (for  

 midlertidigt ansatte dog normalt senest 4 måneder efter ansættelsen).
1. Udfyldes af arbejdsgiveren 3. Lægens undersøgelse og erklæring Lægeerklæringens formål er at give myndighederne oplysning om, hvorvidt  

 den undersøgte fysisk og psykisk er egnet til at arbejde med ioniserende  

 stråling.
Den endelige vurdering, herunder vurdering af tidligere modtaget  

 stråledosis, foretages af myndighederne.
 Erklæring angår følgende forhold:
 1. Synsorientering.
 2. Hørelse.
 3. Ekstremiteter (defekter og misdannelser, nedsat  

 ledbevægelighed, kraft eller herredømme).
 4. Bevidsthed (tilstedeværelse af sygdomme m.v., der  

 kan medføre pludselig bevidsthedssvækkelse eller bevidstløshed).
 Lægeerklæringens spørgsmål er nummereret svarende hertil.
 Undertegnede læge har i dag undersøgt forannævnte, der er/ikke er mig  

 bekendt.
Hvert øje prøves for sig.
Synsstyrken angives enten som en brøk,  

 hvis tæller er afstanden i meter mellem undersøgte og synstavlen, og hvis  

 nævner er tallet på linien med de mindste bogstaver, som i sin helhed læses  

 af undersøgte, eller som decimalbrøk.
 4. Foreligger der hos undersøgte:
 * Hvis et eller flere af spørgsmålene i undersøgelsen besvares  

 bekræftende eller hvis den undersøgtes besvarelse eller forhold, som lægen  

 måtte være bekendt med, begrunder det, gives supplerende oplysning om:
1.2 hvorvidt synsfeltindskrænkningen er en- eller dobbeltsidig.
Er  

 den dobbeltsidig, ønskes der oplysning om resultatet af en penmetrisk  

 synsfeltbestemmelse, sædvanligvis foretaget af speciallæge, 2. hvorvidt høreprøven (i 4 meters afstand) kan bestås med  

 sædvanligt benyttet høreapparat, 3.1  1) defektens (misdannelsens) art og lokalisation (nøjagtig  

 angivelse ved amputation), Supplerende oplysninger:
-------------------------------------------------------------------- På grundlag af ovenstående undersøgelse(r) (og i givet fald vedlagte  

 øjenlægeattest) erklærer jeg:
 A. at da intet abnormt er påvist, er den undersøgte efter mit skøn  

 anvendelig til det ovenfor anførte arbejde.
 Arbejdstilsynets notater:
