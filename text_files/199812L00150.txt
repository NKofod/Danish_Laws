Fremsat den 17. december 1998 af økonomiministeren  

 (Marianne Jelved) Forslag til Lov om ændring af lov om  

 værdipapirhandel m.v. 1) (Regelforenkling, overtagelsestilbud,  

 tavshedspligt og partsbegreb, koncerninterne transaktioner, præcisering  

 af Finanstilsynets adgang til at indhente oplysninger) § 1 I lov nr. 1072 af 20. december 1995 om værdipapirhandel m.v., som  

 ændret ved § 8 i lov nr. 376 af 22. maj 1996, § 4 i lov nr.  

 475 af 10. juni 1997 og § 1 i lov nr. 414 af 26. juni 1998, foretages  

 følgende ændringer:
 1. § 4, stk. 1, nr. 4, ophæves.
 Nr. 5 og 6 bliver herefter nr. 4 og 5.
 2. I § 4, stk. 3, ændres »nr. 1-4« til: »nr.  

 1-3«.
 3. § 12, stk. 6, ophæves.
 Stk. 7 og 8, bliver herefter stk. 6 og  

 7.
 4. § 12 c, stk. 3, affattes således:
 »Stk. 3. Uanset stk. 1 kan interne revisions- eller  

 vicerevisionschefer tillige være revisions- eller vicerevisionschefer i  

 tilknyttede virksomheder.«.
 5. I § 12 c, stk. 4, indsættes efter  

 »direktør«: »eller intern revisionschef«.
 6. I § 14 indsættes som stk. 5:
 »Stk. 5. Finanstilsynet kan fastsætte nærmere  

 regler for transaktioner, der indgåes mellem aktieselskaber omfattet af  

 § 7 og virksomheder, der direkte eller indirekte er forbundet med disse  

 selskaber som dattervirksomheder, associerede virksomheder, moderselskaber  

 eller som moderselskabernes associerede virksomheder og øvrige  

 dattervirksomheder.«.
 7. § 31, stk. 1, affattes således:
»§ 31. Overdrages en aktiepost direkte eller indirekte i et  

 selskab, der har en eller flere aktieklasser optaget til notering på en  

 fondsbørs eller optaget til handel på en autoriseret  

 markedsplads, skal erhververen give alle selskabets aktionærer mulighed  

 for at afhænde deres aktier på identiske betingelser, hvis  

 overdragelsen medfører, at erhververen 1)	kommer til at besidde flertallet af stemmerettighederne i  

 selskabet, 2)	får ret til at udnævne eller afsætte et flertal af  

 selskabets bestyrelsesmedlemmer, 3)	får ret til at udøve en bestemmende indflydelse over  

 selskabet på grundlag af vedtægterne eller aftale med dette i  

 øvrigt, 4)	på grundlag af aftale med andre aktionærer kommer til at  

 råde over flertallet af stemmerettighederne i selskabet,  

 eller 8. I § 31, stk. 2, udgår »1. pkt.,«.
 9. I § 31 indsættes som stk. 3:
 »Stk. 3. Den pågældende fondsbørs eller  

 autoriserede markedsplads påser overholdelsen af stk. 1. «.
 10. I § 32, stk. 1, 2. pkt., indsættes efter  

 »fondsbørs«: »eller autoriserede markedsplads«.
 11. I § 32, stk. 2, indsættes efter  

 »fondsbørs«: »eller optaget til handel på en autoriseret  

 markedsplads«.
 12. I § 55, stk. 1, ændres »på et i  

 aftalen angivet depot« til: »i et eller flere af låntageren udpegede  

 depoter«.
 13. § 55, stk. 4, affattes således:
»Stk. 4. Finanstilsynet fastsætter nærmere regler  

 om, inden for hvilken tidsfrist en långiver ved meddelelse til den  

 pågældende værdipapircentral skal fastholde den i henhold  

 til stk. 2 og stk. 3 anmeldte panteret.
Registrering af panteretten  

 slettes uden meddelelse efter § 68, såfremt retten ikke er  

 fastholdt inden fristens udløb.
En værdipapircentral kan udskyde  

 den i 2. pkt. nævnte frist, såfremt Danmaks Nationalbank har  

 meddelt, at Danmarks Nationalbanks betalingssystemer er ude af funktion som  

 følge af tekniske problemer.«.
 14. I § 56, stk. 1, indsættes som 2. pkt.:
 »Den i 1. pkt. nævnte frist kan fraviges efter  

 aftale mellem parterne, såfremt pantet er registreret i henhold til  

 § 55, stk. 2 og 3.«.
 15. § 62, stk. 1, nr. 3 ophæves.
 Nr. 4-8 bliver herefter nr. 3-7.
 16. I § 62, stk. 1, nr. 6, der bliver nr. 5,  

 ændres »nr. 2-5« til: »nr. 2-4«.
 17. I § 64 indsættes efter stk. 1 som nyt  

 stykke:
 »Stk. 2. Såfremt en tilslutningsaftale mellem en  

 værdipapircentral og en virksomhed omfattet af stk. 1 er  

 ophørt, overtager værdipapircentralen indrapporteringer til  

 registrering hos sig selv, medmindre andet aftales.«.
 Stk. 2 bliver herefter stk. 3.
 18. § 84, stk. 3, affattes således:
 »Stk. 3. § 50, stk. 4, og § 51 i lov om banker  

 og sparekasser m.v. finder tilsvarende anvendelse på Finanstilsynets og  

 Fondsrådets tilsyn efter denne lov. § 84 a i denne lov finder  

 tilsvarende anvendelse på Fondsrådet. «.
 19. Efter § 84 indsættes:
»§ 84 a.
Finanstilsynets og Fondsrådets ansatte,  

 herunder personer, der udfører serviceopgaver, som led i  

 Finanstilsynets eller Fondsrådets drift samt eksperter, der handler  

 på tilsynets eller rådets vegne, er under ansvar efter  

 straffelovens §§ 152-152 e, forpligtede til at hemmeligholde  

 oplysninger, som de gennem deres virksomhed bliver vidende om.
Dette  

 gælder også efter ansættelses- eller kontraktforholdets  

 ophør.
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets eller Fondsrådets ansatte  

 eller eksperter, der handler eller har handlet på tilsynets eller  

 rådets vegne, til at videregive fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet eller Fondsrådet af egen drift videregiver fortrolige  

 oplysninger i summarisk eller sammenfattende form, når hverken det  

 enkelte aktieselskab omfattet af § 7 eller andre omfattet af denne lov  

 eller disses kunder kan identificeres.
 Stk. 4. Fortrolige oplysninger kan videregives under en civil  

 retssag, når et aktieselskab omfattet af § 7 eller andre omfattet  

 af denne lov er erklæret konkurs, og såfremt oplysningerne ikke  

 vedrører kundeforhold eller tredjemand, der er eller har været  

 involveret i forsøg på at redde aktieselskabet eller andre  

 omfattet af denne lov.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
 1)	Fondsrådet henholdsvis Finanstilsynet.
 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
 3)	Vedkommende minister som led i dennes overordnede tilsyn.
 4)	Administrative myndigheder og domstole, som behandler  

 afgørelser, der er truffet af Finanstilsynet eller  

 Fondsrådet.
 5)	Folketingets Ombudsmand.
 6)	En parlamentarisk kommission nedsat af Folketinget.
 7)	Kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a.
 8)	Folketingets stående udvalg vedrørende et selskabs  

 generelle økonomiske forhold som led i den parlamentariske kontrol med  

 forvaltningen, for så vidt angår aktieselskaber omfattet af  

 § 7 eller andre omfattet af denne lov, og disse er i betalingsstandsning  

 eller under konkurs, når staten yder garanti eller stiller midler til  

 rådighed for afvikling af selskabet.
 9)	Statsrevisorerne og Rigsrevisionen.
 10)	Skifteretten og andre myndigheder, der medvirker ved likvidation,  

 konkursbehandling eller lignende procedurer, samt personer, der er ansvarlige  

 for den lovpligtige revision af regnskaber for et aktieselskab omfattet af  

 § 7 eller for andre omfattet af denne lov, under forudsætning af,  

 at modtagerne af oplysninger har behov herfor til varetagelse af deres  

 opgaver.
 11)	Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer.
 12)	En institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen.
 13)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med aktieselskaber omfattet af § 7 samt andre  

 omfattet af denne lov.
 14)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne og organer, der medvirker  

 ved likvidation, konkursbehandling eller lignende procedurer, samt personer,  

 der er ansvarlige for den lovpligtige revision af regnskaber for et  

 aktieselskab omfattet af § 7 eller for andre omfattet af denne lov,  

 under forudsætning af, at modtagerne af oplysninger har behov herfor  

 til varetagelse af deres opgaver.
 15)	Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med, under forudsætning af, at oplysningerne i  

 henhold til de pågældende myndigheders nationale lovgivning er  

 undergivet tavshedspligt som angivet i stk. 1 og udveksles i henhold til  

 international aftale.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet eller Fondsrådet, er med  

 hensyn til disse oplysninger undergivet den i stk. 1, omhandlede  

 tavshedspligt.
 Stk. 7. Fortrolige oplysninger, som Finanstilsynet eller  

 Fondsrådet modtager, må kun anvendes i forbindelse med  

 tilsynshvervet, til pålæggelse af sanktioner, eller hvis  

 tilsynets eller rådets afgørelse påklages til  

 højere administrativ myndighed eller indbringes for domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 16. september 1995.
§ 84 b.
Som part i forhold til Finanstilsynet eller  

 Fondsrådet anses alene aktieselskaber omfattet af § 7,  

 værdipapirhandleren, det kontoførende institut eller udstederen  

 af værdipapirer, som en afgørelse truffet af Finanstilsynet  

 eller Fondsrådet retter sig mod, jf. dog stk. 2 og 3.
 Stk. 2. I nedennævnte tilfælde anses en anden end  

 en virksomhed omfattet af stk. 1 tillige som part i Finanstilsynets  

 eller Fondsrådets afgørelse for så vidt angår den  

 del af sagen, som vedrører den pågældende:
 1)	Den, der overtræder eneretten til erhvervsmæssigt at  

 rette henvendelse til offentligheden og tilbyde sig som køber,  

 sælger eller formidler af værdipapirer, jf. § 4,  

 stk. 1.
 2)	Den, der overtræder eneretten til erhvervsmæssigt at  

 rette henvendelse til offentligheden med tilbud om at formidle eller  

 udføre valutaspotforretninger for kunder i investeringsøjemed  

 med henblik på, at kunderne opnår fortjeneste ved  

 kursændring på valuta, jf. § 4 a.
 3)	Et selskab, som søger om tilladelse til at drive  

 børsvirksomhed, virksomhed som autoriseret markedsplads,  

 værdipapirmæglervirksomhed, pengemarkedsmæglervirksomhed,  

 clearingvirksomhed og registreringsvirksomhed, jf. § 8, stk. 1 og  

 § 9, stk. 1.
 4)	Et medlem af bestyrelsen eller direktionen i et selskab, når  

 Finanstilsynet nægter en ansøger tilladelse eller inddrager et  

 godkendt selskabs tilladelse, jf. § 9, stk. 1 og § 92,  

 stk. 1.
 5)	Erhververen eller besidderen af en kvalificeret kapitalandel,  

 når Finanstilsynet reagerer som følge af manglende underretning  

 om andelen eller ophæver stemmeretten, der er knyttet til de  

 pågældende ejeres aktier, jf. § 10, stk. 1 og 2.
 6)	Den, der overtræder lovens forbud mod i en virksomheds navn  

 eller betegnelsen af virksomheden at benytte ordet »Fondsbørs«, jf.  

 § 16, stk. 3.
 7)	Den mod hvem Finanstilsynet indleder undersøgelse for  

 overtrædelse af § 29 om indberetning af aktiebesiddelser eller  

 kapitel 10 om misbrug af intern viden og kursmanipulation.
 8)	Den, der for Fondsrådet indbringer en af en fondsbørs,  

 en autoriseret markedsplads, en clearingcentral eller en  

 værdipapircentral truffet beslutning i sager af vidtrækkende  

 eller principiel betydning, jf. § 88, stk. 2, og som  

 Fondsrådet anser for part i sagen.
 9)	Den, der ansøger Fondsrådet om fritagelse for pligten  

 til efter § 31, stk. 1, at give alle selskabets aktionærer  

 mulighed for at afhænde deres aktier på identiske betingelser,  

 jf. § 31, stk. 2, samt øvrige, som Fondsrådet anser  

 for part i sagen.
 10)	Den, der af Finanstilsynet pålægges at udarbejde  

 interne regler efter § 36, stk. 2, og § 37, stk. 1 og 2,  

 eller foretage ændringer heri.
 Stk. 3. Som part anses i øvrigt et bestyrelsesmedlem,  

 en revisor, en direktør eller andre ledende medarbejdere i et selskab  

 omfattet af § 7 eller i andre virksomheder omfattet af loven, hvis  

 Finanstilsynet eller Fondsrådets påtale eller pålæg i  

 medfør af loven eller dennes forskrifter er rettet direkte mod  

 pågældende.
Stk. 4. Endelig kan Fondsrådet, når  

 Fondsrådet tager en sag op vedrørende god  

 værdipapirhandelsskik, jf. § 3, stk. 1, under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger.
 Stk. 5. Partsstatus og partsbeføjelser efter stk.  

 2-4 er begrænset til forhold, hvor tilsynets eller rådets  

 afgørelser træffes efter lovens fremsættelse.«.
 20. I § 87, stk. 2, indsættes efter »andre  

 forretningspapirer«: », båndoptagelser og lignende i forbindelse med  

 indgåelse af aftaler om transaktioner«.
 21. Efter § 87 indsættes:
»§ 87 a.
Den i § 87 fastsatte adgang for Finanstilsynet  

 til at kræve oplysninger finder også anvendelse for  

 Fondsrådet.«.
 22. I § 93, stk. 1, indsættes efter »§ 31, stk. 1«:  

 »og 3«.
 23. § 95 affattes således:
 »§ 95 Undlader en værdipapirhandlers, en  

 fondsbørs , en clearingcentrals, en værdipapircentrals, et  

 kontoførende instituts, en autoriseret markedsplads , en  

 pengemarkedsmæglers, en værdipapirmæglers eller en  

 udsteders direktion, bestyrelse eller revisor at efterkomme de pligter, der  

 efter loven eller efter bestemmelser udstedt i medfør heraf  

 påhviler dem eller pålægges dem af Finanstilsynet,  

 Fondsrådet eller Erhvervs- og Selskabsstyrelsen, kan Finanstilsynet,  

 Fondsrådet eller Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.
 Stk. 2. Undlader en fysisk eller juridisk person at opfylde de  

 pligter, som påhviler dem efter denne lov, kan Finanstilsynet,  

 Fondsrådet eller Erhvervs- og Selskabsstyrelsen som tvangsmiddel  

 pålægge den fysiske eller juridiske person eller de for den  

 juridiske person ansvarlige personer daglige eller ugentlige  

 bøder.«.
§ 2 Stk. 1. Loven træder i kraft den 1. marts 1999.
 Stk. 2. Værdipapirhandelslovens § 31, stk. 1, nr. 5, som  

 affattet ved denne lovs § 1, nr. 7 finder tilsvarende anvendelse i  

 tilfælde, hvor en aktiepost overdrages til en erhverver, der den 1.  

 marts 1999 allerede havde bestemmende indflydelse over selskabet og besad  

 mere end en tredjedel af stemmerettighederne, men som ikke er omfattet af de  

 hidtil gældende regler i værdipapirhandelslovens § 31, stk. 1,  

 nr. 1-4.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indledning Siden efteråret 1996 er der gennemført en  

 række undersøgelser vedrørende forhold inden for den  

 finansielle sektor.
På baggrund af et ønske fra Folketinget er  

 der udarbejdet en eneudredning om tavshedspligt og partsbegreb i den  

 finansielle tilsynslovgivning.
I marts 1997 afgav Finanstilsynet en rapport  

 om harmonisering af reglerne om finansielle koncerner.
De nævnte undersøgelser har klarlagt et behov  

 for ændringer i de finansielle love, herunder i lov om  

 værdipapirhandel m.v.
Derudover er det fundet hensigtsmæssigt med  

 en øget harmonisering og forenkling af regelgrundlaget for finansielle  

 virksomheder.
På baggrund af eneudredningens anbefalinger  

 foreslås der præciseringer af Finanstilsynets tavshedspligt i de  

 finansielle love, ligesom der foreslås indsat en ændret  

 bestemmelse, der fastslår, hvem der har partsstatus i forhold til  

 Finanstilsynet.
Præciseringerne og ændringerne foreslås  

 tilsvarende i forhold til Fondsrådets tavshedspligt.
 Derudover er det ønsket at søge  

 aktionærbeskyttelsen tilrettelagt således, at der er en bedre  

 overensstemmelse mellem værdipapirhandelslovens bestemmelse om  

 overtagelsestilbud og koncerndefinitionerne i aktieselskabsloven og  

 årsregnskabsloven, således at også en faktisk bestemmende  

 indflydelse udløser pligt til at give indløsningstilbud.
Det er vigtigt, at virksomhederne inden for det  

 finansielle område er underlagt ensartede regler med hensyn til  

 koncernforhold.
Det må ikke have betydning, hvorledes de finansielle  

 virksomheder har organiseret sig selskabsretligt.
I lovforslaget lægges  

 der derfor op til at sikre, at der også i henhold til  

 værdipapirhandelsloven kan fastsættes regler om koncerninterne  

 transaktioner.
 Lovforslaget indeholder desuden mindre redaktionelle  

 ændringer, herunder præcisering af Finanstilsynets adgang til at  

 indhente oplysninger, samt præcisering af regler i relation til  

 værdipapircentralområdet.
1. Værdipapirhandelslovens § 31 I december 1997 afgav Økonomiministeriet en  

 redegørelse vedrørende baggrunden for udformningen af § 31  

 og minoritetsaktionærernes rettigheder, om overtagelsestilbud.  

 Fondsrådet anbefalede på den baggrund økonomiministeren i  

 brev af 15. december 1997, at indholdet af § 31 blev taget op til  

 fornyet overvejelse i lyset af de hidtidige erfaringer fra såvel  

 Danmark som udlandet.
Ministeren anmodede i forlængelse heraf  

 Finanstilsynet om at undersøge, hvordan reglerne er udformet i en  

 række lande.
Den 6. april 1998 anmodede Finanstilsynet professor, lic.  

 jur.
Nis Jul Clausen og lektor, Ph.D.
Karsten Engsig Sørensen om at  

 foretage undersøgelsen.
Udredningen kom i oktober 1998.
Udredningen viser, at de af udredningen omfattede lande  

 har en så forskelligartet regulering af overtagelsestilbud, at der ikke  

 ud fra undersøgelsen kan gives et klart svar på hvilken  

 løsning, der bør vælges i Danmark.
Medens der i nogle  

 lande er en regulering fastsat ved lov m.v., er der i andre lande en  

 regulering i form af regler udstedt af selvregulerende organer.
En del lande  

 har gennemført større ændringer i reglerne inden for de  

 seneste år, og det er i øvrigt karakteristisk, at der  

 løbende foretages mindre justeringer og ændringer af  

 reglerne.
Overordnet viser udredningen, at der er betydelig forskel  

 på, i hvilket omfang overtagelsestilbud forekommer i de enkelte lande,  

 hvorfor der ligeledes er meget stor forskel på omfanget af foreliggende  

 administrativ praksis og retspraksis.
Det konkluderes dog, at der er ».... en  

 tendens til, at tilbudspligten indtræder ved erhvervelse af mindre end  

 50 pct. af stemmerettighederne.«.
 I de børsetiske regler, der gik forud for den  

 nugældende § 31 om overtagelsestilbud i  

 værdipapirhandelsloven, var der indlagt et skøn ved  

 bedømmelsen af om en aktieoverdragelse gav kontrol over et selskab,  

 som medførte en pligt til at fremsætte købstilbud til de  

 øvrige aktionærer.
Der er i den nugældende lovgivning en række  

 eksempler på bestemmelser om bestemmende indflydelse, der indeholder et  

 tilsvarende skøn.
Kriteriet bestemmende indflydelse indgår  

 således i moderselskabsdefinitionen i aktieselskabsloven og  

 årsregnskabsloven.
 Kontrollerende aktieposter behøver hverken at  

 være baseret på kapitalmæssig eller stemmemæssig  

 majoritet, eftersom en række selskaber, på grund af spredning af  

 ejerselskabet til de øvrige aktier, kan kontrolleres med under 50 pct.  

 af aktierne eller stemmerne.
Reglerne om overtagelsestilbud skal således give  

 dem, der opkøber eller afhænder virksomheder, rimelige og klare  

 betingelser herfor.
Herover for står hensynet til  

 minoritetsaktionærerne.
 Med lovforslaget foreslås det at bringe bestemmelsen  

 i bedre overensstemmelse med aktieselskabslovens og årsregnskabslovens  

 koncerndefinitioner, ved at tilføje et 5. kriterium, hvorefter det at  

 være i stand til at udøve bestemmende indflydelse også  

 udløser pligt til at give overtagelsestilbud.
For at give erhververen mulighed for at vide hvornår  

 der ikke skal afgives overtagelsestilbud, foreslås kriteriet om  

 bestemmende indflydelse kombineret med en grænse på en tredjedel  

 af stemmerettighederne.
Erhververen skal således mindst besidde en  

 tredjedel af stemmerettighederne, før der skal tages stilling til,  

 hvorvidt der kan udøves en bestemmende indflydelse over selskabet.
I Erhvervsministeriets og Økonomiministeriets  

 rapport »Autoriseret markedsplads i Danmark« er det i afsnit 4.4.6  

 anført vedr. indløsningsforpligtelser, at den autoriserede  

 markedplads bør opstille krav, der gør, at  

 minoritetsaktionærer sikres indløsning i de tilfælde, hvor  

 en køber erhverver en bestemmende aktiepost i selskabet.
Det  

 forslås derfor at lade reglerne om indløsningstilbud omfatte  

 også selskaber, der har fået deres aktier optaget til handel  

 på autoriserede markedspladser.
2. Tavshedspligt og partsbegreb Indledning På baggrund af Folketingets ønske om en  

 undersøgelse af de gældende regler om Finanstilsynets  

 tavshedspligt m.v. har advokat, dr. jur.
Jan Schans Christensen udarbejdet en  

 eneudredning om tavshedspligt og partsbegreb i den finansielle  

 tilsynslovgivning.
På baggrund af eneudredningen har der været en  

 række møder med deltagelse af eneudrederen, Finanstilsynet,  

 repræsentanter fra den finansielle sektor samt  

 Økonomiministeriet.
Det er i vid udstrækning resultatet af disse  

 drøftelser, der nu fremlægges.
Tavshedspligt Den gældende lov om værdipapirhandel m.v.  

 indeholder en henvisning til bank- og sparekasselovens tavshedsbestemmelse.  

 Det foreslås, at henvisningen i loven erstattes af en ny  

 selvstændig bestemmelse, som med de nødvendige tilpasninger  

 svarer til den bestemmelse om Finanstilsynets tavshedspligt, som samtidigt  

 foreslås til bank- og sparekasselovens § 50 b.
Forslaget indebærer en præcisering af reglerne  

 for videregivelse af fortrolige oplysninger vedrørende  

 fondsbørser, værdipapircentraler, clearingscentraler,  

 autoriserede markedspladser og pengemarkedsmæglere.
For eksempel  

 indsættes en tidssvarende definition af begrebet »Finanstilsynets og  

 Fondsrådets ansatte«, og det præciseres, at fortrolige  

 oplysninger kan videregives som led i efterforskning og  

 strafforfølgning både i relation til straffeloven og  

 tilsynslovgivningen.
 Der foreslås etableret en adgang til, at  

 Finanstilsynet og Fondsrådet kan udveksle fortrolige oplysninger,  

 når tilsynet eller rådet har behov for oplysningerne til  

 varetagelse af deres opgaver.
Det foreslås at lovfæste den hidtidige  

 praksis, hvorefter fortrolige oplysninger videregives til Statsrevisorerne og  

 Rigsrevisionen.
Baggrunden for den hidtidige praksis er Statsrevisorernes og  

 Rigsrevisionens rolle i den parlamentariske kontrol med forvaltningen.
Endelig foreslås der indsat en bestemmelse,  

 hvorefter samtykke ikke ophæver tilsynets tavshedspligt.
Bestemmelsen  

 er begrundet i flere forhold, herunder hensynet til selskabets kunder,  

 fortroligheden omkring selskabets forretningsmæssige forhold og  

 Finanstilsynets og Fondsrådets effektivitet.
Da de fortrolige  

 oplysninger i langt overvejende grad hidrører fra selskaberne, vil det  

 være mest korrekt og sikrest, at det er det pågældende  

 selskab selv, der videregiver fortrolige oplysninger til tredjemand.  

 Såfremt det drejer sig om kundeoplysninger, skal kundens samtykke  

 indhentes.
Partsbegreb Der foreslås indsat en ændret bestemmelse, der  

 fastslår, hvem der har partsstatus i forhold til Finanstilsynet og  

 Fondsrådet.
Partsstatus har bl.a. betydning for retten til aktindsigt  

 og retten til at indbringe Finanstilsynets og Fondsrådets  

 afgørelser for Erhvervsankenævnet.
 De gældende bestemmelser fastslår, at i  

 forhold til Finanstilsynets og Fondsrådets tilsynsvirksomhed anses  

 alene aktieselskaber omfattet af § 7 og andre omfattet af denne lov som  

 part.
 Det foreslås, at partsbegrebet udvides og  

 præciseres for så vidt angår bestyrelsesmedlemmer,  

 revisorer, direktører og andre ledende medarbejdere, såfremt  

 tilsynets påtale eller pålæg er rettet direkte mod den  

 pågældende.
 Det foreslås endvidere, at andre - f.eks. ved  

 undersøgelse af, hvorvidt der er sket en overtrædelse af  

 reglerne i lov om værdipapirhandel m.v., om hvem der kan drive  

 virksomhed som pengemarkedsmægler - får partsstatus, når  

 tilsynets afgørelse er rettet direkte mod den  

 pågældende.
 Eneudrederen anbefalede endvidere, at det bør  

 overvejes, hvorvidt kunder i visse situationer skal kunne opnå  

 partsstatus.
 Der foreslås derfor en bestemmelse, som åbner  

 mulighed for, at Fondsrådet under særlige omstændigheder  

 kan give kunder partsbeføjelser ved behandling af sager om god  

 værdipapirhandelsskik i henhold til lovens § 3.
3. Risikoafdækning Der foretages i lovforslaget visse justeringer og  

 tilpasninger af bestemmelser om risikoafdækning.
Disse foretages i  

 lyset af de hidtidige erfaringer og efter ønske fra bl.a.  

 Værdipapircentralen og Danmarks Nationalbank.
4. Høring Lovforslaget har været sendt i høring i  

 følgende ministerier og organisationer:
Advokatrådet, Andelskasseforeningen,  

 Arbejderbevægelsens Erhvervsråd, Arbejdsmarkedets  

 Tillægspension, Danmarks Nationalbank, Danmarks Rederiforening, Dansk  

 Aktionærforening, Dansk Handel & Service, Dansk Industri, Dansk  

 O.T.C., Den Danske Finansanalytikerforening, Erhvervsministeriet,  

 Finansforbundet, Finansieringsinstituttet for Industri og  

 Håndværk A/S, Finansministeriet, Finansrådet,  

 Finanssektorens Arbejdsgiverforening, Fondsmæglerforeningen,  

 Fondsrådet, Forbrugerrådet, Foreningen af Statsautoriserede  

 Revisorer, Foreningen af J.A.K.
Andelskasser, Foreningen af Registrerede  

 Revisorer, FUTOP Clearingcentralen, Garantifonden for indskydere og  

 investorer, Grønlands Hjemmestyre, Håndværksrådet,  

 InvesteringsForeningsRådet, Justitsministeriet, KommuneKredit,  

 Kongeriget Danmarks Hypotekbank, Københavns Fondsbørs A/S,  

 Lokale Pengeinstitutter, Lønmodtagernes Dyrtidsfond,  

 Pengeinstitutternes Betalingssystemer A/S, Realkreditrådet,  

 Rigsombudsmanden på Færøerne, Rådet for Dansk  

 Forsikring og Pension, Sammenslutningen Danske Andelskasser,  

 Skatteministeriet og Værdipapircentralen.
 Forslaget vedrørende lovens § 31 blev sendt i  

 høring den 9. december 1998.
5. Administrative, statsfinansielle og  

 miljømæssige konsekvenser Forslaget vurderes ikke at have administrative,  

 statsfinansielle eller miljømæssige konsekvenser.
6. Økonomiske og administrative konsekvenser for  

 erhvervslivet Der sker med lovforslaget en øget harmonisering og  

 regelforenkling af de finansielle love.
Lovgivningen for finansielle virksomheder og koncerner  

 kommer med lovforslaget til i højere grad at være ens.
Forskelle  

 i lovgivningen vil derfor ikke være en parameter, der får  

 betydning for finansielle virksomheders organisering af arbejdet.
For så vidt angår de administrative  

 konsekvenser for selskaberne kan især fremhæves forslaget om, at  

 selskaber omfattet af værdipapirhandelslovens § 7 alene skal  

 anmelde ændringer efter valg, ansættelse og afgang af  

 direktører, revisorer og bestyrelsesmedlemmer til Erhvervs- og  

 Selskabsstyrelsen.
Dette forslag, der er et led i regelforenklingen, vil  

 indebære en administrativ lettelse for selskaberne.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Rådets direktiv nr. 93/22/EØF, det  

 såkaldte investeringsservicedirektiv, er gennemført i dansk ret  

 i forbindelse med Børsreform II, jf. lov nr. 1071 og 1072 fra december  

 1995 med senere ændringer.
Det foreliggende lovforslag supplerer  

 gennemførelsen af dele af artikel 25 i direktivet.
Endvidere ændrer lovforslaget nogle af de  

 bestemmelser, som hidrører fra direktivet.
Der er alene tale om  

 enkelte ændringer og justeringer inden for direktivets ramme.
Sammenfatning af økonomiske og administrative konsekvenser Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet - - Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Rådets direktiv nr. 93/22/EØF, det  

 såkaldte investeringsservicedirektiv, er gennemført i dansk ret  

 i forbindelse med Børsreform II, jf. lov nr. 1071 og 1072 fra december  

 1995 med senere ændringer.
Det foreliggende lovforslag supplerer  

 gennemførelsen af dele af artikel 25 i direktivet.
Bemærkninger til lovforslagets  

 enkelte bestemmelser Til § 1 Til nr. 1 Forslaget er en konsekvens af forslaget til ændring  

 af lov om banker og sparekasser m.v. (L 6), hvorefter bestemmelserne om  

 kreditinstitutter med særlig tilladelse ophæves.
Til nr. 2 Der er tale om en rettelse som konsekvens af forslaget til  

 nr. 1.
Til nr. 3 Forslaget er et led i regelforenklingen i  

 værdipapirhandelsloven.
I dag anmelder aktieselskaber omfattet af  

 § 7 ændringer i ledelse og revision til såvel Finanstilsynet  

 som Erhvervs- og Selskabsstyrelsen.
Med forslaget opnås en  

 administrativ lettelse for selskaberne, idet disse herefter alene skal  

 anmelde ændringer efter valg, ansættelse og afgang af  

 direktører, revisorer og bestyrelsesmedlemmer til Erhvervs- og  

 Selskabsstyrelsen, jf. aktieselskabslovens § 154. Erhvervs- og  

 Selskabsstyrelsen vil fremover give Finanstilsynet oplysning om  

 ændringer i et selskabs bestyrelse, direktion og revision.
For  

 Værdipapircentralen, der p.t. har valgt ikke at omdanne sig til et  

 aktieselskab, må der stadig ske anmeldelse til Finanstilsynet  

 ifølge særskilt aftale.
Til nr. 4 Forslaget har til formål at præcisere, at  

 interne revisorer, som det hele tiden har været tilsigtet, kan fungere  

 i alle selskabets koncerntilknyttede virksomheder.
Til nr. 5 Efter de gældende regler er det muligt for en intern  

 revisionschef at være medlem af bestyrelsen i et selskab omfattet af  

 § 7.
En intern revisionschef ansættes af og refererer til  

 selskabets bestyrelse.
Med forslaget undgås, at den interne  

 revisionschef via medlemskab af bestyrelsen får en uheldig  

 dobbeltrolle.
Forslaget ændrer ikke ved den interne revisionschefs  

 adgang til at indkalde til og deltage i bestyrelsesmøder i sin  

 egenskab af intern revisionschef.
Til nr. 6 Bestemmelsen foreslås indføjet som et led i  

 harmoniseringen af den finansielle lovgivnings regler om indgåelse af  

 koncerninterne transaktioner.
Det er formålet med bestemmelsen, at  

 Finanstilsynet, som i de øvrige finansielle love, får hjemmel  

 til at kunne fastsætte regler svarende til bl.a. reglerne i § 27 a  

 i bank- og sparekasseloven, dog for transaktioner med deltagelse af selskaber  

 omfattet af § 7 i værdipapirhandelsloven (fondsbørser m.v.)  

 under hensyntagen til disse selskabers særlige natur og funktion.
 Alle former for koncerninterne transaktioner omfattes af  

 bestemmelsen, såsom køb og salg af aktiver, aftaler om  

 administration etc.
Bestemmelsen omfatter dattervirksomheder, associerede  

 virksomheder, moderselskaber, moderselskabers associerede virksomheder og  

 øvrige dattervirksomheder.
Dermed tydeliggøres det, at  

 bestemmelsen omfatter såvel direkte som indirekte forbundne  

 virksomheder.
Til nr. 7 Med forslaget lægges der op til en ændring i  

 afgrænsningen af, hvornår en erhverver af aktier i et  

 børsnoteret selskab har pligt til at tilbyde alle selskabets  

 aktionærer at overtage deres aktier.
Ved samme lejlighed foreslås  

 også at lade bestemmelsen omfatte selskaber, der har fået deres  

 aktier optaget til handel på en autoriseret markedsplads.
 § 31 regulerer, hvornår erhvervelse af en  

 aktiepost i et selskab udløser pligt for erhververen til at give alle  

 selskabets aktionærer mulighed for at afhænde deres aktier  

 på identiske betingelser.
Før værdipapirhandelslovens vedtagelse i  

 december 1995 var spørgsmålet reguleret i de daværende af  

 Københavns Fondsbørs udstedte børsetiske regler.  

 Ifølge de daværende børsetiske regler afhang  

 tilbudspligten af, om en overdragelse gav erhververen retlig eller faktisk  

 kontrol over et selskab.
Imidlertid kom lovens § 31, stk. 1 kun til  

 at omfatte tilbudspligt i forbindelse med retlig kontrol.
I den forbindelse  

 fremgår af bemærkningerne til lovforslaget (nr.
L 71 fremsat den  

 9. november 1995) bl.a. følgende:
»Ifølge de børsetiske reglers § 7  

 afhænger tilbudspligten af, om overdragelsen giver erhververen retlig  

 eller faktisk kontrol over selskabet.
Dette kriterium kan imidlertid  

 være vanskeligt at afgrænse, og det foreslås derfor, at der  

 i stedet lægges vægt på, om erhververen gennem købet  

 af aktieposten opnår bestemmende indflydelse på en af de i  

 § 31, stk. 1, nr. 1-4, nævnte måder.« På den baggrund blev det valgt ikke at lade  

 indgå også det mere skønsprægede kriterium i form af  

 faktisk kontrol, som det har fundet udtryk i aktieselskabslovens  

 koncerndefinition (§ 2, stk. 2, nr. 5), der blot taler om  

 udøvelse af »en bestemmende indflydelse«, og tilsvarende i  

 årsregnskabsloven ( § 1, stk. 2, nr. 6, litra e).
I de mellemliggende år siden lovens vedtagelse har  

 der imidlertid i praksis vist sig et behov for at søge  

 aktionærbeskyttelsen tilrettelagt således, at der er bedre  

 overensstemmelse mellem værdipapirhandelslovens bestemmelse og  

 definitionerne i de nævnte selskabslove, således at også en  

 faktisk bestemmende indflydelse kan udløse pligt til at afgive  

 indløsningstilbud.
En erhverver, der gennem erhvervelsen kommer til at  

 besidde under halvdelen af stemmerettighederne i et selskab, men hvor  

 aktiebesiddelsen i forhold til selskabets øvrige aktionærer  

 udgør en vis dominans, bør således have pligt til at  

 tilbyde de øvrige aktionærer at overtage deres aktier.
Omvendt  

 må der sikres erhververen mulighed for at vide, hvornår der ikke  

 skal afgives overtagelsestilbud.
Dette kan gøres ved at  

 fastsætte en minimumsgrænse for, hvor stor en del af  

 stemmerettighederne en erhverver samlet set (gennem allerede ejede aktier med  

 tillæg af de erhvervede aktier), skal komme til at eje før det  

 kan medføre pligt til at afgive indløsningstilbud.
I lovforslaget foreslås derfor indsat et 5.  

 kriterium, som tager udgangspunkt i selskabslovenes koncerndefinitioner, og  

 som vil finde anvendelse, hvor erhverver gennem erhvervelse af aktier i et  

 selskab opnår mulighed for at udøve faktisk bestemmende  

 indflydelse, men hvor situationen ikke falder ind under § 31,  

 stk. 1, nr. 1-4. Ved afgørelsen heraf indgår erhververens  

 mulighed for at have indflydelse på sammensætningen af  

 bestyrelsen eller dens flertal, samt aktionærsammensætningen.  

 Såfremt en erhverver måtte være i tvivl om hvorvidt en  

 erhvervelse medfører pligt til at afgive købstilbud, kan  

 spørgsmålet på forhånd og efter  

 omstændighederne forelægges den pågældende  

 fondsbørs eller autoriserede markedsplads.
Det fastsættes  

 samtidigt, at erhververen også skal besidde mere end en tredjedel af  

 stemmerettighederne.
Denne grænse er valgt med baggrund i  

 aktieselskabslovens bestemmelse om, at vigtigere beslutninger i et  

 aktieselskab kun kan træffes af generalforsamlingen med to tredjedele  

 af de afgivne stemmer.
I tilfælde, hvor erhververen kommer til at kunne  

 udøve en faktisk bestemmende indflydelse er der en formodningsregel  

 om, at erhververen også vil udøve den bestemmende indflydelse.  

 Der vil imidlertid kunne opstå situationer, hvor baggrunden for eller  

 hensigten med en erhvervelse ikke har til formål at opnå en  

 bestemmende indflydelse.
En erhverver, der utilsigtet opnår mulighed  

 for at udøve faktisk bestemmende indflydelse, vil være  

 forpligtet til at give indløsningstilbud til de øvrige  

 aktionærer, medmindre erhververen opnår Fondsrådets  

 dispensation.
En eventuel dispensation kan af Fondsrådet gøres  

 betinget, f.eks. således at erhververen inden en vis tidsfrist  

 afhænder en del af aktiebesiddelsen.
Ved ikrafttræden af bestemmelsen vil der kunne  

 være aktionærer, som skulle have givet indløsningstilbud,  

 såfremt forslaget allerede havde været gældende.
En  

 sådan aktiebesiddelse udløser imidlertid kun pligt til at afgive  

 tilbud, såfremt der efter lovens ikrafttræden erhverves  

 yderligere aktier, jf. herved lovforslagets § 2, stk. 2.
 Af rapporten »Autoriseret markedsplads i Danmark«,  

 Erhvervsministeriet og Økonomiministeriet, juni 1998, fremgår af  

 kapitel 4 (»En beskrivelse af idégrundlaget og de elementer, en  

 operatør bør overveje i forbindelse med etablering af en  

 autoriseret markedsplads«) følgende med hensyn til  

 spørgsmålet om indløsningsforpligtelse:
»Det vurderes, at den autoriserede markedsplads bør  

 opstille krav, der gør, at minoritetsaktionærer sikres  

 indløsning i de tilfælde, hvor en køber erhverver en  

 bestemmende aktiepost i selskabet.
Hvor grænsen skal sættes, er  

 umuligt at give et entydigt svar på, men et forslag kunne være  

 ved erhvervelse af 40 pct. af kapitalen eller stemmerne.
Bestemmelsen skal  

 endvidere gælde, såfremt en gruppe af relaterede virksomheder  

 eller en gruppe af private investorer opnår 40 pct. af kapitalen eller  

 stemmerne.« Lovens kapitel 8 om overtagelsestilbud omfatter i dag  

 imidlertid ikke aktier, der er optaget til handel på en autoriseret  

 markedsplads.
Da en forpligtelse for en erhverver ikke kan fastsættes i  

 markedspladsens eget regelsæt, er det nødvendigt at lade lovens  

 bestemmelser omfatte aktier optaget til handel på en autoriseret  

 markedsplads.
Til nr. 8 og 9 Der er tale om konsekvensrettelser som følge af den  

 foreslåede ændring under nr. 7.
Til nr. 10 og 11 Der henvises til bemærkningerne til nr. 7.
Til nr. 12 Systemet til administration af sikkerhedsretsordningen  

 (automatisk pant) er tilsigtet udformet således, at der kan ske en  

 tilknytning af konti/depoter i forbindelse med en låntagers aftale med  

 långiver.
Imidlertid har det i praksis vist sig, at den nuværende  

 formulering af bestemmelsen ikke sikrer den forudsatte fleksibilitet, jf. de  

 oprindelige lovbemærkninger til bestemmelsen, der bl.a. taler om  

 »fondsaktiver, beroende i et af låntageren udpeget depot«.
For at  

 opnå den tilsigtede fleksibilitet i ordningen foreslås ordlyden  

 ændret således, at låntager kan til- og afmelde depoter med  

 respekt af långiveres sikkerhedsret, men uden at sådanne depoter  

 skal fremgå direkte af aftalen mellem långiver og  

 låntager.
Til nr. 13 Som følge af, at der i den juridiske litteratur har  

 været rejst tvivl om terminologien i den nuværende formulering af  

 bestemmelsen med hensyn til ordene »retten til pant ... skal gøres  

 gældende« foreslås en redaktionel ændring i  

 overensstemmelse med de oprindelige lovbemærkninger til  

 præcisering af, at bestemmelsen foreskriver, at långiver ved  

 meddelelse til værdipapircentralen skal fastholde den anmeldte  

 panteret, såfremt panteretten ikke skal bortfalde.
Af hensyn til systemets funktionalitet har Danmarks  

 Nationalbank, Værdipapircentralen og Finansrådet ønsket,  

 at fristen i 2. pkt. kan udskydes, såfremt Danmarks Nationalbank  

 meddeler, at Nationalbankens betalingssystemer er ude af funktion som  

 følge af tekniske problemer.
Herved forhindres, at Danmarks  

 Nationalbank bliver nødsaget til at fastholde panteretten for samtlige  

 kontohavere på én gang, hvilket vil lægge beslag på  

 en unødig stor del af pengeinstitutternes obligationsbeholdning.
Det  

 forudsættes, at Værdipapircentralen straks giver  

 clearingdeltagerne meddelelse om udskydelsen af fristen.
Til nr. 14 Den nuværende bestemmelse indebærer, at  

 tvangsrealisation af pantsatte fondsaktier kan finde sted efter den frist,  

 som Finanstilsynet har fastsat i medfør af § 55, stk. 4,  

 dvs. efter kl. 15.00 på afviklingsdagen, jf.
Finanstilsynets  

 bekekendtgørelse nr. 1032 af 5. december 1996 om tidsfrister for at  

 gøre retten til automatisk pant og betalingsforbehold gældende  

 m.v.
 Bestemmelsen, der fraviger retsplejelovens almindelige  

 realisationsfrist på 8 dage, jf. retsplejelovens § 538 a,  

 gælder alene for pantsætninger imellem deltagerne i en  

 clearingcentral, hvis der er indgået aftale, eller mellem en  

 værdipapirhandler og en værdipapirhandler eller en institutionel  

 investor eller en tilsvarende professionel investor.
 Baggrunden for fravigelsen af retsplejelovens almindelige  

 tidsfrist er hensynet til, at den professionelle handel kan ske hurtigt og  

 problemfrit, idet den er karakteriseret ved, at der omsættes meget  

 store beløb pr. transaktion, og at de samme værdipapirer oftest  

 omsættes mange gange i løbet af en dag.
Med henblik på yderligere at forbedre hurtigheden og  

 sikkerheden i den del af det professionelle marked, der angår  

 pantsætningen i henhold til § 55, stk. 2 og 3, foreslås  

 det, at tvangsrealisation af pantsatte aktiver kan ske straks efter  

 misligholdelse af låneaftalen.
Forslaget forudsætter, at det  

 mellem parterne er aftalt, at realisation kan ske, så snart  

 misligholdelse er konstateret.
Til nr. 15 og 16 Der er tale om konsekvensrettelser som følge af at  

 § 4, stk. 1, nr. 4 ophæves, jf. bemærkningerne til nr.  

 1.
Til nr. 17 Ved et kontoførende instituts konkurs har det  

 lovgivningsmæssigt været forudsat, at de konti, for hvilke det  

 pågældende institut er registreret som kontoansvarlig, straks  

 overføres til andre kontoførende institutter.
I praksis har det imidlertid vist sig, at en sådan  

 overførsel af konti ikke har været mulig, da andre  

 kontoførende institutter ikke har ønsket at påtage sig  

 ansvaret for disse konti.
For at sikre anmeldelsesadgang til de  

 berørte VP-konti og beholdninger samt indrapporteringsadgang for  

 udstedere har det været nødvendigt at acceptere, at  

 pågældende bobestyrere indtil afslutningen af konkursen fungerede  

 som »kontoførende institut« for de tilbageblevne kontohavere - uden at  

 boet i henhold til lovens § 62, stk 1, havde ret til at udøve  

 virksomhed som kontoførende institut eller er omfattet af de  

 gældende erstatningsordninger efter lovens §§ 80-82.
Lovforslaget betyder, at der skabes sikkerhed for, at der  

 altid vil være et andet selskab, der overtager rettigheder og  

 forpligtelser for de konti, som et ophørende kontoførende  

 institut har ansvaret for.
Såfremt der ikke ved aftale kan findes en  

 løsning, er den pågældende værdipapircentral  

 forpligtet til at overtage ansvaret for så vidt angår egne  

 konti.
Til nr. 18 Der er tale om en konsekvensændring, idet  

 henvisningen til § 50 b i bank- og sparekasseloven er erstattet af den  

 selvstændige tavshedsbestemmelse i § 84 a.
Til nr. 19 Til § 84 a Det foreslås at indsætte en ny bestemmelse,  

 § 84 a, der erstatter henvisningen i den nuværende lovs § 84,  

 stk. 3, til bank- og sparekasselovens § 50 b, med henblik på  

 at gennemføre eneudrederens anbefalinger vedrørende  

 tavshedspligt i den finansielle tilsynslovgivning.
Den foreslåede  

 § 84 a svarer med de nødvendige tilpasninger til den bestemmelse,  

 der er indeholdt i forslaget til ændring af § 50 b i bank- og  

 sparekasseloven.
 Det bemærkes, at partsbegrebet i den gældende  

 bank- og sparekasselovs § 50 b, stk. 6, foreslås indsat som  

 en selvstændig § 84 b, i denne lov.
Stk. 1 indeholder hovedreglen om  

 Finanstilsynets og Fondsrådets tavshedspligt vedrørende  

 fortrolige oplysninger.
Retten til aktindsigt er begrænset i henhold  

 til § 14, 1. pkt. i lov om offentlighed i forvaltningen.
 I bestemmelsen er indsat en præcisering af begrebet  

 »Finanstilsynets og Fondsrådets ansatte«.
Præciseringen indsættes for at undgå  

 uklarhed om tavshedspligtens rækkevidde.
Den gældende formulering  

 kan give anledning til tvivl om, hvorvidt »Finanstilsynets og  

 Fondsrådets ansatte« kræver, at der foreligger et direkte  

 ansættelsesforhold.
 Bestemmelsen præciserer, at personer, der er ansat i  

 selskaber, som Finanstilsynet eller Fondsrådet har indgået  

 kontrakt med om udførelsen af serviceopgaver som led i deres drift, er  

 omfattet af bestemmelsen om tavshedspligt.
 Serviceopgaver som led i driften vil f.eks. være  

 rengøring, vagttjeneste, reparation og vedligeholdelse af elektronisk  

 materiel og kantinedrift.
 Bestemmelsen medfører ikke nogen udvidelse af  

 kredsen af modtagere af fortrolige oplysninger.
 Stk. 2 indeholder en ny bestemmelse, hvorefter  

 Finanstilsynets og Fondsrådets tavshedspligt ikke ophæves, selvom  

 den, som tavshedspligten tilsigter at beskytte, giver samtykke til, at der  

 kan videregives fortrolige oplysninger.
Finanstilsynets og Fondsrådets tavshedspligt er i  

 høj grad baseret på et ønske om at beskytte kunder, det  

 være sig privatpersoner eller erhvervskunder, i aktieselskaber omfattet  

 af § 7 og andre omfattet af denne lov.
Hertil kommer et ønske om,  

 af konkurrencemæssige grunde, at beskytte selskabernes  

 forretningsmæssige forhold.
Finanstilsynets og Fondsrådets tavshedspligt er en  

 afgørende betingelse for den tilsynsmæssige effektivitet.
For at  

 tilsynet og rådet kan få alle nødvendige oplysninger i en  

 given sag, må selskaberne kunne nære tillid til, at fortrolige  

 oplysninger ikke videregives.
Da de fortrolige oplysninger i langt  

 overvejende grad hidrører fra selskaberne, vil det være mest  

 korrekt og sikrest, at det er det pågældende selskab selv, der  

 meddeler oplysningerne til tredjemand.
Oplysninger om et selskabs kunder kan  

 kun videregives med disses samtykke.
Afgrænsningen af, om der foreligger samtykke, er  

 vanskelig.
Dette gælder naturligvis særligt, hvor samtykke ikke  

 er givet udtrykkeligt, men stiltiende.
Et samtykke kan ligeledes gives til  

 såvel videregivelse af alle oplysninger i en sag, som til videregivelse  

 af en enkelt eller enkelte oplysninger.
Et samtykke kan ofte have karakter af en anmodning om  

 Finanstilsynets eller Fondsrådets bekræftelse af et givent  

 forhold, eksempelvis over for pressen.
I en sådan situation vil et  

 samtykke til, at tilsynet eller rådet kan videregive en enkelt eller  

 enkelte oplysninger - taget ud af en større sammenhæng - kunne  

 give et ufuldstændigt eller forvrænget billede af en sag eller et  

 begivenhedsforløb.
Finanstilsynet og Fondsrådet vil som  

 udgangspunkt ikke have mulighed for at fremkomme med supplerende eller  

 korrigerende oplysninger.
 En anden tænkelig følge af samtykke er den  

 situation, hvor et selskab og en kunde giver samtykke til videregivelse af  

 oplysninger, og andre føler sig presset til at gøre det  

 samme.
Det er ikke utænkeligt, at dette vil kunne  

 påvirke selskabets ledelse til at vise tilbageholdenhed med hensyn til  

 de oplysninger, der gives Finanstilsynet eller Fondsrådet til brug for  

 tilsynsvirksomheden.
Det vil især kunne afholde selskaberne fra af egen  

 drift at videregive relevante oplysninger til tilsynet eller rådet.
 Det foreslås på denne baggrund, at  

 aktieselskaber omfattet af § 7 og andre omfattet af denne lov ikke skal  

 kunne give samtykke til, at Finanstilsynet eller Fondsrådet kan  

 videregive fortrolige oplysninger.
 I stk. 3 er foretaget en præcisering af,  

 at Finanstilsynet og Fondsrådet af egen drift i årsberetning m.v.  

 i summarisk eller sammenfattende form kan offentliggøre oplysninger.  

 Det afgørende er, at det enkelte aktieselskab omfattet af § 7  

 eller andre omfattet af denne lov eller disses kunder ikke identificeres.
 Stk. 4 svarer til den gældende bank- og  

 sparekasselovs § 50 b, stk. 2, nr. 2, der sikrer, at parterne i en  

 civil retssag kan få udleveret fortrolige oplysninger fra  

 Finanstilsynet eller Fondsrådet, når selskabet er erklæret  

 konkurs.
 Det er dog præciseret, at oplysninger om kunders  

 forhold ikke kan videregives, samt at fortroligheden med hensyn til  

 oplysninger om tredjemand, der medvirker i forsøg på at redde  

 aktieselskabet omfattet af § 7 eller andre omfattet af denne lov,  

 også gælder, efter at denne medvirken er ophørt.  

 Bestemmelsen svarer til den administrative praksis på  

 området.
 Stk. 5 indeholder regler om de særlige  

 tilfælde, hvor Finanstilsynet eller Fondsrådet kan videregive  

 fortrolige oplysninger.
 I forhold til den gældende bestemmelse i bank- og  

 sparekasselovens § 50 b, stk. 2, er rækkefølgen i den  

 foreslåede bestemmelse systematiseret, idet man har samlet først  

 de tilfælde, hvor der kan videregives fortrolige oplysninger til danske  

 myndigheder m.v. (nr. 1-12), derefter myndigheder m.v. inden for EU- og  

 EØS-samarbejdet (nr. 13-14) og endelig myndigheder m.v. i tredjelande  

 (nr. 15).
 Bestemmelsen om, at tilsynet og rådet under visse  

 omstændigheder kan videregive fortrolige oplysninger til parterne i en  

 civil retssag, fremgår nu af et særskilt stk. 4.  

 Begrundelsen herfor er, at bestemmelsen er atypisk i forhold til de i  

 stk. 5 opregnede undtagelser, da der ikke er tale om en myndighed eller  

 lignende.
 Herudover er der i stk. 5 sket en præcisering i  

 enkelte bestemmelser, og der er indføjet 2 nye bestemmelser (nr. 1 og  

 9).
 Nr. 1 gennemfører dele af artikel 25 i  

 investeringsservicedirektivet. Ændringen foreslås på  

 baggrund af vedtagelsen af lov nr. 414 af 26. juni 1998 om ændring af  

 lov om værdipapirhandel m.v. og forskellige andre love.
 Med denne lov er det præciseret, at Fondsrådet  

 er et uafhængigt, kollegialt råd, jf.  

 værdipapirhandelsloven § 83, stk. 2, 1. pkt.
 Vedtagelsen af lov nr. 414 har derfor betydet, at det er  

 nødvendigt at udnytte direktivets hjemmel til at etablere en adgang  

 for tilsynsmyndigheder til at udveksle oplysninger indbyrdes.
Nr. 2 svarer til gældende praksis.
I  

 bestemmelsen præciseres det, at fortrolige oplysninger kan videregives  

 i forbindelse med efterforskning og strafforfølgning af strafbare  

 forhold, der er omfattet af straffeloven eller tilsynslovgivningen, det vil  

 sige de love, som administreres af Finanstilsynet eller Fondsrådet.
Den gældende bestemmelse omfatter forhold, der er  

 omfattet af straffelovgivningen.
Det er uklart, hvad der forstås ved  

 udtrykket straffelovgivningen.
Hertil kommer, at den gældende  

 bestemmelse synes at forudsætte, at der utvivlsomt foreligger en  

 overtrædelse.
Afgørelse af, om der foreligger en  

 overtrædelse af tilsynslovgivningen eller straffeloven, kræver  

 ofte en grundig efterforskning og bevisbedømmelse, førend det  

 endeligt kan fastslås, at en overtrædelse foreligger.  

 Finanstilsynet eller Fondsrådet har i langt de fleste tilfælde  

 hverken hjemmel til eller mulighed for at foretage en sådan  

 efterforskning.
Som følge heraf er bestemmelsens formulering  

 præciseret således, at fortrolige oplysninger også kan  

 videregives til brug for efterforskningen af en formodet  

 lovovertrædelse af tilsynslovgivningen eller straffeloven.
 Nr. 3 svarer til den nuværende nr. 10 i bank-  

 og sparekasseloven.
 Nr. 4 svarer til den nuværende nr. 14 i bank-  

 og sparekasseloven.
 Nr. 5 svarer ligesom nr. 6 til den nuværende  

 nr. 12 i bank- og sparekasseloven, der nu opdeles i to særskilte  

 numre.
 Nr. 6 svarer ligesom nr. 5 til den nuværende  

 nr. 12 i bank- og sparekasseloven, der nu opdeles i to særskilte  

 numre.
 Nr. 7 svarer til den nuværende nr. 13 i bank-  

 og sparekasseloven.
 Nr. 8 svarer til den nuværende nr. 11 i bank-  

 og sparekasseloven.
Nr. 9 giver hjemmel til videregivelse af fortrolige  

 oplysninger til Statsrevisorerne og Rigsrevisionen.
Det foreslås at  

 lovfæste den hidtidige praksis, hvorefter Statsrevisorerne og  

 Rigsrevisionen kan indhente alle de oplysninger, som er i Finanstilsynets  

 eller Fondsrådets besiddelse, og som skønnes af betydning for  

 udførelsen af Statsrevisorernes og Rigsrevisionens arbejde.
Baggrunden  

 for den hidtidige praksis er Statsrevisorernes og Rigsrevisionens rolle i den  

 parlamentariske kontrol med forvaltningen.
 Nr. 10 svarer til den nuværende nr. 5 i bank-  

 og sparekasseloven, idet det dog præciseres, at der er tale om  

 skifteretten.
 Nr. 11 svarer til den nuværende nr. 8 i bank-  

 og sparekasseloven.
 Nr. 12 svarer til den nuværende nr. 9 i bank-  

 og sparekasseloven.
Nr. 13 svarer til den nuværende nr. 3 i bank-  

 og sparekasseloven.
Det er dog blevet præciseret, at bestemmelsen  

 også omhandler EØS-landene.
Nr. 14 svarer til den nuværende nr. 4 i bank-  

 og sparekasseloven.
Det er dog blevet præciseret, at bestemmelsen  

 også omhandler EØS-landene.
Nr. 15 svarer til den nuværende nr. 6 i bank-  

 og sparekasseloven.
Det er præciseret, at Finanstilsynet og  

 Fondsrådet kun kan videregive oplysninger til myndigheder m.v. i  

 tredjelande, hvis lovgivningen i det pågældende land  

 fastlægger en tilsvarende tavshedspligt.
Det er samtidigt præciseret, at bestemmelsen ikke  

 omhandler EØS-landene.
Disse lande er omfattet af nr. 13 og 14.
Stk. 6 svarer til den nuværende  

 § 50 b, stk. 4, i bank- og sparekasseloven.
Det er dog  

 præciseret, at alle, der efter det foreslåede stk. 4 og 5  

 modtager oplysninger fra Finanstilsynet eller Fondsrådet, bliver  

 omfattet af tavshedspligten, forudsat der er tale om fortrolige  

 oplysninger.
Det foreslåede stk. 6 indebærer ikke  

 indskrænkninger i visse grundlæggende principper inden for  

 retsplejen.
Således får bestemmelsen ingen betydning på en  

 forsvarers ret til at blive bekendt med sagens materiale, jf. herved den  

 foreslåede bestemmelse i stk. 5, nr. 2.
 Stk. 7 svarer til den nuværende  

 § 50 b, stk. 3, i bank- og sparekasseloven.
 Stk. 8 svarer til den nuværende  

 § 50 b, stk. 5, i bank- og sparekasseloven.
Til § 84 b Det foreslås endvidere, at henvisningen i den  

 nuværende lovs § 84, stk. 2, til bank- og sparekasselovens  

 § 50 b, stk. 6, vedrørende partsbegreb, erstattes af en  

 selvstændig bestemmelse, § 84 b, der tager højde for de  

 særlige selskaber og institutter m.m., der er omfattet af  

 værdipapirhandelsloven.
 Det foreslås, at som part i forhold til  

 Finanstilsynet og Fondsrådet anses de selskaber og institutter, der er  

 under tilsynets og rådets virksomheds- og markedstilsyn, dvs. selskaber  

 og institutter, som er omfattet af lovens § 7 (fondsbørser,  

 autoriserede markedspladser, værdipapirmæglere,  

 pengemarkedsmæglere, clearingcentraler og værdipapircentraler),  

 værdipapirhandlere, kontoførende institutter samt udstedere af  

 værdipapirer.
 Bestemmelsen er en videreførelse af princippet i  

 bank- og sparekasselovens § 50 b, stk. 6, om at alene selskaber og  

 institutter under tilsyn er part i forhold til tilsynet eller rådet.  

 Som noget nyt henviser bestemmelsen til, at i de tilfælde, som er  

 angivet i stk. 2, 3 og 4, kan andre end disse selskaber og institutter  

 tillige være part i forhold til Finanstilsynet eller Fondsrådet.  

 Partsstatus indebærer bl.a. adgang til at få fortrolige  

 oplysninger i den sag, som vedrører den pågældende, samt  

 mulighed for at indbringe Finanstilsynets og Fondsrådets  

 afgørelser for Erhvervsankenævnet.
 I stk. 2 er angivet de tilfælde, hvor  

 andre end selskabet og instituttet kan anses som part.
 Det foreslås, at som part i forhold til  

 Finanstilsynet eller Fondsrådet anses endvidere:
 Hvis Finanstilsynet undersøger, om der er sket en  

 overtrædelse af værdipapirhandlernes eneret til at rette  

 henvendelse til offentligheden og tilbyde sig som køber, sælger  

 eller formidler af værdipapirer eller påtaler en  

 overtrædelse af denne bestemmelse, er den som Finanstilsynets  

 afgørelse retter sig mod part i sagen, jf. lovens § 4.
 Hvis Finanstilsynet undersøger, om der er sket en  

 overtrædelse af pengeinstitutters og fondsmæglerselskabers eneret  

 til at rette henvendelse til offentligheden med tilbud om at formidle eller  

 udføre valutaspotforretninger for kunder i investeringsøjemed  

 med henblik på, at kunderne opnår fortjeneste ved  

 kursændring på valuta eller påtaler en overtrædelse  

 af denne bestemmelse, er den som Finanstilsynets afgørelse retter sig  

 mod part i sagen, jf. lovens § 4 a.
 Et selskab, der ansøger om tilladelse til at drive  

 fondsbørsvirksomhed m.m., jf. lovens § 8.
 Et medlem af bestyrelsen eller direktionen i et selskab, der  

 ansøger om tilladelse til at drive fondsbørsvirksomhed m.m.,  

 såfremt selskabet nægtes en sådan tilladelse med henvisning  

 til et af de i § 9, stk. 1, nævnte forhold vedrørende  

 bestyrelsesmedlemmets eller direktørens hæderlighed og  

 erfaring.
 Et medlem af bestyrelsen eller direktionen i et selskab, der har  

 opnået tilladelse til at drive fondsbørsvirksomhed m.m., men  

 hvis tilladelse inddrages med henvisning til et af de i § 9,  

 stk. 1, jf. § 92, stk. 1, nr. 4, nævnte forhold  

 vedrørende bestyrelsesmedlemmets eller direktørens  

 hæderlighed og erfaring.
 Den, der direkte eller indirekte erhverver mindst 10 pct. af  

 aktiekapitalen eller stemmerettighederne i et selskab omfattet af § 7  

 eller en mindre aktiepost, der i øvrigt giver mulighed for at  

 udøve betydelig indflydelse, såfremt Finanstilsynet  

 træffer afgørelse, vedrørende erhververens pligt til at  

 underrette Finanstilsynet om erhvervelsen og størrelsen heraf, jf.  

 § 10, stk. 1.
 Den, der direkte eller indirekte besidder mindst 10 pct. af  

 aktiekapitalen eller stemmerettighederne i et selskab omfattet af § 7  

 eller en mindre aktiepost, der i øvrigt giver mulighed for at  

 udøve betydelig indflydelse, såfremt Finanstilsynet  

 ophæver besidderens stemmeret, fordi vedkommende i henhold til  

 Finanstilsynets afgørelse modvirker en forsvarlig drift af  

 selskabet.
 Den, der i henhold til afgørelse truffet af Finanstilsynet  

 overtræder lovens forbud mod i en virksomheds navn eller betegnelsen af  

 virksomheden at benytte ordet »Fondsbørs«, jf. § 16,  

 stk. 3.
 Den, mod hvem Finanstilsynet foretager undersøgelse for  

 overtrædelse af lovens § 29 om indberetning af aktiebesiddelser  

 eller for overtrædelse af lovens kapitel 10 om misbrug af intern viden  

 og kursmanipulation.
 Pågældende person anses for part fra det  

 tidspunkt, hvor tilsynet indleder undersøgelse.
 Med hensyn til disse personers/selskabers partsstatus  

 bør det dog tilføjes, at efter forvaltningslovens § 15,  

 stk. 1, nr. 3, kan aktindsigt begrænses bl.a. af afgørende  

 hensyn til offentlige interesser i opklaring og forfølgning af  

 lovovertrædelser.
 Ved Finanstilsynets vurdering om anvendelse af  

 forvaltningslovens § 15 vil det indgå, at især  

 bestemmelserne om misbrug af intern viden og kursmanipulation betragtes som  

 alvorlige økonomiske forbrydelser.
 Den, der for Fondsrådet indbringer en beslutning truffet af en  

 fondsbørs, en autoriseret markedsplads, en clearingcentral eller en  

 værdipapircentral, såfremt sagen er af vidtrækkende eller  

 principiel betydning, jf. § 88, stk. 2 og vedkommende fysiske eller  

 juridiske person af Fondsrådet anses for klageberettiget.
 Den, der ud over ovennævnte klageberettigede, jf. § 88,  

 stk. 2, i øvrigt af Fondsrådet tillægges  

 partsstatus.
Om en fysisk eller juridisk person, der indbringer en  

 beslutning truffet af en fondsbørs, en autoriseret markedsplads, en  

 clearingcentral eller en værdipapircentral for Fondsrådet kan  

 anses for klageberettiget, afgøres af Fondsrådet ud fra en  

 konkret vurdering.
Tilsvarende gælder Fondsrådets  

 bedømmelse af, hvem der i øvrigt kan tillægges  

 partsstatus.
 Henset til de mange forskellige beslutninger og typer af  

 beslutninger, det er muligt for en fondsbørs, en autoriseret  

 markedsplads, en clearingcentral eller en værdipapircentral at  

 træffe, ses det næppe muligt udtømmende at forudse og  

 opregne de beslutninger eller beslutningstyper, der vil kunne indbringes for  

 Fondsrådet.
Det afhænger endvidere af en konkret vurdering af  

 beslutningen, hvorvidt beslutningen kan betegnes som vidtrækkende eller  

 principiel.
Denne vurdering foretages af Fondsrådet, der i henhold til  

 § 83 skal virke for et velfungerende dansk værdipapirmarked, som  

 har en sådan effektivitet, gennemskuelighed og konkurrencedygtighed, at  

 det er attraktivt for udstedere, investorer og værdipapirhandlere, og  

 som lever op til internationale standarder.
 Den, der ansøger Fondsrådet om fritagelse for pligten  

 til i henhold til § 31, stk. 1, at give alle selskabets  

 aktionærer mulighed for at afhænde deres aktier på  

 identiske betingelser, jf. § 31, stk. 2.
 Den som Fondsrådet i øvrigt anser for part i relation  

 til Fondsrådets afgørelse angående  

 spørgsmålet om fritagelse for pligt til at fremsætte  

 indløsningstilbud til minoritetsaktionærerne, jf. § 31,  

 stk. 2.
 Den som Finanstilsynet pålægger at udarbejde interne  

 regler med det formål at hindre, at intern viden er tilgængelig  

 for andre end dem, der har et behov herfor, eller som pålægges at  

 foretage ændringer heri, jf. § 36, stk. 2.
 § 36, stk. 2, omfatter virksomheder og  

 offentlige myndigheder, ud over udstedere af værdipapirer, herunder  

 værdipapirhandlere, advokater og revisorer, som i kraft af deres  

 virksomhedsudøvelse regelmæssigt kommer i besiddelse af intern  

 viden, og som derfor i henhold til § 36, stk. 2, skal udarbejde  

 interne regler herom.
 Den som Finanstilsynet pålægger at udarbejde interne  

 regler for bestyrelsesmedlemmer, direktørers, medarbejderes og ejernes  

 adgang til for andre eller tredjemands regning at handle med en udsteders  

 børsnoterede værdipapirer og dertil knyttede finansielle  

 kontrakter eller foretage ændringer heri, jf. § 37, stk. 1 og  

 2.
 Denne bestemmelse omfatter også moderselskaber til  

 udstedere af værdipapirer, der er optaget til notering på en  

 fondsbørs eller til handel på en autoriseret markedsplads.
 Bestemmelsen omfatter endvidere andre virksomheder og  

 offentlige myndigheder, herunder værdipapirhandlere, revisorer og  

 advokater som i kraft af deres virksomhedsudøvelse regelmæssigt  

 kommer i besiddelse af intern viden og derfor efter § 37, stk. 2,  

 skal udarbejde interne regler om ovennævnte forhold.
 Efter stk. 3 får en person med  

 særlig tilknytning til et aktieselskab omfattet af § 7, eller til  

 andre omfattet af denne lov partsstatus i sin egen sag, hvis Finanstilsynet  

 eller Fondsrådet udsteder pålæg eller påtaler  

 forhold, der retter sig mod den pågældende.
Den foreslåede bestemmelse i stk. 4  

 åbner mulighed for, at Fondsrådet under særlige  

 omstændigheder tillige kan give kunder m.fl. en eller flere  

 partsbeføjelser.
Anvendelsen af bestemmelsen forudsætter, at der  

 er tale om en sag om god værdipapirhandelsskik, der behandles af  

 Fondsrådet i henhold til lovens § 3, stk. 1. Sagen skal endvidere have  

 en direkte og væsentlig betydning for den pågældende.  

 Partsbeføjelser efter denne bestemmelse kan ikke tilkendes juridiske  

 og fysiske personer i deres egenskab som nævnt i stk. 2 og 3.
 Ved vurderingen af, om partsbeføjelser skal gives,  

 skal Fondsrådet foretage en afvejning af f.eks. kundens interesse i at  

 kunne benytte kendskab til sagens dokumenter og hensynet til beskyttelsen af  

 fortrolige oplysninger.
 Det forhold, at sagen skal have væsentlig betydning  

 for kunden m.fl., er et udtryk for, at der skal indlægges et  

 væsentlighedskriterium i Fondsrådets skøn.
Endelig skal Fondsrådet foretage en  

 afgrænsning af, hvilken del af sagen, der vedrører den  

 pågældende.
Tildeling af partsbeføjelser efter stk. 4  

 forudsætter, at sagen kan afgrænses.
 I tilfælde, hvor Fondsrådet har taget en sag  

 op vedrørende god værdipapirhandelsskik, og hvor klageren ikke  

 tillægges en eller flere partsbeføjelser, vil Fondsrådet  

 holde klageren underrettet om sagens eventuelle videre forløb i det  

 omfang, tavshedspligten giver mulighed herfor.
 Fondsrådets afslag på at tage en sag op efter  

 lovens § 3, stk. 1 kan indbringes for Erhvervsankenævnet, jf. lovens §  

 88, stk. 1. Det samme gælder for så vidt angår  

 Fondsrådets afgørelser om tildeling af  

 partsbeføjelser.
 For at undgå lovgivning med tilbagevirkende kraft  

 gælder den udvidede adgang efter stk. 5 til partsstatus og  

 partsbeføjelser i henhold til bestemmelsens stk. 2-4, alene i forhold,  

 hvor Finanstilsynets eller Fondsrådets afgørelser træffes  

 efter lovens fremsættelse.
Til nr. 20 Det foreslås præciseret, at Finanstilsynets  

 adgang til at indhente oplysninger f.eks. også omfatter optagelser  

 på lydbånd og lignende, herunder elektronisk lagret  

 kommunikation.
Baggrunden for præciseringen skal søges i, at det  

 i praksis har vist sig, at Finanstilsynets tilsyn med overholdelse af lovens  

 forbud mod misbrug af intern viden og kursmanipulation i vidt omfang er  

 afhængig også af sådanne oplysninger, hvorfor det findes  

 hensigtsmæssigt at foretage en specificering heraf i selve loven.
Til nr. 21 Som konsekvens af den i medfør af den i § 1 i  

 lov nr. 414 af 26. juni 1998 foretagne præcisering af  

 opgave/kompetencefordelingen mellem Fondsrådet og Finanstilsynet  

 foreslås tydeliggjort, at beføjelserne til indhentelse af  

 oplysninger m.v. også gælder for Fondsrådets vedkommende.
I  

 praksis vil det oftest være Finanstilsynet, der - som sekretariat for  

 Fondsrådet - anmoder om oplysningerne.
Til nr. 22 Der er tale om en konsekvensrettelse som følge af  

 den foreslåede ændring under nr. 9.
Til nr. 23 Det forslås præciseret, at Finanstilsynet,  

 Fondsrådet eller Erhvervs- og Selskabsstyrelsen kan pålægge  

 tvangsbøder ved undladelse af at efterkomme pligter i henhold til  

 loven. Ændringen er for så vidt angår Erhvervs- og  

 Selskabsstyrelsen en konsekvens af kongelig resolution af 30. december 1996,  

 hvorved det bl.a. blev besluttet, at lovgivning og sager vedrørende  

 regulering og tilsyn med de finansielle virksomheder overføres fra  

 Erhvervsministeriet til Økonomiministeriet.
 Forslaget indebærer, at Finanstilsynet,  

 Fondsrådet eller Erhvervs- og Selskabsstyrelsen kan pålægge  

 bestyrelse, direktion eller revisor i et selskab omfattet af § 7 eller  

 hos en udsteder tvangsbøder for ikke at efterkomme pligter, der efter  

 loven eller bestemmelser udstedt i medfør af loven påhviler de  

 pågældende.
 Det præciseres i stk. 2, at Finanstilsynet,  

 Fondsrådet eller Erhvervs- og Selskabsstyrelsen i visse tilfælde  

 også kan pålægge andre end bestyrelse, direktion eller  

 revisor i et selskab omfattet af § 7 eller hos en udsteder  

 tvangsbøder for ikke at opfylde de pligter, der efter loven  

 påhviler dem.
 Denne bestemmelse finder f.eks. anvendelse på  

 situationer, hvor en anden fysisk eller juridisk person end nævnt i  

 § 95, stk. 1 i forbindelse med Finanstilsynets undersøgelse  

 af en sag om insider-handel eller kursmanipulation, jf. lovens kap. 10,  

 undlader at efterkomme et pålæg om at afgive de oplysninger, der  

 er nødvendige til sagens undersøgelse, jf. § 87,  

 stk. 2.
Til § 2 Det foreslås, at loven skal træde i kraft den  

 1. marts 1999.
 Vedrørende stk. 2 henvises til  

 bemærkningerne til § 1, nr. 7.
Til § 3 Det foreslås, at loven ikke skal gælde for  

 Færøerne og Grønland.
Loven kan dog sættes i kraft  

 for disse landsdele med de afvigelser, som landsdelenes særlige forhold  

 tilsiger.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 1072 af 20. december 1995 om værdipapirhandel m.v., som  

 ændret ved § 8 i lov nr. 376 af 22. maj 1996, § 4 i lov nr.  

 475 af 10. juni 1997 og § 1 i lov nr. 414 af 26. juni 1998, foretages  

 følgende ændringer:
§ 4. Eneret til erhvervsmæssigt at rette henvendelse til  

 offentligheden og tilbyde sig som køber, sælger eller formidler  

 af værdipapirer som nævnt i § 2, stk. 1, nr. 1-10 og  

 12, har 1)	pengeinstitutter, 2)	fondsmæglerselskaber, 3)	realkreditinstitutter, 4)	kreditinstitutter med særlig tilladelse, 5)	Danmarks Nationalbank og 6)	Kongeriget Danmarks Hypotekbank og Finansforvaltning.
 1. § 4, stk. 1, nr. 4, ophæves.
 Nr. 5 og 6 bliver herefter nr. 4 og 5.
 § 4.
 Stk. 3. Ved en værdipapirhandler forstås i denne  

 lov en virksomhed som nævnt i stk. 1, nr. 1-4.
 2. I § 4, stk. 3, ændres »nr. 1-4« til: »nr.  

 1-3«.
 § 12.
 Stk. 6. Ændringer i ledelse eller revision i et  

 aktieselskab omfattet af § 7 skal senest 2 uger efter meddeles  

 Finanstilsynet.
 Stk. 7. Et aktieselskab omfattet af § 7, nr. 1, 5 og 6,  

 må ikke uden Finanstilsynets godkendelse indgå aftaler af  

 vidtrækkende betydning med andre virksomheder vedrørende  

 børsvirksomhed, virksomhed som autoriseret markedsplads,  

 værdipapirmæglervirksomhed, pengemarkedsmæglervirksomhed,  

 clearingvirksomhed og registreringsvirksomhed samt betalingsformidling.
 Stk. 8. Et aktieselskab omfattet af § 7, nr. 1, 5 og 6,  

 kan ikke fusionere med et andet selskab uden Finanstilsynets  

 godkendelse.
 3. § 12, stk. 6, ophæves.
 Stk. 7 og 8, bliver herefter stk. 6 og  

7.
 § 12 c.
 Stk. 3. De interne revisions- og vicerevisionschefer kan  

 uanset stk. 1 være intern revisions- eller vicerevisionschef i  

 andre selskaber omfattet af § 7, der indgår i koncern med  

 selskabet.
 4. § 12 c, stk. 3, affattes således:
 »Stk. 3. Uanset stk. 1 kan interne revisions- eller  

 vicerevisionschefer tillige være revisions- eller vicerevisionschefer i  

 tilknyttede virksomheder.«.
 Stk. 4. Hvervet som bestyrelsesmedlem i et aktieselskab  

 omfattet af § 7 kan ikke forenes med stillingen som direktør i  

 selskabet.
 5. I § 12 c, stk. 4, indsættes efter  

 »direktør«: »eller intern revisionschef«.
 6. I § 14 indsættes som stk. 5:
 »Stk. 5. Finanstilsynet kan fastsætte nærmere  

 regler for transaktioner, der indgåes mellem aktieselskaber omfattet af  

 § 7 og virksomheder, der direkte eller indirekte er forbundet med disse  

 selskaber som dattervirksomheder, associerede virksomheder, moderselskaber  

 eller som moderselskabernes associerede virksomheder og øvrige  

 dattervirksomheder.«.
 7. § 31, stk. 1, affattes således:
§ 31. Overdrages en aktiepost direkte eller indirekte i et  

 selskab, der har en eller flere aktieklasser optaget til notering på en  

 fondsbørs, skal erhververen give alle selskabets aktionærer  

 mulighed for at afhænde deres aktier på identiske betingelser,  

 hvis overdragelsen medfører, at erhververen »§ 31. Overdrages en aktiepost direkte eller indirekte i et  

 selskab, der har en eller flere aktieklasser optaget til notering på en  

 fondsbørs eller optaget til handel på en autoriseret  

 markedsplads, skal erhververen give alle selskabets aktionærer mulighed  

 for at afhænde deres aktier på identiske betingelser, hvis  

 overdragelsen medfører, at erhververen 1)	kommer til at besidde flertallet af stemmerettighederne i  

 selskabet, 1)	kommer til at besidde flertallet af stemmerettighederne i  

 selskabet, 2)	får ret til at udnævne eller afsætte et flertal af  

 selskabets bestyrelsesmedlemmer, 2)	får ret til at udnævne eller afsætte et flertal af  

 selskabets bestyrelsesmedlemmer, 3)	får ret til at udøve en bestemmende indflydelse over  

 selskabet på grundlag af vedtægterne eller aftale med dette i  

 øvrigt eller 3)	får ret til at udøve en bestemmende indflydelse over  

 selskabet på grundlag af vedtægterne eller aftale med dette i  

 øvrigt, 4)	på grundlag af aftale med andre aktionærer kommer til at  

 råde over flertallet af stemmerettighederne i selskabet.
 Den pågældende fondsbørs påser overholdelse af 1.  

 pkt.
4)	på grundlag af aftale med andre aktionærer kommer til at  

 råde over flertallet af stemmerettighederne i selskabet, eller 5)	kommer til at kunne udøve bestemmende indflydelse over  

 selskabet og kommer til at besidde mere end en tredjedel af  

 stemmerettighederne.«.
 § 31.
 Stk. 2. Fondsrådet kan fritage fra forpligtelsen i  

 stk. 1, 1. pkt., såfremt særlige forhold gør sig  

 gældende.
 8. I § 31, stk. 2, udgår »1. pkt.,«.
 9. I § 31 indsættes som stk. 3:
 »Stk. 3.«Den pågældende fondsbørs eller  

 autoriserede markedsplads påser overholdelsen af stk. 1.
§ 32. Ved tilbud om overtagelse af aktier efter § 31 skal  

 erhververen udarbejde og offentliggøre et tilbudsdokument, som  

 indeholder oplysninger om tilbudets økonomiske og andre vilkår,  

 herunder frist for accept af tilbudet, samt andre oplysninger, som må  

 anses for fornødne, for at aktionærerne kan danne sig et  

 velbegrundet skøn over tilbudet.
Den pågældende  

 fondsbørs påser overholdelsen af 1. pkt.
 10. I § 32, stk. 1, 2. pkt., indsættes efter  

 »fondsbørs«: »eller autoriserede markedsplads«.
 Stk. 2. Når der, uden at der foreligger tilbudspligt  

 efter § 31, i øvrigt offentligt fremsættes tilbud om at  

 overtage aktier i et selskab, der har en eller flere aktieklasser noteret  

 på en fondsbørs, skal der ligeledes udarbejdes et  

 tilbudsdokument i overensstemmelse med stk. 1.
 11. I § 32, stk. 2, indsættes efter  

 »fondsbørs«: »eller optaget til handel på en autoriseret  

 markedsplads«.
 § 55. Yder en clearingcentral, clearingdeltager eller Danmarks  

 Nationalbank lån i forbindelse med afvikling af en  

 værdipapirhandel i en clearingcentral, kan det forinden være  

 aftalt med låntager, at de af låntagerens fondsaktiver, der  

 opbevares på et i aftalen angivet depot i en værdipapircentral,  

 kan tjene til pant for indfrielsen af lånet.
 12. I § 55, stk. 1, ændres »på et i  

 aftalen angivet depot« til: »i et eller flere af låntageren udpegede  

 depoter«.
 § 55.
 13. § 55, stk. 4, affattes således:
Stk. 4. Finanstilsynet fastsætter nærmere regler  

 om, inden for hvilke tidsfrister retten til pant efter stk. 2 og 3 skal  

 gøres gældende.
Registrering af panteretten slettes uden  

 meddelelse efter § 68, såfremt retten ikke er gjort gældende  

 inden fristens udløb.
»Stk. 4. Finanstilsynet fastsætter nærmere regler  

 om, inden for hvilken tidsfrist en långiver ved meddelelse til den  

 pågældende værdipapircentral skal fastholde den i henhold  

 til stk. 2 og stk. 3 anmeldte panteret.
Registrering af panteretten  

 slettes uden meddelelse efter § 68, såfremt retten ikke er  

 fastholdt inden fristens udløb.
En værdipapircentral kan udskyde  

 den i 2. pkt. nævnte frist, såfremt Danmaks Nationalbank har  

 meddelt, at Danmarks Nationalbanks betalingssystemer er ude af funktion som  

 følge af tekniske problemer.«.
 § 56. Fondsaktiver, hvori der er registreret pant i henhold  

 til § 55, stk. 2 eller 3, kan, hvis der er indgået en  

 forudgående aftale herom, eller hvis handlen er indgået mellem en  

 værdipapirhandler og en værdipapirhandler eller en institutionel  

 investor eller en tilsvarende professionel investor, realiseres straks efter  

 udløbet af den af Finanstilsynet i medfør af § 55,  

 stk. 4, fastsatte frist, såfremt låntageren ikke forinden  

 har opfyldt sine forpligtelser.
 14. I § 56, stk 1, indsættes som 2. pkt.:
 »Den i 1. pkt. nævnte frist kan fraviges efter  

 aftale mellem parterne, såfremt pantet er registreret i henhold til  

 § 55, stk. 2 og 3.«.
 § 62. Ret til at foretage indrapportering til registrering i  

 en værdipapircentral på dennes vegne og med retsvirkning i  

 henhold til §§ 66-75 (kontoførende institutter) tilkommer ud over  

 den pågældende værdipapircentral:
1)	Danmarks Nationalbank og Kongeriget Danmarks Hypotekbank og  

 Finansforvaltning, 2)	banker, sparekasser og andelskasser (pengeinstitutter), 3)	kreditinstitutter med særlig tilladelse, 4)	fondsmæglerselskaber, der har tilladelse til at føre  

 depoter, 5)	realkreditinstitutter, 6)	virksomheder, der drives i fællesskab af virksomheder, som  

 omfattes af nr. 2-5, og som har til formål at forvalte  

 værdipapirer, 7)	obligationsudstedende institutter, for så vidt angår  

 fondsaktiver, der er udstedt af det pågældende institut, samt 8)	clearingcentraler.
 15. § 62, stk. 1, nr. 3 ophæves.
 Nr. 4-8 bliver herefter nr. 3-7.
 16. I § 62, stk. 1, nr. 6, der bliver nr. 5,  

 ændres »nr. 2-5« til: »nr. 2-4«.
 § 64. De af § 62, stk. 1, og § 63 omfattede  

 virksomheder skal indgå en tilslutningsaftale med en  

 værdipapircentral som betingelse for, at de kan opnå adgang til  

 at indrapportere til registrering i den pågældende central.
 17. I § 64 indsættes efter stk. 1 som nyt  

 stykke:
 »Stk. 2. Såfremt en tilslutningsaftale mellem en  

 værdipapircentral og en virksomhed omfattet af stk. 1 er  

 ophørt, overtager værdipapircentralen indrapporteringer til  

 registrering hos sig selv, medmindre andet aftales.«.
 Stk. 2. De af § 62, stk. 2, omfattede storkunder  

 skal indgå en tilslutningsaftale med en værdipapircentral som  

 betingelse for, at de kan opnå adgang til at indhente oplysninger om  

 egne konti, overføre meddelelser om salg og foretage anmeldelser om  

 registreringer på egne konti direkte i den pågældende  

 central.
 Stk. 2 bliver herefter  

stk. 3.
 § 84.
 18. § 84, stk. 3, affattes således:
 Stk. 3. § 50, stk. 4, og §§ 50 b og 51 i lov om  

 banker og sparekasser m.v. finder tilsvarende anvendelse på  

 Finanstilsynets og Fondsrådets tilsyn efter denne lov.
 »Stk. 3. § 50, stk. 4, og § 51 i lov om banker  

 og sparekasser m.v. finder tilsvarende anvendelse på Finanstilsynets og  

 Fondsrådets tilsyn efter denne lov. § 84 a i denne lov finder  

 tilsvarende anvendelse på Fondsrådet.«.
 19. Efter § 84 indsættes:
»§ 84 a.
Finanstilsynets og Fondsrådets ansatte,  

 herunder personer, der udfører serviceopgaver, som led i  

 Finanstilsynets eller Fondsrådets drift samt eksperter, der handler  

 på tilsynets eller rådets vegne, er under ansvar efter  

 straffelovens §§ 152-152 e, forpligtede til at hemmeligholde  

 oplysninger, som de gennem deres virksomhed bliver vidende om.
Dette  

 gælder også efter ansættelses- eller kontraktforholdets  

 ophør.
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets eller Fondsrådets ansatte  

 eller eksperter, der handler eller har handlet på tilsynets eller  

 rådets vegne, til at videregive fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet eller Fondsrådet af egen drift videregiver fortrolige  

 oplysninger i summarisk eller sammenfattende form, når hverken det  

 enkelte aktieselskab omfattet af § 7 eller andre omfattet af denne lov  

 eller disses kunder kan identificeres.
 Stk. 4. Fortrolige oplysninger kan videregives under en civil  

 retssag, når et aktieselskab omfattet af § 7 eller andre omfattet  

 af denne lov er erklæret konkurs, og såfremt oplysningerne ikke  

 vedrører kundeforhold eller tredjemand, der er eller har været  

 involveret i forsøg på at redde aktieselskabet eller andre  

 omfattet af denne lov.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
 1)	Fondsrådet henholdsvis Finanstilsynet.
 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
 3)	Vedkommende minister som led i dennes overordnede tilsyn.
 4)	Administrative myndigheder og domstole, som behandler  

 afgørelser, der er truffet af Finanstilsynet eller  

 Fondsrådet.
 5)	Folketingets Ombudsmand.
 6)	En parlamentarisk kommission nedsat af Folketinget.
 7)	Kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a.
 8)	Folketingets stående udvalg vedrørende et selskabs  

 generelle økonomiske forhold som led i den parlamentariske kontrol med  

 forvaltningen, for så vidt angår aktieselskaber omfattet af  

 § 7 eller andre omfattet af denne lov, og disse er i betalingsstandsning  

 eller under konkurs, når staten yder garanti eller stiller midler til  

 rådighed for afvikling af selskabet.
 9)	Statsrevisorerne og Rigsrevisionen.
 10)	Skifteretten og andre myndigheder, der medvirker ved likvidation,  

 konkursbehandling eller lignende procedurer, samt personer, der er ansvarlige  

 for den lovpligtige revision af regnskaber for et aktieselskab omfattet af  

 § 7 eller for andre omfattet af denne lov, under forudsætning af,  

 at modtagerne af oplysninger har behov herfor til varetagelse af deres  

 opgaver.
 11)	Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer.
 12)	En institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen.
 13)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med aktieselskaber omfattet af § 7 samt andre  

 omfattet af denne lov.
 14)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne og organer, der medvirker  

 ved likvidation, konkursbehandling eller lignende procedurer, samt personer,  

 der er ansvarlige for den lovpligtige revision af regnskaber for et  

 aktieselskab omfattet af § 7 eller for andre omfattet af denne lov,  

 under forudsætning af, at modtagerne af oplysninger har behov herfor  

 til varetagelse af deres opgaver.
 15)	Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med, under forudsætning af, at oplysningerne i  

 henhold til de pågældende myndigheders nationale lovgivning er  

 undergivet tavshedspligt som angivet i stk. 1 og udveksles i henhold til  

 international aftale.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet eller Fondsrådet, er med  

 hensyn til disse oplysninger undergivet den i stk. 1, omhandlede  

 tavshedspligt.
 Stk. 7. Fortrolige oplysninger, som Finanstilsynet eller  

 Fondsrådet modtager, må kun anvendes i forbindelse med  

 tilsynshvervet, til pålæggelse af sanktioner, eller hvis  

 tilsynets eller rådets afgørelse påklages til  

 højere administrativ myndighed eller indbringes for domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 16. september 1995.
§ 84 b.
Som part i forhold til Finanstilsynet eller  

 Fondsrådet anses alene aktieselskaber omfattet af § 7,  

 værdipapirhandleren, det kontoførende institut eller udstederen  

 af værdipapirer, som en afgørelse truffet af Finanstilsynet  

 eller Fondsrådet retter sig mod, jf. dog stk. 2 og 3.
 Stk. 2. I nedennævnte tilfælde anses en anden end  

 en virksomhed omfattet af stk. 1 tillige som part i Finanstilsynets  

 eller Fondsrådets afgørelse for så vidt angår den  

 del af sagen, som vedrører den pågældende:
 1)	Den, der overtræder eneretten til erhvervsmæssigt at  

 rette henvendelse til offentligheden og tilbyde sig som køber,  

 sælger eller formidler af værdipapirer, jf. § 4,  

 stk. 1.
 2)	Den, der overtræder eneretten til erhvervsmæssigt at  

 rette henvendelse til offentligheden med tilbud om at formidle eller  

 udføre valutaspotforretninger for kunder i investeringsøjemed  

 med henblik på, at kunderne opnår fortjeneste ved  

 kursændring på valuta, jf. § 4 a.
 3)	Et selskab, som søger om tilladelse til at drive  

 børsvirksomhed, virksomhed som autoriseret markedsplads,  

 værdipapirmæglervirksomhed, pengemarkedsmæglervirksomhed,  

 clearingvirksomhed og registreringsvirksomhed, jf. § 8, stk. 1 og  

 § 9, stk. 1.
 4)	Et medlem af bestyrelsen eller direktionen i et selskab, når  

 Finanstilsynet nægter en ansøger tilladelse eller inddrager et  

 godkendt selskabs tilladelse, jf. § 9, stk. 1 og § 92,  

 stk. 1.
 5)	Erhververen eller besidderen af en kvalificeret kapitalandel,  

 når Finanstilsynet reagerer som følge af manglende underretning  

 om andelen eller ophæver stemmeretten, der er knyttet til de  

 pågældende ejeres aktier, jf. § 10, stk. 1 og 2.
 6)	Den, der overtræder lovens forbud mod i en virksomheds navn  

 eller betegnelsen af virksomheden at benytte ordet »Fondsbørs«, jf.  

 § 16, stk. 3.
 7)	Den mod hvem Finanstilsynet indleder undersøgelse for  

 overtrædelse af § 29 om indberetning af aktiebesiddelser eller  

 kapitel 10 om misbrug af intern viden og kursmanipulation.
 8)	Den, der for Fondsrådet indbringer en af en fondsbørs,  

 en autoriseret markedsplads, en clearingcentral eller en  

 værdipapircentral truffet beslutning i sager af vidtrækkende  

 eller principiel betydning, jf. § 88, stk. 2, og som  

 Fondsrådet anser for part i sagen.
 9)	Den, der ansøger Fondsrådet om fritagelse for pligten  

 til efter § 31, stk. 1, at give alle selskabets aktionærer  

 mulighed for at afhænde deres aktier på identiske betingelser,  

 jf. § 31, stk. 2, samt øvrige, som Fondsrådet anser  

 for part i sagen.
 10)	Den, der af Finanstilsynet pålægges at udarbejde  

 interne regler efter § 36, stk. 2, og § 37, stk. 1 og 2,  

 eller foretage ændringer heri.
 Stk. 3. Som part anses i øvrigt et bestyrelsesmedlem,  

 en revisor, en direktør eller andre ledende medarbejdere i et selskab  

 omfattet af § 7 eller i andre virksomheder omfattet af loven, hvis  

 Finanstilsynet eller Fondsrådets påtale eller pålæg i  

 medfør af loven eller dennes forskrifter er rettet direkte mod  

 pågældende.
Stk. 4. Endelig kan Fondsrådet, når  

 Fondsrådet tager en sag op vedrørende god  

 værdipapirhandelsskik, jf. § 3, stk. 1, under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger.
 Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets eller rådets  

 afgørelser træffes efter lovens fremsættelse.«.
 § 87.
 Stk. 2. Finanstilsynet kan kræve alle oplysninger,  

 herunder regnskaber, regnskabsmaterialer, udskrift af bøger, andre  

 forretningspapirer og elektronisk lagrede data, som skønnes  

 nødvendige for Finanstilsynets virksomhed eller til afgørelse  

 af, om en fysisk eller juridisk person er omfattet af lovens  

 bestemmelser.
 20. I § 87, stk. 2, indsættes efter »andre  

 forretningspapirer«: », båndoptagelser og lignende i forbindelse med  

 indgåelse af aftaler om transaktioner«.
 21. Efter § 87 indsættes:
»§ 87 a.
Den i § 87 fastsatte adgang for Finanstilsynet  

 til at kræve oplysninger finder også anvendelse for  

 Fondsrådet.«.
§ 93. Overtrædelse af § 4, stk. 1, § 4 a,  

 § 6, stk. 2 og 3, § 8, stk. 1, § 10, stk. 1,  

 § 11, § 12, stk. 1, 2 og 5-8, § 14, stk. 1, 1. pkt.,  

 § 16, stk. 3 og 4, § 19, stk. 1, § 20, stk. 2,  

 § 25, stk. 1, § 27, stk. 1, § 28, § 29,  

 stk. 1 og 2, § 31, stk. 1, § 32, stk. 1 og 2,  

 § 33, stk. 1 og 3, § 35, stk. 2, § 36, stk. 2,  

 § 37, § 38, stk. 2, § 39, stk. 2, § 40,  

 stk. 3, § 42, stk. 4 og 5, § 44, stk. 1 og 2,  

 § 45, stk. 1, § 46, stk. 1, § 48, stk. 2,  

 § 51, stk. 1, § 52, stk. 1, 2. pkt., § 60,  

 stk. 1, 2. pkt., § 75, stk. 2, 2. pkt., og § 76,  

 stk. 2, straffes med bøde.
På samme måde straffes  

 grov eller gentagen overtrædelse af § 3, stk. 1, § 5,  

 § 6, stk. 1, § 18, stk. 1 og 2, § 23, stk. 2,  

 § 41, stk. 1-3, § 49, § 52, stk. 1, 1. pkt., og  

 § 60, stk. 1, 1. pkt.
 22. I § 93, stk. 1, indsættes efter »§ 31, stk. 1«:  

 »og 3«.
 23. § 95 affattes således:
 § 95. Undlader en værdipapirhandlers, en  

 fondsbørs', en clearingcentrals, en værdipapircentrals, et  

 kontoførende instituts, en autoriseret markedsplads', en autoriseret  

 pengemarkedsmæglers, en værdipapirmæglers eller en  

 udsteders direktion, bestyrelse eller revisor at efterkomme de pligter, der  

 efter loven eller efter bestemmelser udstedt i medfør heraf  

 påhviler eller pålægges dem af Finanstilsynet, kan  

 Finanstilsynet som tvangsmiddel pålægge de pågældende  

 daglige eller ugentlige bøder.
 »§ 95 Undlader en værdipapirhandlers, en  

 fondsbørs , en clearingcentrals, en værdipapircentrals, et  

 kontoførende instituts, en autoriseret markedsplads , en  

 pengemarkedsmæglers, en værdipapirmæglers eller en  

 udsteders direktion, bestyrelse eller revisor at efterkomme de pligter, der  

 efter loven eller efter bestemmelser udstedt i medfør heraf  

 påhviler dem eller pålægges dem af Finanstilsynet,  

 Fondsrådet eller Erhvervs- og Selskabsstyrelsen, kan Finanstilsynet,  

 Fondsrådet eller Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.
 Stk. 2. Undlader en fysisk eller juridisk person at opfylde de  

 pligter, som påhviler dem efter denne lov, kan Finanstilsynet som  

 tvangsmiddel pålægge den fysiske person eller juridiske person  

 eller de for den juridiske person ansvarlige personer daglige eller ugentlige  

 bøder.«.
1)   Loven  

 indeholder bestemmelser, der implementerer dele af Rådets direktiv  

 93/22/EØF af 10. maj 1993 om investeringsservice i forbindelse med  

 værdipapirer (investeringsservicedirektivet), EF-Tidende nr.
L 141, s.  

 27.
