EUROPÆISK KONVENTION om beskyttelse af dyr under international  

 transport Europarådets medlemsstater, der har undertegnet denne konvention, som mener, at Europarådets mål er at knytte sine medlemmer nærmere sammen  

 for at sikre og virkeliggøre de idealer og grundsætninger, der er deres  

 fælles arv; som er overbevist om, at de krav, der stilles ved international transport  

 af dyr, ikke er uforenelige med dyrenes velfærd; som er besjælet af ønsket om i videst mulig udstrækning at sikre dyr mod  

 lidelser under transport; som mener, at fremskridt i så henseende vil kunne opnås gennem vedtagelse  

 af fælles bestemmelser om international transport af dyr, er blevet enige om følgende:
Artikel 1 1. Hver kontraherende part skal anvende denne  

 konventions bestemmelser om international transport af dyr.
 2. Ved international transport forstås i denne  

 konvention enhver befordring, der medfører overskridelse af en grænse, med  

 undtagelse af grænsetrafik.
 3. De kompetente myndigheder i afsenderlandet afgør,  

 om transporten er i overensstemmelse med denne konventions bestemmelser.  

 Bestemmelseslandet eller transitlande kan dog rejse spørgsmål om, hvorvidt en  

 bestemt transport opfylder konventionens bestemmelser; men en sådan transport  

 må kun holdes tilbage, når det er strengt nødvendigt af hensyn til dyrenes  

 velfærd.
4. Hver kontraherende part skal træffe sådanne  

 foranstaltninger, som er nødvendige for at undgå, at dyr udsættes for  

 lidelser eller for at begrænse dyrs lidelser mest muligt, såfremt strejker  

 eller anden force majeure i dens territorium vanskeliggør en nøje  

 overholdelse af konventionens bestemmelser.
Den skal i så henseende holde sig  

 de i konventionen opstillede grundsætninger for øje.
Artikel 2 Denne konvention finder anvendelse på international transport af:
Enhovede husdyr og husdyr af kvæg-, fåre-,  

 gede-, og svinearterne A.
Almindelige bestemmelser Artikel 3 1. Før dyr indlades til international transport skal  

 de synes af en autoriseret dyrlæge fra eksportlandet; denne skal forvisse sig  

 om, at dyrene er egnet til transport.
Ved en autoriseret dyrlæge forstås i  

 denne konvention en dyrlæge, der er udpeget af den kompetente myndighed.
 2. Indladning skal udføres under forhold, som er  

 godkendt af en autoriseret dyrlæge.
 3. Den autoriserede dyrlæge skal udstede et  

 certifikat, der fastslår dyrenes identitet og angiver, at de er egnet til  

 transport samt så vidt muligt anfører transportmidlets registreringsnummer og  

 arten af det anvendte transportmiddel.
 4. De kontraherende parter kan i visse tilfælde træffe  

 aftale om, at bestemmelserne i denne artikel ikke skal finde anvendelse.
Artikel 4 Dyr, der påregnes at skulle føde under transporten, eller som har født i  

 de nærmest foregående 48 timer, anses ikke for egnet til transport.
Artikel 5 Den autoriserede dyrlæge fra eksportlandet, transitlandet eller  

 importlandet kan foreskrive en hvileperiode på et af ham nærmere afgivet  

 sted, hvorunder dyrene skal have fornøden pasning.
Artikel 6 1. Dyr skal have hensigtsmæssige pladsforhold og,  

 medmindre særlige forhold taler herimod, plads til at ligge ned.
2. Transportmidler, kasser og bure skal være  

 konstrueret således, at de beskytter dyrene mod barske vejrforhold og  

 væsentlige klimatiske forandringer.
Ventilation og luftmængde skal afpasses  

 efter transportforholdene og efter den dyreart, der transporteres.
3. Kasser og bure til transport af dyr skal være  

 afmærket med et symbol, der angiver tilstedeværelsen af levende dyr og med et  

 tegn, der viser dyrene i opretstående stilling.
Kasser og bure skal være  

 lette at rengøre, kunne forhindre at dyr slipper ud og være udstyret således  

 at dyrenes sikkerhed tilgodeses.
De skal endvidere muliggøre tilsyn med og  

 pasning af dyrene og anbringes således, at ventilation ikke hæmmes.
De skal  

 altid holdes opretstående under transport, og når de flyttes, og de må ikke  

 udsættes for hårde stød eller rystelser.
4. Under transport skal dyrene have vand og egnet  

 foder med passende mellemrum.
Dyrene må ikke være uden foder og vand i mere  

 end 24 timer.
Dette tidsrum kan dog forlænges, hvis rejsen til  

 bestemmelsesstedet, hvor dyrene losses, kan fuldføres inden for en rimelig  

 tid.
5. Enhovede dyr skal være forsynet med grimer under  

 transporten.
Denne bestemmelse kan fraviges for utæmmede dyr.
6. Når dyr er bundet, skal tøjret være så stærk, at  

 det ikke kan briste under normale transportforhold og så langt, at dyrene i  

 påkommende tilfælde kan lægge sig ned samt æde og drikke.
Kvæg må ikke bindes  

 ved hornene.
 7. Sko skal fjernes fra enhovede dyrs baghove,  

 medmindre dyrene er anbragt enkeltvis i båse.
 8. Tyre over 18 måneder skal fortrinsvis være bundet.  

 De skal være forsynet med næsering, som alene må anvendes til føring.
Artikel 7 1. Når dyr af forskellige arter transporteres i samme  

 transportmiddel, skal hver dyreart anbringes for sig.
Der skal endvidere  

 træffes særlige foranstaltninger for at undgå eventuelle uheldige følger af,  

 at dyrearter, der af naturen er fjendtlige over for hinanden, transporteres  

 med samme forsendelse.
Når dyr af forskellig alder transporteres med samme  

 transportmiddel, skal voksne dyr og unge dyr holdes adskilt fra hinanden;  

 denne begrænsning gælder dog ikke hundyr, der befordres sammen med deres  

 diende unger.
Hvad angår kvæg, enhovede dyr og grise, skal fuldt udviklede  

 handyr, der ikke er kastreret, holdes adskilt fra hundyr.
Voksne orner skal  

 ligeledes holdes adskilt fra hinanden; denne bestemmelse gælder også hingste.
 2. I de rum, hvori dyr transporteres, må ikke  

 anbringes gods, som kan være til skade for dyrenes velfærd.
Artikel 8 Ved indladning og losning af dyr skal anvendes egnet udstyr såsom broer,  

 ramper eller landgange, hvis gangbaner skal være således indrettet, at dyrene  

 ikke glider, og udstyret skal om fornødent være forsynet med sidebeskyttelse.  

 Dyr må ikke løftes ved hoved, horn eller ben under indladning eller losning.
Artikel 9 Gulvet i transportmidler, kasser og bure skal være stærkt nok til at bære  

 vægten af de transporterede dyr; det skal være udført uden mellemrum og  

 indrettet således, at dyrene ikke glider.
Gulvet skal være dækket af  

 tilstrækkelig strøelse til at absorbere ekskrementer, medmindre der træffes  

 andre foranstaltninger, der er mindst lige så hensigtsmæssige.
Artikel 10 For at sikre den nødvendige pasning af dyrene under transport skal  

 forsendelser af dyr ske under ledsagelse undtagen:
Artikel 11 1. Dyrenes ledsager eller afsenderens repræsentant  

 skal sørge for dyrene, fodre og vande dem og om fornødent malke dem.
 2. Køer, som er i malkeperioden, skal malkes med højst  

 12 timers mellemrum.
 3. For at kunne udføre den nævnte pasning skal dyrenes  

 ledsager om fornødent have egnede belysningsmidler til rådighed.
Artikel 12 Dyr, som bliver syge eller kommer til skade under transport, skal snarest  

 muligt tilses af en dyrlæge og om fornødent aflives på en måde, som udelukker  

 unødvendige lidelser.
Artikel 13 Dyr må kun indlades i transportmidler, kasser eller bure som er grundig  

 rengjort.
Døde dyr, strøelse og ekskrementer skal fjernes snarest muligt.
Artikel 14 Dyr skal transporteres til bestemmelsesstedet så hurtigt som muligt, og  

 forsinkelser, især under omladning og rangering, skal begrænses mest muligt.
Artikel 15 For at sikre at import- og transitformaliteter kan tilendebringes så  

 hurtigt som muligt skal dyretransporter anmeldes til kontrolsteder på det  

 tidligst mulige tidspunkt.
Ved sådanne formaliteter bør dyretransporter gives  

 fortrinsret.
Artikel 16 På steder, hvor der udføres sanitetskontrol, og hvor der er en betydelig  

 og regelmæssig trafik af dyr, skal muligheder for hvile og for fodring og  

 vanding af dyrene forefindes.
B.
Særlige bestemmelser for jernbanetransport Artikel 17 Alle godsvogne, der anvendes til transport af dyr, skal være afmærket med  

 et symbol, der angiver tilstedeværelsen af levende dyr.
Såfremt der ikke kan  

 tilvejebringes vogne, som er særlig indrettet til transport af dyr, skal  

 dyrene befordres i overdækkede vogne, som kan fremføres med høj fart, og som  

 er forsynet med tilstrækkelig store ventilationsåbninger.
De skal være  

 konstrueret således, at dyr ikke kan slippe ud, og dyrenes sikkerhed  

 tilgodeses.
Vognenes indvendige sider skal være af træ eller andet egnet  

 materiale, der er fuldstændig glat og forsynet med ringe eller stænger i  

 passende højde, hvortil dyrene kan bindes.
Artikel 18 Enhovede dyr skal bindes således, at alle dyrene har front mod samme side  

 af vognen eller mod hinanden.
Unge utæmmede dyr må dog ikke bindes.
Artikel 19 Store dyr, skal anbringes på en sådan måde , at der er plads for en  

 ledsager til at færdes mellem dem.
Artikel 20 Når dyr kræves adskilt i henhold til bestemmelserne i artikel 7, kan dette  

 ske enten ved at binde dyrene på adskilte steder i vognen, hvis pladsen  

 tillader dette, eller ved hjælp af egnede skillevægge.
Artikel 21 Ved sammenkobling af tog og under al anden kørsel med godsvogne skal alle  

 foranstaltninger træffes for at undgå voldsomme stød i vogne, der indeholder  

 dyr.
C.
Særlige bestemmelser for landevejstransport Artikel 22 Køretøjer skal være konstrueret således, at dyr ikke kan slippe ud, og  

 dyrenes sikkerhed tilgodeses.
Køretøjer skal endvidere være forsynet med et  

 tag, der yder effektiv beskyttelse mod vejret.
Artikel 23 Der skal forefindes opbindingsmuligheder i køretøjer, der transporterer  

 store dyr, som normalt skal være bundet.
Når det er nødvendigt at inddele  

 køretøjer i flere rum, skal skillevæggene være af stiv konstruktion.
Artikel 24 Køretøjer skal medføre en rampe, der opfylder kravene i artikel 8.
D.
Særlige bestemmelser for søværts transport.
Artikel 25 Skibe skal være udstyret således, at dyr kan transporteres uden at  

 udsættes for skade eller unødvendige lidelser.
Artikel 26 Dyr må ikke transporteres på åbent dæk, medmindre de er anbragt i  

 forsvarligt sikrede kasser eller bure eller i faste opbygninger, der er  

 godkendt af den kompetente myndighed og yder fyldestgørende beskyttelse mod  

 sø og vejr.
Artikel 27 Dyr skal være bundet eller forsvarligt anbragt i båse, kasser eller bure.
Artikel 28 Der skal være hensigtsmæssige gange med adgang til alle båse, kasser eller  

 bure, hvori dyr er anbragt.
Belysningsmuligheder skal forefindes.
Artikel 29 Antallet af ledsagere skal være tilstrækkeligt i forhold til antallet af  

 de transporterede dyr samt til rejsens varighed.
Artikel 30 Alle dele af skibet, hvor dyr er anbragt, skal være forsynet med afløb og  

 holdes i god stand.
Artikel 31 Et instrument af en type, som er godkendt af den kompetente myndighed,  

 skal forefindes om bord til aflivning af dyr i påkommende tilfælde.
Artikel 32 Skibe, der anvendes til transport af dyr, skal før afsejlingen indtage  

 sådanne forsyninger af drikkevand og egnede fodermidler, som den kompetente  

 myndighed i afsenderlandet anser for tilstrækkelige i forhold til arten og  

 antallet af de transporterede dyr samt til rejsens varighed.
Artikel 33 Der skal træffes foranstaltninger til isolering af syge eller  

 tilskadekomne dyr under rejsen, og førstehjælp skal ydes, når det er  

 nødvendigt.
Artikel 34 Bestemmelserne i artikel 25-33 finder ikke anvendelse på transport af dyr,  

 som er indladet i godsvogne eller lastbiler om bord på færger eller lignende  

 skibe.
E.
Særlige bestemmelser for lufttransport Artikel 35 Dyr skal anbringes i kasser, bure eller båse, der egner sig til transport  

 af den pågældende dyreart.
Afvigelser fra disse krav kan tillades, hvis  

 hensigtsmæssige foranstaltninger træffes til fastholdelse af dyrene.
Artikel 36 Under hensyn til arten af de transporterede dyr skal foranstaltninger  

 træffes for at undgå alt for høje eller lave temperaturer om bord samt store  

 udsving i lufttrykket.
Artikel 37 Et instrument af en type, som er godkendt af den kompetente myndighed skal  

 forefindes om bord i fragtfly til aflivning af dyr i påkommende tilfælde.
Fjerkræ og kaniner der holdes som husdyr Artikel 38 Følgende bestemmelser i Kapitel II finder tilsvarende anvendelse på  

 transport af fjerkræ og kaniner, der holdes som husdyr: Artikel 6, stk. 1-3;  

 artikel 7, 13-17 inklusive, 21, 22, 25-30 inklusive, 32, og 34-36 inklusive.
Artikel 39 1. Syge eller tilskadekomne dyr anses for uegnede til  

 transport.
Dyr, der bliver syge eller kommer til skade, skal snarest muligt  

 have førstehjælp og om fornødent undersøges af en dyrlæge.
 2. Når dyr transporteres i kasser eller bure, der er  

 anbragt oven på hinanden, eller i godsvogne eller køretøjer med mere end een  

 etage, skal nødvendige foranstaltninger træffes for at undgå, at ekskrementer  

 falder på de nedenunder anbragte dyr.
 3. Egnet foder og om fornødent også vand skal  

 forefindes i tilstrækkelig mængde, undtagen:
Hunde og katte, der holdes som husdyr Artikel 40 1. Bestemmelserne i dette kapitel finder tilsvarende  

 anvendelse på transport af hunde og katte, der holdes som husdyr, undtagen  

 når disse ledsages af ejeren eller hans repræsentant.
 2. Følgende bestemmelser i Kapitel II finder  

 tilsvarende anvendelse på transport af hunde og katte, der holdes som husdyr:  

 Artikel 4; artikel 6, stk. 1-3 inklusive; artikel 7, 9, 10; artikel 11, stk.  

 1 og 3; artikel 12-17 inklusive, 20-23 inklusive, 25-29 inklusive og 31-37  

 inklusive.
Artikel 41 Dyr under transport skal fodres med ikke over 24 timers mellemrum og  

 vandes med ikke over 12 timers mellemrum.
Der skal forefindes en klart  

 affattet skriftlig instruks om fodring og vanding.
Tæver i løbetiden skal  

 holdes adskilt fra hanhunde.
Andre pattedyr og fugle Artikel 42 1. Bestemmelserne i dette kapitel finder anvendelse på  

 transport af de pattedyr og fugle, som ikke omfattes af bestemmelserne i de  

 foregående kapitler.
 2. Følgende bestemmelser i Kapitel II finder  

 tilsvarende anvendelse på de dyrearter, der omfattes af dette kapitel:  

 Artikel 4 og 5; artikel 6, stk. 1-3 inklusive; artikel 7-10 inklusive;  

 artikel 11, stk. 1 og 3; artikel 12-17 inklusive og 20-37 inklusive.
Artikel 43 Dyr må kun transporteres i hensigtsmæssigt konstruerede køretøjer, kasser  

 eller bure, hvorpå der i givet fald skal være anbragt opslag om, at de  

 indeholder vilde dyr, som er sky eller farlige.
Der skal endvidere forefindes  

 en klart affattet skriftlig instruks om fodring og vanding og eventuelt om  

 særlig pasning.
Artikel 44 Dyr med gevir må ikke transporteres i den periode, i hvilken takkerne  

 vokser ud, medmindre der træffes særlige foranstaltninger.
Artikel 45 De dyr, der omfattes af dette kapitel, skal passes i overensstemmelse med  

 bestemmelserne i artikel 43.
Koldblodede dyr Artikel 46 Koldblodede dyr skal transporteres i kasser eller bure under sådanne  

 forhold, især med hensyn til plads, ventilation og temperatur samt tilførsel  

 af vand og ilt, som anses for hensigtsmæssige for de pågældende dyrearter.
De  

 skal transporteres til bestemmelsesstedet så hurtigt som muligt.
Bilæggelse af tvistigheder Artikel 47 1. I tilfælde af uenighed om fortolkningen eller  

 anvendelsen af bestemmelserne i denne konvention skal de pågældende  

 kontraherende parters kompetente myndigheder forhandle med hinanden.
Hver  

 kontraherende part skal meddele Europarådets generalsekretær navne og  

 adresser på deres kompetente myndigheder.
2. Såfremt tvistigheden ikke er blevet bilagt ad denne  

 vej, skal den på begæring af en af de stridende parter henvises til voldgift.  

 Hver af parterne skal udpege en voldgiftsmand, og de to voldgiftsmænd skal  

 udpege en opmand.
Hvis den ene af de to stridende parter ikke har udpeget sin  

 voldgiftsmand inden tre måneder efter anmodningen om voldgift, skal  

 voldgiftsmanden, på begæring af den anden stridende part, udpeges af  

 præsidenten for Den europæiske Menneskerettighedsdomstol.
Hvis præsidenten er  

 statsborger i en af de stridende parters land, skal dette hverv udøves af  

 domstolens vicepræsident eller, hvis vicepræsidenten er statsborger i en af  

 de stridende parters land, af den af dommerne, som har størst anciennitet, og  

 som ikke er statsborger i en af de stridende parters land.
Samme  

 fremgangsmåde, skal iagttages, hvis voldgiftsmændene ikke kan enes om valget  

 af opmand.
3. Voldgiftsrettten fastsætter selv sin  

 forretningsgang.
Dens afgørelser træffes ved stemmeflerhed.
Dens kendelse,  

 som skal være baseret på denne konvention, er endelig.
Slutbestemmelser Artikel 48 1. Denne konvention står åben for undertegnelse af  

 Europarådets medlemsstater.
Den skal ratificeres eller godkendes.  

 Ratifikations- eller godkendelsesinstrumenter skal deponeres hos Europarådets  

 generalsekretær.
 2. Denne konvention træder i kraft seks måneder efter  

 den dato, det fjerde ratifikations- eller godkendelsesinstrument deponeres.
 3. For en stat, der har undertegnet konventionen og  

 senere ratificerer eller godkender den, træder konventionen i kraft seks  

 måneder efter datoen for ratifikations- eller godkendelsesinstrumentets  

 deponering.
Artikel 49 1. Efter konventionens ikrafttræden kan Europarådets  

 ministerkomite opfordre en hvilken som helst stat, der ikke er medlem af  

 Europarådet, til at tiltræde konventionen.
 2. En sådan tiltræden sker ved hos Europarådets  

 generalsekretær at deponere et tiltrædelsesinstrument, der får virkning seks  

 måneder efter deponeringsdatoen.
Artikel 50 1. Enhver kontraherende part kan ved sin undertegnelse  

 eller ved deponeringen af sit ratifikations-, godkendelses-, eller  

 tiltrædelsesinstrument angive det territorium eller de territorier, for  

 hvilke konventionen skal gælde.
 2. Enhver kontraherende part kan ved deponeringen af  

 sit ratifikations-, godkendelses- eller tiltrædelsesinstrument eller på et  

 hvilket som helst senere tidspunkt, ved en erklæring stilet til Europarådets  

 generalsekretær, udvide konventionen til at omfatte andre i erklæringen  

 anførte territorier, for hvis internationale forbindelse den er ansvarlig,  

 eller på hvis vegne den er bemyndiget til at indgå forpligtelser.
 3. Enhver erklæring afgivet i medfør af foregående  

 stykke kan for ethvert i erklæringen omhandlet territorium trækkes tilbage i  

 overensstemmelse med den, der er fastsat i konventionens artikel 51.
Artikel 51 1. Denne konvention forbliver i kraft på ubestemt tid.
 2. Enhver kontraherende part kan for sit vedkommende  

 opsige denne konvention ved en meddelelse stilet til Europarådets  

 generalsekretær.
 3. En sådan opsigelse træder i kraft seks måneder  

 efter den dato, da generalsekretæren har modtaget meddelelsen.
Artikel 52 Europarådets generalsekretær skal underrette rådets medlemsstater og  

 enhver stat, der har tiltrådt denne konvention, om:
 Til bekræftelse heraf har undertegnede dertil behørigt bemyndigede  

 undertegnet denne konvention.
Udfærdiget i Paris den 13. december 1968 på engelsk og fransk, således at  

 begge tekster har samme gyldighed, i eet eksemplar, der skal deponeres i  

 Europarådets arkiv.
Europarådets generalsekretær skal fremsende bekræftede  

 genparter til stater, som har undertegnet eller tiltrådt konventionen.
 For Kongeriget Belgiens regering:
Pierre Harmel For Republikken Cyperns regering:
 For Kongeriget Danmarks regering:
Poul Hartling For den franske Republiks regering:
Michel Debre For Kongeriget Grækenlands regering:
B.
Vitsaxis For Irlands regering:
 For Republikken Islands regering:
Henrik Sv.
Bjørnsson For Den italienske Republiks regering:
 For Storhertugdømmet Luxembourgs regering:
 For Maltas regering:
 For Kongeriget Nederlandenes regering:
 For Kongeriget Norges regering:
Frithjof Jacobsen For den Schweiziske Forbundstats regering:
W.
Spuhler For Det forenede Kongerige Storbritannien og Nordirlands regering:
 For Kongeriget Sveriges regering:
 For Den tyrkiske Republiks regering:
 For Forbundsrepublikken Tysklands regering:
Gerhard Jahn For Republikken Østrigs regering:
 Danmarks ratifikationsinstrument deponeredes den 24. juni 1969 hos  

 Europarådets generalsekretær med erklæring om, at konventionen ikke finder  

 anvendelse på Færøerne og i Grønland.
 Konventionen trådte i medfør af artikel 48, stk. 2 i kraft mellem Danmark,  

 Island, Norge og Schweiz den 20. februar 1971.
 Udenrigsministeriet, den 31. marts 1971.
 Poul Hartling.
