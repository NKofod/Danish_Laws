En 5 dage gammel pige var indlagt på sygehus med gulsot fik  

 lysbehandling og blev forbrændt i lyskassen.
Fototerapiapparatet var lige  

 anskaffet og af ny type.
Det viste sig, at apparatet var leveret uden  

 akryldækplade, som skulle fungere som filter for ultraviolet lys.
Teknisk  

 afdeling havde kontrolleret elsikkerheds data.
Funktionskontrol blev normalt  

 foretaget af bruger.
 Patientklagenævnet fandt, at der burde have foreligget retningslinier,  

 og at ansvaret herfor påhvilede sygehusets ledelse og ikke den enkelte  

 afdeling og at det var hensigtsmæssigt at ledelsen foranledigede dette.
 En 5 dage gammel pige, der var indlagt på sygehus for gulsot, fik  

 lysbehandling og blev herved forbrændt i en lyskasse.
Det anvendte fototerapiapparat var lige anskaffet og af en ny type.
Pigen  

 var første patient, der blev behandlet i apparatet.
Umiddelbart efter  

 behandlingen var der intet at bemærke, men først på natten sås  

 hudforandringer i form af rødme, og senere fremtrådte »solskoldede«  

 hudområder på ryg, arme og ben.
Følgetilstanden blev kraftig rødme og varme  

 på de lysramte hudflader, blæredannelse på kinderne og kulderystelser.
En efterfølgende undersøgelse af apparatet foretaget af sygehusets  

 tekniske afdeling viste, at der under lampehuset manglede en akryldækplade,  

 der skulle fungere som filter for ultraviolet lys.
Det var afdelingens  

 opfattelse, at apparatet var leveret fra fabrikken uden denne dækplade.  

 Teknisk afdeling havde kontrolleret apparatet inden ibrugtagning, men kun med  

 hensyn til elsikkerheds-data, idet funktionskontrol normalt blev foretaget af  

 brugerne.
 Sundhedsstyrelsen udtalte, at det måtte antages, at pigen var  

 blevet forbrændt som følge af, at apparatet ikke var forsynet med det  

 nødvendige filter, og at neonatalafdelingens personale ikke havde haft klare  

 retningslinier for kontrolprocedurer, før det medicotekniske udstyr blev  

 taget i brug.
Sundhedsstyrelsen udtalte endvidere, at det var den enkelte  

 afdelings ledelses opgave at sikre, at udstyr, der blev anvendt i behandling  

 og patientundersøgelse, var i forsvarlig stand.
Dette skete normalt ved, at  

 afdelingsledelsen udarbejdede klare retningslinier for, hvem der havde  

 ansvaret for den fornødne kontrol, inden ibrugtagningen og herefter for de  

 nødvendige periodiske rutineeftersyn.
 Sundhedsstyrelsen indstillede, at der over for afdelingens  

 overlæge og oversygeplejerske blev beklaget, at der ikke forelå klare  

 retningslinier.
Patientklagenævnet var enig i, at der burde have foreligget  

 retningslinier.
Patientklagenævnet fandt imidlertid, at ansvaret påhvilede  

 sygehusets ledelse og ikke den enkelte afdelings ledelse.
 Patientklagenævnet udtalte, at det ville være hensigtsmæssigt, at  

 sygehusets ledelse foranledigede, at der blev udarbejdet klare retningslinier  

 for, hvem der havde ansvaret for, at fornøden kontrol blev foretaget af  

 udstyr, der anvendtes i behandling og patientundersøgelse, inden  

 ibrugtagning, og at nødvendige rutineeftersyn blev foretaget.
