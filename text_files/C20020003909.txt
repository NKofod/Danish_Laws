Cirkulære om administrative  

 bødefastsættelser ved  

 overtrædelse af Spilleautomatloven1) Indledning Dette cirkulære omhandler administrative  

 bødefastsættelser ved overtrædelse af Lov om  

 gevinstgivende spilleautomater (lov nr. 462 af 31. maj 2000) § 40,  

 stk. 1, nr. 1, nr. 2 og nr. 5 samt bekendtgørelse om  

 gevinstgivende spilleautomater (bekendtgørelse nr. 1084 af 8. december  

 2000) § 26.
A.
Tilregnelse Overtrædelse af Spilleautomatlovens § 40, stk. 1, nr, 1,  

 nr. 2 og nr. 5 samt bekendtgørelse om gevinstgivende spilleautomater  

 § 26 er kun strafbar, hvis der foreligger et forsætligt eller  

 groft uagtsomt forhold.
 Simpel uagtsomhed, der kan defineres som  

 tilsidesættelse af almindelig agtpågivenhed, er straffri.
Spillemyndigheden har bevisbyrden for, at der foreligger  

 et strafbart forhold.
Hvis der er tvivl herom, skal enhver berettiget tvivl  

 komme virksomheden til gode.
Hvis der foreligger berettiget tvivl, skal  

 bødekrav ikke rejses.
B.
Bødefastsættelse Ved overtrædelser af Spilleautomatlovens § 40, stk. 1, nr,  

 1, nr. 2, nr. 5 eller bekendtgørelse om gevinstgivende spilleautomater  

 § 26, stk. 1 fastsættes bødens størrelse med  

 udgangspunkt i de satser, som er vist i bilag 1.
 Ved vurderingen lægges der blandt andet vægt  

 på periodens længde samt den eventuelt opnåede besparelse  

 ved ikke at overholde den/de pågældende bestemmelser.
C.
Forsøg/medvirken Ved forsøg eller medvirken nedsættes bøden til  

 halvdelen af det fastsatte beløb efter ovenfor nævnte  

 vurdering.
D.
Gentagelse Ved overtrædelse af Spilleautomatlovens bestemmelser  

 eller bestemmelsen i bekendtgørelse om gevinstgivende spilleautomater  

 inden 5 år fra det tidspunkt, hvor den pågældende tidligere  

 blev pålagt straf (bødevedtagelse eller straffedom) for  

 overtrædelse af Spilleautomatlovens bestemmelser eller bestemmelsen i  

 bekendtgørelse om gevinstgivende spilleautomater, forhøjes  

 normalbøden med 25 pct.
E.
Nedsættelse af bøder Straffelovens almindelige del gælder ved behandlingen af  

 administrative bødesager efter Spilleautomatloven og  

 bekendtgørelse om gevinstgivende spilleautomater.
 Ved fastsættelsen af bøden kan der derfor tages hensyn til  

 følgende i straffeloven nævnte  

 nedsættelsesgrunde:
a.	den ansvarliges betalingsevne, § 51, stk. 2, jf.  

 § 80, stk. 1 b.	lovovertrædelsens grovhed, oplysninger om den ansvarliges  

 person, herunder om hans almindelige personlige og sociale forhold før  

 og efter gerningen samt hans bevæggrunde til denne, § 80,  

 stk. 1.
Herunder falder f.eks. høj alder.
Der kan også tages  

 hensyn til den ansvarliges uddannelse samt sociale niveau.
 c.	at den ansvarlige har handlet i undskyldelig uvidenhed om eller  

 undskyldelig misforståelse af retsregler, der forbyder eller  

 påbyder handlingens foretagelse, § 84, stk. 1, nr. 3, jf.  

 stk. 2.
 d.	at den ansvarlige, efter at den strafbare handling er fuldbyrdet,  

 fuldtud har genoprettet den ved gerningen forvoldte skade, § 84,  

 stk. 1, nr. 7.
 e.	at den ansvarlige i øvrigt frivilligt har bestræbt sig  

 på at forebygge fuldbyrdelsen eller genoprette den ved gerningen  

 forvoldte skade, § 84, stk. 1, nr. 8.
 f.	at den ansvarlige frivilligt har angivet sig selv og aflagt  

 fuldstændig tilståelse, § 84, stk. 1, nr. 9  

 (selvmelder).
 Ved selvanmeldelse efter denne bestemmelse gøres  

 der ikke ansvar gældende.
 Det er en forudsætning for at opnå status som  

 selvmelder, at den pågældende frivilligt har anmeldt sig  

 selv.
 Selvmelderstatus er således udelukket i  

 tilfælde af lovgivning, der har som konsekvens, at unddragelsen  

 opdages.
Viden eller sikker formodning om opdagelse udelukker  

 ligeledes selvmelderstatus.
Dette vil f.eks. være tilfældet, hvor  

 en person/virksomhed henvender sig til Spillemyndigheden forårsaget af  

 kendskab til, at Spillemyndigheden vil indlede kontrol af virksomheder i den  

 pågældende branche.
Fejlagtig tro hos den pågældende  

 på opdagelse udelukker dog ikke selvmelderstatus.
 Den omstændighed, at den pågældende  

 burde have en sikker formodning - men altså ikke havde det - om  

 opdagelse, afskærer ikke fra at blive anset som selvmelder.
 Det påhviler Spillemyndigheden at påvise, at  

 virksomhedens/personens henvendelse ikke er sket frivilligt.
F.
Fortrydelse Hvis en virksomhed/person senest 6 måneder efter, at han har  

 vedtaget et bødeforelæg meddeler, at han fortryder vedtagelsen,  

 annulleres bødeforelægget, og sagen tillades indbragt for  

 domstolene.
Virksomheden/personen underrettes herom.
Underretningen  

 kan ske på et hvilket som helst tidspunkt under sagens behandling, men  

 der skal under alle omstændigheder medtages en passus herom i  

 bødeforelægget.
G.
Ikrafttræden Cirkulæret træder i kraft den 1. maj 2002.
Told- og Skattestyrelsen, den 30. april  

 2002 Ole Kjær /Frantz Howitz Bilag 1 Straffebestemmelser i lov om gevinstgivende  

 spilleautomater  

 Lov nr. 462 af 31. maj 2000 (omhandler alene de overtrædelser, som  

 Spillemyndigheden har kompetence til at behandle) Straffebestemmelse Spilleautomatloven Jævnfør Gerningsindhold Sanktion § 40, stk. 1, nr. 1 § 6, stk. 1 Opstilling og drift uden tilladelse fra Spillemyndigheden Mellem 1.000 kr. og 5.000 kr. ud fra en konkret vurdering.
do § 11, stk. 3 Manglende anmeldelse af nye medlemmer i direktion eller bestyrelse do do § 12, stk. 3 Manglende anmeldelse af fortsat virksomhed efter dødsfald,  

 betalingsstandsning, konkurs eller værgemål do do § 15 Manglende opslag af spilleregler og udbetalingsprocent do do § 16 Ombytning af varegevinster til penge, gavekort eller stærke  

 drikke do do § 17, stk. 1 Manglende teknisk godkendelse af spilleautomat do do § 18, stk. 2 Manglende godkendelse af bestyrer do do § 18, stk. 3 Ansatte under 18 år do do § 19 Adgang for personer under 18 år do do § 20, stk. 1 Udbydelse af andre spil do do § 20, stk. 2 Anden erhversvirksomhed i spillehal do do § 32, stk. 3 Manglende meddelelse fra leverandør og udlejer af  

 spilleautomater do § 40, stk. 1, nr. 2 Urigtige, vildledende eller fortielse af oplysninger i forbindelse med  

 udstedelse af tilladelse Ud fra en konkret vurdering.
§ 40, stk. 1, nr. 5 § 12 Fortsat virksomhed trods bortfald af tilladelse Mellem 1.000 kr. og 5.000 kr. ud fra en konkret vurdering ved  

 ordensbestemmelse.
Ved svig som ovenfor..
do § 13 Fortsat virksomhed trods tilbagekaldelse af tilladelse do.
Straffebestemmelse Bekendtgørelsen Jævnfør Gerningsindhold Type Sanktion § 26, stk. 1 § 2, § 3, § 6, 2. pkt., § 7, § 10, stk. 2,  

 §§ 11-13, § 16, § 17 og §§ 20-24 Ordensbestemmelse Mellem 1.000 kr. og 5.000 kr. ud fra en konkret vurdering for den enkelte  

 overtrædelse.
