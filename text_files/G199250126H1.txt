Formålet med registeret er at lette statens og kommunernes administration af lov om opkrævning af indkomst- og formueskat for personer m.fl. (kildeskat) og lov om indkomstbeskatning af aktieselskaber m.v. (selskabsskat) samt lov om beskatning af fonde, visse foreninger og institutter m.v.
Endvidere er formålet med registeret at lette administrationen af statens erhvervsrettede kontrolsystemer samt at lette administrationen af erhvervsregisteroplysninger for TOLD-SKAT, Aktieselskabsregisteret, Arbejdsmarkedets Tillægspensions og Socialministeriet.
Herudover har registeret til formål at fungere som stamregister med identitetsoplysninger for virksomheder registreret hos TOLD-SKAT med henblik på påførsel af navne- og adresseoplysninger m.v. på uddatamateriale og skærmbilleder m.v.
Personkreds: Registeret må kun indeholde oplysninger om personer og selskaber m.v. der er skattepligtige i henhold til lovgivningen.
 Ikrafttrædelsesdato: 04/06/1992. Erstatter tidligere forskrifter.
