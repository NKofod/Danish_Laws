Cirkulæreskrivelse om ophævelse af cirkulæreskrivelse af 7. januar 1992 og 26. juni 1995 om værgens regnskabsaflæggelse Ovennævnte cirkulæreskrivelse af 7. januar 1992 om værgens regnskabsaflæggelse i tilfælde hvor den umyndige opholder sig i bofællesskab efter bistandslovens § 68 eller på institution omfattet af bistandslovens § 85 a og cirkulæreskrivelse af 26. juni 1995 om aflæggelse af værgemålsregnskab i tilfælde, hvor en umyndig opholder sig på institution for fysisk og psykisk handicappede, forsorgshjem eller tilsvarende institutioner, samt plejehjem eller særlige plejehjem ophæves hermed, dog således at værgen for regnskabsåret 2002 kan aflægge et summarisk regnskab.
 Der henvises til værgevejledningen, pkt. 6, hvor der er nærmere redegjort for værgens regnskabsaflæggelse, såfremt denne efter værgemålslovens § 25, stk. 3 har overladt personen under værgemål penge til egen rådighed til at sørge for sine egne behov, eller værgen har overladt til andre at foretage visse dispositioner over indtægten.
