 Cirkulæreskrivelse om fravigelse fra AB 92, ABT 93 og ABR 89  

 ved indgåelse af partneringaftaler.
Inden for de seneste år har flere nye samarbejdsformer udviklet  

 sig i byggeriet.
En række af disse går under betegnelsen partnering.  

 Partnering  

 kan defineres som en samarbejdsform i et bygge- og anlægsprojekt, der er  

 baseret på dialog, tillid og åbenhed og med tidlig inddragelse af alle  

 parter.  

 Projektet gennemføres under en fælles målsætning formuleret ved fælles  

 aktiviteter og baseret på fælles økonomiske interesser.
Aftaler om partnering adskiller sig på væsentlige punkter fra  

 de entrepriseaftaler, som er baseret på AB 92, ABT 93 og ABR 89. Det betyder,  

 at disse standardaftaledokumenter i flere situationer ikke vil være dækkende,  

 og i visse tilfælde være i modstrid med strukturen og intentionerne i en  

 partneringaftale.
For eksempel vil bestemmelser om risikofordelingen og om  

 løsning af tvister i AB 92 ofte ikke være anvendelige i partneringaftaler.
Det må forventes, at også det statslige byggeri i voksende  

 omfang vil gøre brug af partnering, men de statslige bygherrer er ved pris og  

 tid cirkulæret i vidt omfang bundet til at anvende AB 92, ABT 93 og ABR 89  

 uden  

 fravigelser.
Bindingen til disse aftaledokumenter uden fravigelser udgør  

 således en barriere for anvendelse af partnering i det statslige byggeri.
 Ifølge § 6, stk. 2 cirkulære nr. 174 af 10. oktober 1991 om  

 pris og tid på bygge- og anlægsarbejder m.v. skal AB således lægges til grund  

 uden fravigelser ved indgåelse af entreprisekontrakter i statsligt byggerier.  

 AB 92 og ABT 93 må kun fraviges, når særlige forhold i de enkelte tilfælde  

 kan  

 begrunde det.
 Ifølge cirkulæreskrivelse nr. 30 af 28. oktober 1990 skal ABR  

 89 tilsvarende lægges til grund uden fravigelser i rådgiveraftaler i  

 forbindelse med statslige bygge- og anlægsarbejder.
Bestemmelserne i § 6, stk. 2, i pris og tid cirkulæret og i  

 cirkulæreskrivelse nr. 30 af 28. oktober 1990 er fortsat gældende.
Indgåelse  

 af  

 partneringaftaler nødvendiggør imidlertid, at bestemmelserne i AB 92, ABT 93  

 og  

 ABR 89 kan fraviges i videre udstrækning end hidtil administrativt fastsat.
 Fravigelser fra aftaledokumenterne vil herefter være  

 tilladelige for de statslige bygherrer i  

    

  

 det omfang, fravigelserne er nødvendige i forbindelse bygge- og  

 anlægsopgaver, der gennemføres på grundlag af en aftale om partnering.  

 Fravigelserne skal være sagligt begrundet i den konkrete partneringaftale, og  

 bestemmelserne om fravigelser skal fortsat tydeligt og udtrykkeligt angive,  

 på  

 hvilke punkter fravigelse sker.
 Det skal præciseres, at styrelser uden særlig  

 byggeadministration uanset denne skrivelse fortsat har pligt til søge Slots-  

 og  

 Ejendomsstyrelsens bistand med det forberedende arbejde i forbindelse med de  

 enkelte byggeopgaver, herunder drøfte eventuelle fravigelser fra AB 92, ABT  

 93  

 og ABR 89, jf. cirkulære nr. 9833 af 15. december 2003 om gennemførelse af  

 statslige byggearbejder.
 Den statslige bygherre skal på anmodning stille sine erfaringer  

 med fravigelser fra AB 92, ABT 93 og ABR 89 i partneringaftaler til rådighed  

 for Erhvervs- og Boligstyrelsen.
 Denne cirkulæreskrivelse træder i kraft den 5. marts 2004 og  

 gælder for udbud foretaget efter denne dato.
