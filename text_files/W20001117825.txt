Kendelse fra Pressenævnet i sag nr.  

 18/2000 Pressenævnet har ved kendelse af 11. februar 2000 (i  

 sag nr. 14/2000) besluttet at genoptage behandlingen af en klage, som Bjarne  

 Strikert som advokat for K har indgivet vedrørende nogle artikler  

 bragt i Nordjyske Stiftstidende den 28. og den 29. oktober 1999 (sag nr.  

 135/1999).
 I en artiklen i Nordjyske Stiftstidende den 28. oktober  

 1999 med overskriften "Sigtet for svindel   godkendt til  

 børsen" var det bl.a. anført:
"Rasmussen og  Büchler fik tilladelsen i februar  

 1998, hvor den reelle ejer og leder, [K], var sigtet i en af de store  

 selskabstømmersager.
Han er i dag tiltalt for skyldnersvig af  

 særlig grov beskaffenhed for 60 millioner kroner i samme sag.
 Med Finanstilsynets blåstempling af  

 fondsmæglerselskabet lykkedes det for [K] at jonglere med millioner af  

 andre menneskers kroner   og miste dem.
 [K] fik alligevel tilladelse til sit  

 fondsmæglerselskab ved formelt at forlade selskabet   og indsætte  

 den 30-årige  Morten  Bo  Christensen som direktør og ejer  

 sammen med broderen  Jørgen [efternavn], der var bosiddende i  

 Singapore.
 - I realiteten var det hele tiden [K], der drev selskabet.  

 Jeg refererede til ham, og det var ham, der havde det sidste ord, at skulle  

 have sagt, siger  Morten  Bo  Christensen.
Men selvom der var tale om stråmænd, så  

 burde Finanstilsynet have undersøgt, hvem der reelt stod bag  

 selskabet." I en artikel på forsiden af erhvervssektionen i  

 Nordjyske Stiftstidende den 28. oktober 1999 med overskriften  

"Finanstilsynet godkendte blakket Mæglerselskab" var det bl.a.  

 anført:
 "Ved at sætte stråmænd ind i ledelse og  

 bestyrelse lykkedes det for [K] at få Finanstilsynets blå stempel  

 til at drive en mæglervirksomhed, der har jongleret med millioner af  

 andre menneskers kroner   og mistet dem.
Børnmæglerselskabet Rasmussen og Büchler  

 fik Finanstilsynets tilladelse i februar 1998. På det tidspunkt var [K]  

 sigtet i en af de store selskabstømmersager.
Han er i dag tiltalt for  

 skyldnersvig af særlig grov beskaffenhed for 60 millioner kroner i  

 samme sag.
 [K] har sin bopæl i forbindelse med kontorerne,  

 hvorfra han drev børsmæglerselskabet på [vejnavn] i  

 Aalborg   og i Erhvervs- og Selskabsstyrelsen figurerer hans navn i en  

 række af de selskaber, der har og har haft hjemsted på  

 adressen.
- Stadigvæk uden at kommentere den konkrete sag  

 så har Finanstilsynet altså en bevisbyrde, der skal kunne  

 løftes.
Selvom man driver forretning fra samme adresse, så er  

 det ikke et bevis for, at man også er involveret i ledelsen af  

 fondsmæglerselskabet, siger  Henrik  Bjerre-Nielsen." I artiklen var der indsat et billede af en vej med  

 følgende undertekst: "Det tidligere børsmæglerfirma havde  

 til huse her".
 I en artikel i erhvervssektionen i Nordjyske Stiftstidende  

 under overskriften "Sigtet selskabstømmer stod bag  

 Børsmæglerselskab" var det bl.a. anført, at:
"Fondsmæglerselskabet Rasmussen & Büchler i  

 Aalborg blev i realiteten ledet af den selskabstømmersigtede,  

 nordjyske forretningsmand, [K].
Alligevel blev selskabet godkendt som  

 fondsmæglere af Finanstilsynet og kunne dermed handle med  

 værdipapirer for kunder i ind og udland.
 Rasmussen & Büchler Fondsmæglerselskab  

 ansøgte Finanstilsynet om tilladelse til at drive  

 fondsmæglervirksomhed 2. januar 1996.
Bag ansøgningen stod selskabets direktør  

  Morten  Bo  Christensen.
På overfladen var der intet  

 mistænkeligt ved selskabet.
Firmaets grundlægger, [K], havde godt  

 nok en sigtelse for selskabstømning hængende over hovedet, men  

 han havde forladt selskabet året før.
 Ifølge  Morten  Bo  Christensen forlod [K]  

 imidlertid aldrig firmaet.
Central rolle Han spillede derimod en central rolle i lang tid efter, at  

 han på papiret havde solgt selskabet.  Morten  Bo  Christensens  

 oplysninger bekræftes af flere andre kilder, avisen har talt med.
 Ifølge den daværende direktør trak [K]  

 sig formelt fra Rasmussen & Büchler Fondsmæglerselskab, fordi  

 han var klar over, at selskabstømmer-sagen ville blive et problem i  

 forhold til den eftertragtede godkendelse.
- [K] trak sig ud af selskabet på grund af  

 sigtelsen, men i realiteten var det hele tiden ham, der drev det.
Jeg  

 refererede til ham, og det var ham, der havde det sidste ord at skulle have  

 sagt, siger  Morten  Bo  Christensen, der beskriver [K]s rolle i foretagendet  

 som "rimeligt tricky".
Det gør han blandt andet med henvisning til de  

 sindrige ejerforhold, der har kendetegnet [K]s selskaber.
Dem havde han  

 på det tidspunkt tre af i Aalborg.
Foruden Rasmussen & Büchler  

 Fondsmæglerselskab drev [K] to mindre selskaber fra samme adresse i  

 Aalborg.
 Da [K] trak sig fra Rasmussen & Büchler, indsatte  

 han i første omgang en direktør fra Brønderslev som  

 stråmand.
 Direktøren overtog på samme måde de to  

 andre selskaber.
Bror tog over Senere trådte [K]s bror,  Jørgen [efternavn],  

 til og overtog aktiemajoriteten i Rasmussen & Büchler  

 Fondsmæglerselskab.
 Det forhold, at [K] ikke selv stod som ejer af firmaet,  

 betød, at han kunne handle gennem en fuldmagt fra sin bror, forklarer  

  Morten  Bo  Christensen.
 Selvom [K] solgte sine selskaber, og nye ejere og  

 direktører tilflød i en lind strøm, vedblev alle  

 firmaerne med at have adresse på [adresse] i Aalborg.
 Her har [K] også haft privatadresse i en  

 årrække.
 Ifølge tinglysnings-kontoret i Aalborg er [adresse]  

 ejet af firmaet RB Finans ApS, der er et af [K]s tre "gamle" selskaber.
Ligesom de øvrige selskaber har RB Finans  

 været på andre hænder i en periode.
Ifølge Erhverv  

 & Selskabsstyrelsen indtrådte [K] imidlertid igen som  

 direktør i selskabet 8. oktober i år.
 Han er ligeledes genindtrådt som direktør i  

 RB Holding ApS, som han også selv har etableret.
 [Adresse] blev i sommer overtaget af broderen  

  Jørgen [efternavn].
Ud over de tre selskaber har [K] endnu et selskab i sit  

 eget navn.
Selskabet hedder Nordjysk Financiering ApS.
Adressen er Vi ville gerne have snakket med [K] om hans rolle i  

 Rasmussen & Büchler A/S, men det har ikke været muligt at  

 træffe ham." I en artikel i Nordjyske Stiftstidende den 29. oktober  

 1999 med overskriften "Kunder kræver to-cifret millionbeløb i  

 erstatning" var det bl.a. anført:
"Ifølge boets tilsynsførende, advokat Henrik  

 Christensen fra Advokatfirmaet Henrik Christensen i Aalborg, bekræfter  

 rapporten de første formodninger om, at der har været store  

 huller i regnskabsføringen.
Især 1998-regnskabet har store  

 mangler, men der er fortsat intet der peger på, at der er  

 foregået decideret svindel i selskabet bortset fra underslæb.
Nordjyske Stiftstidende skrev i går at  

 fondsmæglerselskabet, der var godkendt af myndighederne, reelt blev  

 ledet af en sigtet selskabstømmer.
Alligevel mener Henrik Christensen  

 ikke, at der er grundlag for yderligere undersøgelser.
Vi har et meget godt overblik over regnskabsmaterialet i  

 dag, og det er min opfattelse, at vi har afdækket alt i det omfang, det  

 har været muligt.
Vi har vendt utrolig mange sten, siger Henrik  

 Christensen og tilføjer, at man selvfølgelig vil kigge på  

 sagen igen, hvis der dukker nye oplysninger op." I forbindelse med behandlingen af sag nr. 135/1999 udtalte  

 bladet ved skrivelse af 9. november 1999 bl.a., at:
 "Nordjyske Stiftstidende har inden offentliggørelse  

 af artiklerne både telefonisk og ved personligt fremmøde  

 på (K's) adresse forsøgt at få kommentarer fra (K) til  

 Nordjyske Stiftstidendes oplysninger til artiklerne.
Det har ikke været muligt at træffe (K).  

 Derfor har det heller ikke været muligt at forelægge (K) de  

 oplysninger, som Nordjyske Stiftstidende var i besiddelse af." Dette gentog bladet ved skrivelse af 24. november 1999 til  

 Pressenævnet.
 Pressenævnet udtalte i sag nr. 135/1999:
"Klageren er sigtet i en selskabstømmersag, hvor  

 der er nedlagt navneforbud efter bestemmelsen i retsplejelovens § 31, stk. 3.  

 Det falder uden for Pressenævnets kompetence at tage stilling til, om  

 et sådant navneforbud er overtrådt, idet dette  

 spørgsmål henhører under domstolene.
Pressenævnet  

 henleder herved opmærksomheden på, at en eventuel  

 overtrædelse af et navneforbud ikke i sig selv indebærer en  

 overtrædelse af reglerne for god presseskik.
 Det forhold, at bladet har bragt oplysninger om, at  

 klageren er sigtet i en ikke nærmere defineret  

 selskabstømmersag, og at han samtidig var en af personerne bag et af  

 Finanstilsynet godkendt fondsmæglerselskab, finder Pressenævnet,  

 på baggrund af den offentlige interesse der er knyttet til sagen, ikke  

 anledning til at kritisere.
Da bladet både telefonisk og ved personligt  

 fremmøde på klagerens bopæl har forsøgt at  

 forelægge ham de måske skadelige og/eller krænkende  

 oplysninger, har bladet ikke tilsidesat god presseskik." Klageren fremsendte i forbindelse med anmodningen om  

 genoptagelse en skrivelse, hvoraf det fremgik, at journalist  Kim  

  Selsø fra Nordjyske Stiftstidende havde vedkendt sig, at han  

 forgæves havde forsøgt at kontakte (K) den 28. oktober 1999, kl.  

 9.30, altså den dag de første artikler blev offentliggjort.  

 Klageren fremsendte endvidere kopi af skrivelse af 25. januar 1999 fra  

 Nordjyske Stiftstidende til K, hvoraf det fremgik, at "Jeg skal hermed  

 bekræfte modtagelsen af Deres brev af 21. januar 2000 uden at knytte  

 yderligere kommentarer hertil".
 Pressenævnet udtalte herefter i sag nr. 14/2000:
"Efter § 14, stk. 1, i bekendtgørelse nr. 86 af 9.  

 februar 1998 om forretningsordenen for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen Det fremgår af den korrespondance, som klageren har  

 fremsendt til Pressenævnet, at bladet først anmodede om K's  

 kommentar den 28. oktober 1999. Det fremgår endvidere, at bladet ikke  

 har kommentarer til denne oplysning.
Pressenævnet finder derfor, at det ikke kan  

 udelukkes, at der er fremkommet nye oplysninger, som kan være af  

 betydning for sagens afgørelse.
Begæringen om genoptagelse tages  

 derfor til følge." Klageren har i en udtalelse i anledning af den genoptagne  

 sag anført, at det må lægges til grund, at bladet ikke har  

 forsøgt at kontakte klageren på hans privatadresse inden  

 offentliggørelsen af artiklerne, og at bladet ikke har dokumenteret at  

 have rettet henvendelse til diverse virksomheder for at få kontakt med  

 klageren.
Under henvisning hertil mener klageren, at Pressenævnet  

 bør omgøre sin kendelse.
Bladet har i en udtalelse i anledning af den genoptagne  

 sag anført, at man fastholder, at man forgæves har  

 forsøgt at indhente en kommentarer fra klageren inden  

 offentliggørelsen af artiklerne den 28. og 29. oktober 1999. Man har  

 således forsøgt at ringe til de virksomheder, som klageren var  

 eller havde været tilknyttet.
Bladet kendte derimod ikke klagerens  

 private telefonnummer, hvorfor man ikke ringede hertil.
Oplysningen om, at  

 journalist  Kim  Selsø først torsdag den 28. oktober 1999  

 forsøgte at kontakte K på hans private bopæl, kan  

 journalist  Kim  Selsø ikke bekræfte.
Baggrunden for, at bladet  

 forsøgte at kontakte klageren på hans bopæl den dag, var  

 netop, at det ikke tidligere var lykkedes at træffe ham telefonisk.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Ved skrivelser af 9. og 24. november 1999 anførte  

 bladet, at man både ved telefonisk og ved personligt fremmøde  

 på klagerens adresse havde forsøgt at indhente hans kommentarer  

 til artiklerne, hvilket Pressenævnet lagde til grund ved behandlingen  

 af sag nr. 135/1999.
Bladet anfører i anledning af den genoptagne sag,  

 at man forud for offentliggørelsen af artiklerne rettede telefonisk  

 henvendelse til de virksomheder, hvor klageren var eller havde været  

 tilknyttet.
At man først den 28. oktober 1999 forsøgte at  

 kontakte klageren på hans bopæl, kan journalisten ikke  

 bekræfte.
 Pressenævnet finder det er ukorrekt, at bladet ikke  

 allerede i forbindelse med behandlingen af sag nr. 135/1999  

 præciserede, at der var usikkerhed omkring datoen for bladets  

 personlige henvendelse på klagerens bopæl.
 Pressenævnet må imidlertid fortsat lægge  

 til grund, at bladet har forsøgt at forelægge klageren de  

 måske skadelige og/eller krænkende oplysninger, og nævnet  

 finder derfor fortsat ikke, at bladet har tilsidesat god presseskik.
 Afsagt den 12. april 2000.
