Bekendtgørelse om vejledende  

 investeringsrammer til bygningsfornyelse m.v. og kommunernes brug af  

 BFO&BFU-systemet I medfør af § 91, stk. 7, og § 196 i lov om byfornyelse, jf.  

 lovbekendtgørelse nr. 135 af 1. marts 2001, fastsættes:
Vejledende investeringsrammer § 1. Ved begyndelsen af året opgør  

 By- og Boligministeriet størrelsen af nettorammen til fordeling mellem  

 kommunerne.
Stk. 2. Nettorammen udgør den på finansloven  

 fastsatte investeringsramme til byfornyelsesaktiviteter fratrukket den del,  

 der reserveres til helhedsorienteret byfornyelse, byfornyelsesforsøg  

 samt til løsning af afgrænsede byfornyelsesopgaver, jf. § 91,  

 stk. 2, i lov om byfornyelse.
I den del af investeringsrammen, som reserveres  

 til de i 1. pkt. nævnte formål, fradrages en eventuel  

 overført restramme vedrørende reserverede beløb fra  

 foregående finansår.
 § 2. Den vejledende investeringsramme, som  

 meddeles den enkelte kommune, jf. § 91, stk. 1, i lov om byfornyelse,  

 opgøres som summen af grundfordelingen efter fordelingstal,  

 opsparingstillægget, kommunens andel efter fordelingstal af den  

 generelle overudmelding samt kommunens andel efter fordelingstal af en  

 eventuel overført nettoramme fra foregående finansår.
Stk. 2. Den enkelte kommunes fordelingstal  

 fastsættes af By- og Boligministeriet på grundlag af objektive  

 kriterier, som afspejler kommunens byfornyelsesbehov.
Fordelingstallet  

 udtrykker kommunens andel af det totale byfornyelsesbehov for hele landet.  

 Fordelingstallet fastsættes i procent med tre decimaler.
 Stk. 3. Grundfordelingen opgøres som kommunens  

 andel af nettorammen efter fordelingstal.
Stk. 4. For hvert af de foregående tre år  

 beregnes for hver kommune et uforbrugt fordelingstal i forhold til  

 grundfordelingen.
Hvis det samlede uforbrugte fordelingstal for de tre  

 år er positivt, tildeles kommunen et opsparingstillæg, der  

 opgøres som en andel af nettorammen svarende til det uforbrugte  

 fordelingstal.
Stk. 5. Den generelle overudmelding for hele landet  

 søges fastsat således, at alle kommuner, der ønsker det,  

 i løbet af året kan hjemtage bindende tilsagn inden for den  

 meddelte vejledende investeringsramme.
Den generelle overudmelding fordeles  

 mellem samtlige kommuner efter fordelingstal.
 Stk. 6. Et eventuelt overført beløb fra  

 året forinden fordeles mellem samtlige kommuner efter  

 fordelingstal.
 Stk. 7. Kommunens vejledende investeringsramme  

 opgøres i mill. kr. med en decimal.
 Stk. 8. Kommunen tildeles som minimum en vejledende  

 investeringsramme på 0,5 mill. kr.
 § 3. By- og Boligministeriet meddeler hvert  

 år en frist inden for hvilken kommunerne kan hjemtage bindende tilsagn  

 inden for de tildelte vejledende investeringsrammer.
 Stk. 2. Efter udløbet af den i stk. 1 nævnte  

 frist bortfalder den del af kommunens vejledende investeringsramme, som ikke  

 er brugt til hjemtagelse af bindende tilsagn.
 Stk. 3. Hvis nettorammen med tillæg af eventuel  

 overført nettoramme fra foregående finansår opbruges inden  

 udløbet af den i stk. 1 nævnte frist, kan ingen kommune hjemtage  

 bindende tilsagn i den resterende del af året.
 Stk. 4. Et bindende tilsagn kan tilbageføres til  

 kommunens vejledende investeringsramme, hvis kommunen bortfalder det i samme  

 finansår som det er hjemtaget og inden udløbet af den i stk. 1  

 nævnte frist.
Rammebelastende udgifter § 4. Følgende beløb belaster  

 kommunens vejledende investeringsramme:
1)	Støtteberettigede udgifter til ombygningsarbejder, jf.  

 kapitel 3 og 4, i lov om byfornyelse, efter fradrag for støtte efter  

 anden lovgivning, fradrag for indestående på vedligeholdelses- og  

 forbedringskonti samt fradrag i byggelånsrenter for  

 indkomstskattepligtige ejere og selskaber.
De støtteberettigede  

 udgifter opgøres inklusive tillægget til dækning af  

 låneomkostninger, som gives i forbindelse med beregningen af  

 forbedringstilskud til værdiforøgende udgifter.
2)	Den godkendte anskaffelsessum for nybyggeri, jf. kapitel 4, i lov om  

 byfornyelse.
Den godkendte anskaffelsessum opgøres inklusive  

 beboerindskud, egenkapital og andelshaverindskud, jf. § 82 i lov om  

 byfornyelse.
 3)	De samlede refusionsberettigede udgifter, der afholdes af kommunen,  

 jf. § 87, stk. 1 og 2, i lov om byfornyelse.
 4)	Kommunale og statslige støttemidler, jf. § 131, stk. 1, i lov  

 om byfornyelse.
 Stk. 2. Uanset bestemmelsen i stk. 1 fragår  

 følgende beløb ikke kommunens vejledende  

 investeringsramme:
 1)	Udgifter, som efter reglerne om forhandlet finansiering afholdes  

 uden offentlig støtte, jf. § 57 i lov om byfornyelse.
 2)	Udgifter til beslutninger om ombygninger og nybyggeri, hvor  

 kommunalbestyrelsen selv afholder den offentlige støtte, jf. § 56,  

 stk. 4, i lov om byfornyelse.
 3)	Engangstilskud, jf. § 61 a i lov om byfornyelse.
 4)	Erstatninger for ombygnings- og nybygningstab, jf. § 62 og § 84,  

 stk. 2, i lov om byfornyelse.
 5)	Udgifter, som fragår en ekstraordinær investeringsramme,  

 som kommunen, jf. § 91, stk. 2, i lov om byfornyelse, tildeles til  

 byfornyelsesforsøg og til løsning af afgrænsede  

 byfornyelsesopgaver.
 Stk. 3. Moms belaster kommunens vejledende  

 investeringsramme på følgende måde:
 1)	Refusionsberettigede udgifter, jf. § 87, stk. 1 og 2, i lov om  

 byfornyelse, med undtagelse af ombygnings- og nybygningstab samt  

 engangstilskud, belaster rammen med de faktisk afholdte udgifter eksklusive  

 moms.
 2)	Værdiforøgende udgifter samt ombygnings- og  

 nybygningstab belaster rammen med de faktisk afholdte udgifter inklusive  

 moms, uanset om kommunen i gennemførelsesfasen har fået  

 refunderet momsen via den kommunale momsudligningsordning.
Aftaler om fælles vejledende  

 investeringsrammer § 5. Hvis kommunalbestyrelserne i to eller flere  

 kommuner indgår en aftale om tildeling af en fælles vejledende  

 investeringsramme, jf. lov om byfornyelse § 91, stk. 3, skal  

 kommunalbestyrelserne i de pågældende kommuner indsende en  

 skriftlig erklæring herom til By- og Boligministeriet.
Den skriftlige  

 erklæring skal for hver enkelt kommune, som er omfattet af aftalen,  

 indeholde følgende oplysninger:
 1)	Det beløb, kommunen i det pågældende  

 finansår afgiver af sin egen vejledende investeringsramme, og den del  

 af beløbet, som skal bruges til mertilsagn.
 2)	Det beløb, kommunen i det pågældende  

 finansår modtager fra den fælles vejledende investeringsramme, og  

 den del af beløbet, som skal bruges til mertilsagn.
 Stk. 2. Aftalen skal være tiltrådt af  

 kommunalbestyrelserne i samtlige kommuner, som er berørt af aftalen,  

 og den skriftlige erklæring, jf. stk. 1, skal indsendes til By- og  

 Boligministeriet i underskrevet stand.
 Stk. 3. Det er kommunalbestyrelsernes ansvar, at  

 oplysningerne i den skriftlige erklæring, jf. stk. 1, er  

 tilstrækkelige og korrekte.
 Stk. 4. Den skriftlige erklæring, jf. stk. 1, skal  

 være By- og Boligministeriet i hænde inden udgangen af november i  

 det finansår, aftalen vedrører.
 Stk. 5. Den skriftlige erklæring, jf. stk. 1, kan  

 alene vedrøre et enkelt finansår.
 Stk. 6. Beløbene, jf. stk. 1, nr. 1 og 2, skal  

 være opgjort i hele tusinde kroner.
 Stk. 7. Vejledende investeringsramme, som  

 overføres fra en kommune til en anden, kan ikke indgå i  

 beregningen af opsparingstillæg for giverkommunen.
 Stk. 8. Vejledende investeringsramme, som  

 overføres fra en kommune til en anden, kan ikke danne grundlag for  

 beregning af opsparingstillæg for modtagerkommunen.
 Stk. 9. Vejledende investeringsramme, som i et  

 finansår er overført fra en kommune til en anden, men som ikke  

 forbruges i løbet af det pågældende finansår, falder  

 bort ved udgangen af året.
 Stk. 10. Udgiften til ændring af rammeregisteret i  

 forbindelse med overførsel af vejledende investeringsramme mellem  

 kommunerne deles ligeligt mellem de kommuner, som modtager vejledende  

 investeringsramme i forbindelse med aftalen.
Kommunernes brug af BFO&BFU-systemet § 6. For beslutninger med hovedtilsagnsdato efter  

 31. december 2000 og for lånetilbud med tilsagnsdato efter 31. december  

 2000, jf. lov om byfornyelse § 91 a, stk. 1, kan kommunalbestyrelsen alene  

 gøre brug af sin tildelte vejledende investeringsramme gennem det  

 administrative edb-system BFO&BFU.
 § 7. For beslutninger med hovedtilsagnsdato efter  

 31. december 2000 og for lånetilbud med tilsagnsdato efter 31. december  

 2000 er kommunalbestyrelsen forpligtet til gennem BFO&BFU-systemet at  

 hjemtage bindende tilsagnsramme til hovedtilsagn, mertilsagn,  

 lånetilbud samt supplerende lånetilbud, jf. lov om byfornyelse §  

 91 a, stk. 1.
Stk. 2. Kommunalbestyrelsens indberetning til  

 BFO&BFU-systemet af et lånetilbud eller et supplerende  

 lånetilbud, jf. lov om byfornyelse § 91 a, stk. 1, skal ske umiddelbart  

 forud for bygningsforbedringsudvalgets meddelelse af det  

 pågældende lånetilbud eller supplerende lånetilbud  

 til ejeren.
De statslige og kommunale støttemidler, jf. lov om  

 byfornyelse § 131, stk. 1, fragår kommunens vejledende  

 investeringsramme, når lånetilbuddet eller det supplerende  

 lånetilbud indberettes.
 § 8. For beslutninger med hovedtilsagnsdato efter  

 31. december 2000 er kommunalbestyrelsen forpligtet til gennem  

 BFO&BFU-systemet at indberette oplysninger om kommunens tilsagn og  

 mertilsagn til ejer om forbedringstilskud og erstatning, jf. lov om  

 byfornyelse § 56, stk. 1. Indberetning til BFO&BFU-systemet skal ske  

 samtidig med meddelelse af tilsagn eller mertilsagn til ejer.
 § 9. For beslutninger med hovedtilsagnsdato efter  

 31. december 2000 er kommunalbestyrelsen forpligtet til gennem  

 BFO&BFU-systemet at indberette byggeregnskabet, jf. lov om byfornyelse §  

 74.
 Stk. 2. Indberetning af byggeregnskabet skal ske senest  

 30 dage efter datoen for kommunalbestyrelsens godkendelse af  

 byggeregnskabet.
 § 10. Kommunalbestyrelsen er forpligtet til gennem  

 BFO&BFU-systemet at indberette oplysninger om lån ydet efter lov om  

 byfornyelse § 134, hvis tilsagnsdatoen for lånetilbuddet ligger efter  

 31. december 2000.
 Stk. 2. Indberetning af oplysninger om lån efter  

 stk. 1 skal ske senest 30 dage efter datoen for bygningsforbedringsudvalgets  

 udbetaling af lånet.
 § 11. Kommunalbestyrelsens anmodning til  

 Finansstyrelsen om udbetaling af statslig refusion skal for beslutninger med  

 hovedtilsagnsdato efter 31. december 2000 og for lånetilbud med  

 tilsagnsdato efter 31. december 2000 ske gennem BFO&BFU-systemet.
 § 12. Kommunalbestyrelsen er forpligtet til at  

 indberette alle de oplysninger, som kræves af  

 BFO&BFU-systemet.
 Stk. 2. Det er kommunalbestyrelsens ansvar, at de  

 oplysninger, som indberettes til BFO&BFU-systemet, er  

 tilstrækkelige og korrekte.
 § 13. Udgiften til driften af BFO&BFU-systemet  

 fordeles på de kommuner, som opretter beslutninger i systemet.
§ 14. Bliver kommunalbestyrelsen opmærksom  

 på, at oplysninger indberettet i BFO&BFU-systemet i forbindelse med  

 en beslutning ikke er korrekte, påhviler det kommunalbestyrelsen at  

 rette fejlindberetningen, hvis dette er muligt.
Hvis By- og Boligministeriet  

 efter anmodning fra kommunalbestyrelsen retter en fejlindberetning, afholdes  

 By- og Boligministeriets eventuelle udgifter herved til ekstern bistand af  

 kommunen.
Ikrafttrædelse § 15. Bekendtgørelsen træder i kraft  

 den 15. november 2001.
 Stk. 2. Bekendtgørelsen har virkning for beslutninger,  

 hvortil kommunalbestyrelsen hjemtager bindende tilsagn til hovedtilsagn eller  

 lånetilbud efter 31. december 2000.
