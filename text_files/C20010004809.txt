Cirkulære om  

 udlægning af visse sager om skattefri aktieombytning1) 1. Indledning Ligningsrådet bemyndiger herved told- og  

 skatteregionerne henholdsvis Told- og Skattestyrelsen til at træffe  

 afgørelse i visse sager om skattefri aktieombytning, jf.  

 aktieavancebeskatningslovens § 13.
 Bemyndigelsen vedrører de sager, hvor der er givet  

 tilladelse med 3 års ejertidsvilkår, og der nu anmodes om  

 dispensation fra vilkåret med henblik på at foretage  

 omstruktureringer efter fusionsskatteloven i holding- eller datterselskabet  

 eller kapitaludvidelse i datterselskabet.
2. Omstruktureringer i holding- eller datterselskab I sager, hvor der ønskes foretaget en spaltning af  

 enten holding- eller datterselskab, og der er praksis for at tillade det  

 ansøgte, kan told- og skatteregionerne træffe  

 afgørelse.
 Det er en betingelse, for at told- og skatteregionerne kan  

 give tilladelse, at ejertidsvilkåret overføres til de ved  

 spaltningen fremkomne holdingsselskaber, henholdsvis gælder for de ved  

 spaltningen fremkomne datterselskaber.
I sager, hvor der ønskes foretaget en  

 tilførsel af aktiver fra datterselskabet til et tredje selskab, kan  

 Told- og Skattestyrelsen træffe afgørelse, såfremt der er  

 praksis for at tillade det ansøgte.
Det er en betingelse, at  

 ejertidsvilkåret bevares.
 I sager, hvor holding- eller datterselskab ønskes  

 fusioneret med et tredje selskab, eller holding- og datterselskab fusioneres,  

 kan Told- og Skattestyrelsen træffe afgørelse, såfremt der  

 er praksis for at tillade det ansøgte.
3. Kapitaludvidelse Sager, hvori der ønskes foretaget en udvidelse af  

 aktionærkredsen i datterselskabet, ved at en eller flere eksterne  

 investorer erhverver aktier i datterselskabet ved nytegning, kan behandles af  

 told- og skatteregionerne, såfremt der er praksis for at give  

 tilladelse hertil.
 Det er en betingelse, at det af ansøger  

 tilkendegives, at der ikke i den resterende del af 3 års perioden vil  

 blive foretaget kapitalnedsættelse, samt at der ikke sker  

 ændringer i vedtægternes udbyttebestemmelser, således at  

 holdingselskabet får hele udbyttet eller en forholdsvis større  

 del heraf.
 Er denne betingelse ikke opfyldt, behandles sagen af Told-  

 og Skattestyrelsen.
 En tilladelse skal være betinget af, at  

 holdingselskabet bevarer majoriteten af stemmer i datterselskabet, samt at  

 ejertidsvilkåret videreføres i den resterende del af 3 års  

 perioden.
4. Virkningstidspunkt Udlægningen finder anvendelse for sager, hvori der  

 ikke er truffet afgørelse den 23. januar 2001.
 Cirkulæret træder i kraft den 26. april 2001.  

 Samtidig ophæves cirkulære nr. 73 af 27. maj 1999 om skattefri  

 aktieombytning   sagsudlægning. (TSS-cirkulære 1999-19).
Told- og Skattestyrelsen, den 9. april  

 2001 Ole Kjær /Jørgen Egelund 1)   I Told- og  

 Skattestyrelsens egen interne nummerrække har cirkulæret nr.  

 2001-12.
