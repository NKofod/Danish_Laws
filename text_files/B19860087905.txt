 I henhold til færdselsloven, jfr. lovbekendtgørelse nr. 58 af 17. februar  

 1986, § 87, stk. 3, 1. pkt., og § 118, stk. 3, fastsættes:
 § 1.  Anbringelse af beholdere og lignende genstande  

 (containere m.v.) på offentlig vej samt anbringelse heraf på private  

 fællesveje i byer og bymæssige områder kræver tilladelse fra vejbestyrelsen  

 henholdsvis vejmyndigheden, jfr. lov om offentlige veje § 102, stk. 1, nr. 1  

 (lovbekendtgørelse nr. 368 af 6. august 1985), og lov om private fællesveje §  

 49, stk. 1, nr. 1 (lovbekendtgørelse nr. 370 af 6. august 1985). Tilladelse  

 meddeles med samtykke fra politiet.
 Stk. 2.  Beholdere og lignende genstande, der er anbragt  

 på vej, hvor anbringelse kan ske uden tilladelse fra vejmyndighederne (f.eks.  

 private fællesveje på landet), kan af politiet forlanges fjernet, såfremt det  

 skønnes nødvendigt af færdselsmæssige hensyn, herunder færdselsregulerende og  

 færdselssikkerhedsmæssige hensyn.
 § 2.  Beholdere og lignende genstande, der er anbragt  

 på vej, skal være afmærket med refleksanordninger og lygter efter følgende  

 regler:
 Stk. 2.  Såfremt det er mere hensigtsmæssigt som følge  

 af beholderens eller genstandens udformning, kan refleksanordningerne  

 anbringes på anden måde end foreskrevet i stk. 1, nr. 1-3.
 § 3.  De refleksanordninger, der er nævnt i § 2, stk.  

 1, nr. 1-3, skal opfylde kravene i bilag 1. Refleksanordninger og lygter, der  

 indgår i et par, skal være ens og så vidt muligt anbragt symmetrisk.
 Stk. 2.  Refleksanordninger må ikke være anbragt højere  

 end 1550 mm over vejbanen, målt til refleksanordningernes øverste kant.
 Stk. 3.  De refleksanordninger, der er nævnt i § 2, stk.  

 1, nr. 1, skal være anbragt så tæt ved beholderens eller genstandens yderste  

 kant som muligt og højst 400 mm fra denne, jfr. bilag 2.
 Stk. 4.  Refleksanordninger og lygter skal holdes rene  

 og må ikke være beskadiget eller tildækket.
 Stk. 5.  Beholdere og lignende genstande må ikke være  

 forsynet med andre refleksanordninger end nævnt i § 2, stk. 1, nr. 1-3.
 § 4.  Bestemmelsen i § 2 finder ikke anvendelse med  

 hensyn til beholdere eller genstande, der er anbragt bag afspærring efter  

 reglerne om afmærkning af vejarbejde.
 Stk. 2.  Bestemmelsen i § 2, stk. 1, nr. 4, finder ikke  

 anvendelse med hensyn til beholdere eller genstande, der er anbragt på  

 gårdarealer uden gennemgående trafik, anbragt uden for kørebanen på  

 parkeringsplads eller anbragt uden for kørebanen på andet afmærket område for  

 parkering.
§ 5.  Beholderen eller genstanden skal være forsynet  

 med ejerens navn, adresse og telefonnummer.
Disse oplysninger skal være  

 tydeligt angivet på beholderen eller genstanden og må ikke let kunne fjernes.
 § 6.  Overtrædelse af § 2, stk. 1, § 3 og § 5 samt  

 undladelse af at efterkomme påbud efter § 1, stk. 2, straffes med bøde.
 § 7.  Bekendtgørelsen træder i kraft den 1. januar  

 1987.
 Stk. 2.  Bekendtgørelse nr. 511 af 19. november 1985 om  

 anbringelse af beholdere og lignende genstande på vej ophæves.
JUSTITSMINISTERIET, DEN 12. DECEMBER  

 1986 ERIK NINN-HANSEN /Walsted Hansen Bilag 1 De refleksanordninger, der er nævnt i § 2, stk. 1, nr. 1-3, skal opfylde  

 følgende krav:
 UDSEENDE:
 Refleksanordning after § 2, stk. 1, nr. 1.
 Refleksanordning efter § 2, stk. 1, nr. 2 og 3.
Mål i mm.
Tolerance plus/minus 5% REFLEKTIONSEVNE OG FARVE:
Det reflekterende materiale skal opfylde Bilag 2 Eksempel på placering:
