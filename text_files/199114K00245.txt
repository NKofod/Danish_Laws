Nr BTL 245 Betænkning over Forslag til lov om ændring af lov om andelsboligforeninger  

 og andre boligfællesskaber (Ændring af prisfastsættelsesbestemmelserne for  

 andele)   

 Nr L 245 1991-92, 1. samling Afgivet af Boligudvalget Afgivet: 19920430 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Andelsboligforeningernes Fællesrepræsentation og Mads Munch, statsaut.  

 ejendomsmægler, Hørsholm.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Et mindretal (Socialdemokratiets medlemmer af udvalget) har ønsket at  

 foretage en større ændring af andelsboliglovgivningen, som det også fremgik  

 af 1. behandling af lovforslag nr.
L 225 om ændring af lov om leje.  

 (Styrkelse af tilbudspligten) (af Pelle Voigt (SF) m.fl.). Prisfastsættelsen  

 bør forenkles, tilbudspligten præciseres og adgangen til overtagelse af  

 ejendomme på andelsbasis lettes.
Det foreliggende lovforslag forholder sig  

 til mere beskedne ændringer, som mindretallet kan tilslutte sig.
Den  

 arbejdsudvalgsrapport, som danner grundlag for de enkelte elementer i  

 lovforslaget, indeholder en lang række andre forslag, som det ikke har været  

 muligt på nuværende tidspunkt at opnå enighed om.
Mindretallet vil i den videre behandling af lovforslaget og i perioden  

 efter en eventuel vedtagelse følge virkningerne af den forenklede  

 garantiordning.
Her vil det være væsentligt at følge udviklingen i  

 andelsboligforeningernes erfaringer med overholdelse af afdragsordninger og  

 indfrielse af lån, i de tilfælde hvor der er ydet lån til større  

 forbedringer.
 ÆndringsforslagAf boligministeren , tiltrådt af udvalget :
 Til § 1 1) Efter nr. 8 indsættes som nye numre:
 »01. I § 13, stk. 1, 2. pkt. , ændres »2  

 enfamilieshuse med« til: »2 beboelseslejligheder i form af  

 fritliggende eller sammenbyggede enfamilieshuse med eventuelt«.
 02. § 17, stk. 1, litra a , affattes således:
»a.
Ejendommen indeholder ikke mere end 2 beboelseslejligheder, som  

 ikke er fritliggende eller sammenbyggede enfamilieshuse.« 03. Efter § 17, stk. 1, litra a, indsættes som nyt litra:
»b.
Ejendommen indeholder alene 2 beboelseslejligheder i form af  

 fritliggende eller sammenbyggede enfamilieshuse med eventuelt tilhørende  

 småbygninger og udstykning ikke er mulig ifølge en attest fra en beskikket  

 landinspektør.« Litra b og c bliver herefter litra c og d.' Bemærkninger Til nr. 1 Boligministeriet har, efter ikrafttrædelsen den 1. april 1991 af  

 lov nr. 138 af 7. marts 1990 om ændring af forskellige lovbestemmelser  

 (konsekvensændringer som følge af lov om udstykning og anden registrering i  

 matriklen), herunder lov om andelsboligforeninger og andre boligfællesskaber,  

 fået en række henvendelser, om der efter den anførte dato kræves en  

 landinspektørattest ved oprettelse af alle nye anpartsforhold, uanset om de  

 etableres i en ejendom, som ikke vil kunne udstykkes efter udstykningsloven.
 I det foreslåede nr. 01 præciseres indholdet af de gældende bestemmelser.  

 Efter bestemmelsen i § 13, stk. 1, 1. pkt., kan der ikke ske overdragelse af  

 en anpart af en fast ejendom med mere end 2 beboelseslejligheder til  

 helårsbeboelse, når der til anparten er knyttet retten til en bolig.  

 Bestemmelsen skal ses i sammenhæng med ejerlejlighedslovens forbud mod  

 opdeling af den ældre boligmasse i ejerlejligheder.
 I forbindelse med gennemførelsen af udstykningsloven, som trådte i kraft  

 den 1. april 1991, blev dette forbud udvidet til også at omfatte ejendomme  

 indeholdende 2 enfamilieshuse med eventuelt tilhørende småbygninger som  

 f.eks. udhuse eller garager.
Ved enfamilieshuse forstås det i byggelovens § 10 A anvendte begreb, det  

 vil sige, at enfamilieshuse omfatter fritliggende huse, række-, kæde-,  

 dobbelt- og klyngehuse.
Denne ændring har kun virkning for nye  

 anpartsforhold, som etableres og tinglyses efter den 31. marts 1991, det vil  

 sige efter udstykningslovens ikrafttræden.
 For alle anpartsforhold, som lovligt var etableret før den 1. april 1991,  

 skal der ikke ved en senere overdragelse fremlægges den  

 landinspektørerklæring, som kræves efter § 17, stk. 1, litra a.
 Ændringsforslaget indebærer således, at der ikke længere kan rejses tvivl  

 om indholdet af begrebet enfamilieshuse.
 Den gældende formulering af § 17, stk. 1, litra a, indebærer, at der i  

 alle tilfælde skal foreligge en attest fra en landinspektør om, at udstykning  

 ikke er mulig efter udstykningsloven i alle tilfælde, hvor ejendommen  

 indeholder 2 beboelseslejligheder, f.eks. også for et tofamilieshus i 2  

 etager (med vandrette lejlighedsskel).
 Ændringsforslagets nr. 02 og 03 forenkler dette forhold, således at der  

 kun skal tilvejebringes en attest fra en landinspektør, når der er tale om  

 den i § 13, stk. 1, 2. pkt., anførte situation, hvor udstykning ikke er  

 mulig.
 I alle andre tilfælde lægges overdragerens erklæring til grund ved  

 tinglysningen.
 Ændringsforslaget indebærer således, at i de tilfælde hvor  

 beboelseslejlighederne kun udgøres af 2 enfamilieshuse med eventuelt  

 tilhørende småbygninger, skal der fortsat foreligge en landinspektørattest.
 I andre tilfælde, hvor ejendomme indeholder 2 beboelseslejligheder samt  

 eventuelle erhvervsbygninger/-lokaler, skal der ikke længere fremlægges en  

 landinspektørattest.
 Det samme gælder anpartsopdeling af en ejendom i form af et tofamilieshus  

 i to etager med vandrette lejlighedsskel.
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til boligministeren, som denne har besvaret skriftligt.
Endvidere har udvalget modtaget en henvendelse fra Mads Munch, statsaut. ejendomsmægler, Hørsholm.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det stillede ændringsforslag.
 ÆndringsforslagAf et mindretal (FP):
 Til § 2 1) Efter stk. 2 indsættes som nyt stykke:
»Stk. 3. Uanset bestemmelsen i § 5, stk. 2, litra b, som  

 affattet ved denne lovs § 1, nr. 2, kan vurderingen indtil 1. januar 1995  

 foretages af en statsautoriseret ejendomsmægler, der ikke er valuar.« Bemærkninger Til nr. 1 Ændringsforslaget indebærer, at statsautoriserede  

 ejendomsmæglere i en overgangsperiode indtil udgangen af 1994 ikke behøver at  

 opfylde kravet om at være valuar.
