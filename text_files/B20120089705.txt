Bekendtgørelse om ændring af bekendtgørelse om sundhedsrådgivningsaftaler for kvægbesætninger (Placering af besætninger i rådgivningskategorier) § 1 I bekendtgørelse nr. 786 af 25. juni 2010 om sundhedsrådgivningsaftaler for kvægbesætninger, som ændret ved bekendtgørelse nr. 1031 af 27. august 2010, bekendtgørelse nr. 570 af 6. juni 2011 og senest ved bekendtgørelse nr. 851 af 14. juli 2011, foretages følgende ændringer:
 1. Indledningen affattes således:
»I medfør af § 8 b, § 11, stk. 1, 3 og 4, § 12, stk. 3 og 4, § 13, stk. 2, § 15 og § 38, stk. 4, i lov om dyrlæger, jf. lovbekendtgørelse nr. 815 af 14. juli 2012, og § 34 a, stk. 1-3, § 47, stk. 1, § 51, § 61, stk. 1, og § 70, stk. 3, i lov om hold af dyr, jf. lovbekendtgørelse nr. 814 af 14. juli 2012, og til dels efter bemyndigelse af ministeren for fødevarer, landbrug og fiskeri, fastsættes:« 2. I § 2, stk. 1, ophæves nr. 6, 7 og 8 .
 Nr. 9-19 bliver herefter nr. 6-16.
 3. I § 5, stk. 1, ændres »1. januar« til: »31. december i det forudgående år«.
 4. Efter § 12 indsættes:
»§ 12 a.
Fødevarestyrelsen træffer afgørelse om, at en besætning placeres i kategorien Skærpet rådgivning, hvis 1) den ansvarlige for besætningen vedtager bøde eller modtager endelig dom for overtrædelse af regler vedrørende dyrevelfærd, dyresundhed eller anvendelse af lægemidler til dyr, såfremt overtrædelsen angår kvæg, eller 2) besætningens antibiotikaforbrug overskrider en eller flere af de fastsatte grænseværdier for antibiotikaforbrug, jf. § 15 a.
§ 12 b.
En besætning, der i 12 måneder har været placeret i kategorien Skærpet rådgivning, placeres i kategorien Ekstra rådgivning, hvis 1) den ansvarlige for besætningen ikke har vedtaget bøde eller har modtaget endelig dom for overtrædelse af regler som nævnt i § 12 a, nr. 1, i de forløbne 12 måneder, og 2) besætningens antibiotikaforbrug ikke har overskredet en eller flere af de fastsatte grænseværdier for antibiotikaforbrug, jf. § 15 a, i de forløbne 12 måneder.
§ 12 c.
En besætning, der i 12 måneder har været placeret i kategorien Ekstra rådgivning, placeres i kategorien Almindelig rådgivning, hvis 1) den ansvarlige for besætningen ikke har vedtaget bøde eller har modtaget endelig dom for overtrædelse af regler som nævnt i § 12 a, stk. 1, nr. 1, og 2) besætningens antibiotikaforbrug ikke har overskredet en eller flere af de fastsatte grænseværdier for antibiotikaforbrug, jf. § 15 a, i de forløbne 12 måneder.« 5. § 13 affattes således:
 »§ 13. Efter opsigelse af en aftale om sundhedsrådgivning og efterfølgende indgåelse af en ny aftale om sundhedsrådgivning fortsætter besætningen i den kategori, hvori den var placeret på tidspunktet for den nævnte opsigelse, jf. dog stk. 2 og 3.
 Stk. 2. Forhold, der i henhold til § 12 a kan medføre, men endnu ikke har medført placering i kategorien Skærpet rådgivning, og som har fundet sted forud for opsigelse af en aftale om sundhedsrådgivning eller indgåelse af en ny aftale om sundhedsrådgivning, medfører placering i kategorien Skærpet rådgivning.
Stk. 3. Hvis der for en besætning, for hvilken der er indgået en aftale om frivillig sundhedsrådgivning, går mere end 12 måneder fra opsigelse af denne aftale til indgåelse af en ny aftale om sundhedsrådgivning, placeres besætningen i kategorien Ekstra rådgivning.« 6. I § 15, stk. 1, nr. 1, ændres »15 b« til: »15 c«.
 7. § 15 a affattes således:
»§ 15 a.
Der fastsættes hvert år nationale grænseværdier for antibiotikaforbrug for kvæg, jf. stk. 3.
 Stk. 2. Grænseværdierne angives i ADD (daglig standarddosis til et dyr ifølge medicindatabasen Vetstat) pr. 100 dyr pr. dag.
 Stk. 3. Grænseværdierne er fra og med den 1. januar 2011:
 1) Hundyr, der endnu ikke har kælvet, samt handyr: 1,2 ADD pr. 100 dyr pr. dag.
2) Hundyr, der har kælvet: 2,1 ADDpr. 100 dyr pr. dag.« 8. § 15 b affattes således:
»§ 15 b.
Antibiotikaforbruget opgøres for de besætninger, der er omfattet af bekendtgørelsen, jf. § 1, ud fra registreringer i Vetstat som et gennemsnit over 9 måneder i ADD pr. 100 dyr pr. dag fordelt på hver af de to grupper, der er nævnt i § 15 a, stk. 3.
 Stk. 2. For hundyr, der endnu ikke har kælvet, samt handyr, opgøres antibiotikaforbruget som den registrerede mængde antibiotika i ADD for aldersgruppen, i forhold til antallet af dyr pr. dag i aldersgruppen.
 Stk. 3. For hundyr, der har kælvet, opgøres antibiotikaforbruget som den registrerede mængde antibiotika i ADD for aldersgruppen i forhold til antallet af dyr pr. dag i aldersgruppen.
Stk. 4. Ved et antibiotikaforbrug over en grænseværdi forstås et antibiotikaforbrug opgjort som et gennemsnit over 9 måneder, der ligger over den grænseværdi, som gælder på den dato, jf. § 15 a, hvor 9 måneders perioden udløber.« 9. Efter § 15 b indsættes:
»§ 15 c.
Der fastsættes nationale grænseværdier for dødelighed for kalve og køer.
 Stk. 2. Grænseværdierne, jf. stk. 1, fastsættes til:
1) Kalve: 20 % 2) Køer: 14 %.
Stk. 3. Ved dødelighed over en grænseværdi forstås en dødelighed opgjort som et gennemsnit over 12 måneder, der ligger over den grænseværdi, der gælder i det kalenderår, hvor 12 måneders perioden udløbet.« 10. § 50 affattes således:
 »§ 50. En aftale om sundhedsrådgivning med tilvalgsmodul 2 skal for mælkeleverende besætninger med flere end 250 køer placeret i kategorierne Skærpet rådgivning og Ekstra rådgivning omfatte mindst 52 årlige rådgivningsbesøg, jf. dog stk. 2.
 Stk. 2. En aftale om sundhedsrådgivning med tilvalgsmodul 2 skal for mælkeleverende besætninger med flere end 250 køer placeret i kategorierne Skærpet rådgivning og Ekstra rådgivning omfatte mindst 35 årlige rådgivningsbesøg, hvis besætningens placering i Skærpet rådgivning eller Ekstra rådgivning udelukkende skyldes, at besætningens antibiotikaforbrug har overskredet en eller flere af de fastsatte grænseværdier for antibiotikaforbrug, jf. § 15 a.
 Stk. 3. For besætninger med mellem 50 og 250 køer (begge inklusive) skal aftalen omfatte mindst 26 årlige rådgivningsbesøg.
 Stk. 4. For besætninger med færre end 50 køer skal aftalen omfatte mindst 12 årlige rådgivningsbesøg.
Stk. 5. Antallet af køer i besætningen er det antal, som pr. 31. december i det forudgående år er registreret i CHR.« 11. I § 56, stk. 1, nr. 4, ændres »jf. § 2, nr. 15« til: »jf. § 2, nr. 12«.
 12. I bilag 6 ændres »jf. § 2, nr. 18« til: »jf. § 2, nr. 15«.
 13. I bilag 6 ændres »jf. § 2, nr. 19« til: »jf. § 2, nr. 16«.
§ 2 Bekendtgørelsen træder i kraft den 1. september 2012.
