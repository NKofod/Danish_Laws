Betænkning afgivet af Europaudvalget den  

 10. maj 2001 Betænkning over Forslag til folketingsbeslutning om  

 tiltrædelse af aftale om handel, udvikling og samarbejde mellem Det  

 Europæiske Fællesskab og dets medlemsstater på den ene side  

 og Den Sydafrikanske Republik på den anden side [af udenrigsministeren (Mogens Lykketoft)] 1. Udvalgsarbejdet Beslutningsforslaget blev fremsat den 1. februar 2001 og  

 var til 1. behandling den 20. februar 2001. Beslutningsforslaget blev efter  

 1. behandling henvist til behandling i Europaudvalget.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 4 spørgsmål til  

 udenrigsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF, SF, DF, CD og RV)  

 indstiller beslutningsforslaget til vedtagelse uændret.
 Et mindretal i udvalget (EL) indstiller  

 beslutningsforslaget til forkastelse.
Årsagen til, at Enhedslisten indstiller  

 beslutningsforslaget til forkastelse, skyldes alene den del af aftalen, som  

 vedrører handel og handelsrelaterede emner.
Hvad  

 handelsliberaliseringerne mellem Sydafrika og EU angår, er det  

 Enhedslistens opfattelse, at aftalen er asymmetrisk til EU s fordel.  

 Ifølge de oplysninger, Enhedslisten ligger inde med, skal EU ganske  

 vist skære procentuelt mest ned på toldsatserne en række  

 steder, men denne måde at beregne symmetrien på tager ikke  

 højde for, at Sydafrika har de højeste toldsatser som  

 udgangspunkt.
Både hvad angår industrivarer og landbrugsvarer,  

 har EU ifølge Enhedslisten skaffet sig større fordele end  

 Sydafrika.
Det skal bemærkes, at Enhedslisten ikke betragter  

 handelsliberaliseringer som et spil med kun vindere og gevinster, men ofte  

 også med tabere.
Taberne vil især være at finde i det  

 sydlige Afrika.
Enhedslisten har i løbet af debatten om aftalen  

 rejst spørgsmålet om intellektuel ejendomsret.
Enhedslisten  

 fremhæver, at i afrikansk sammenhæng er særligt  

 spørgsmålet om patent på medicin og patent på liv  

 (herunder bioteknologiske opfindelser) alvorlige  

 stridsspørgsmål.
Som aftalen foreligger, forpligter parterne sig  

 på et patentbeskyttelsesniveu, som mindst lever op til den eksisterende  

 TRIPS-aftale.
Præcis hvad denne formulering vil betyde, er  

 desværre uklart også efter ministerens besvarelse af  

 spørgsmål 1 og 2. I svaret på spørgsmål 1  

 gentager ministeren i øvrigt en tolkning af TRIPS-aftalens artikel 31  

 (b) om national katastrofetilstand (fra det engelske »national emergency«), som  

 Enhedslisten desværre ikke finder dækning for.
 Samlet set kan Enhedslisten ikke se artikel 46 som andet  

 end EU s forsøg på så vidt muligt at gennemtrumfe sin  

 uforsonlige holdning til afgørende spørgsmål  

 vedrørende intellektuel ejendomsret over for Sydafrika.
Endelig finder Enhedslisten anledning til at kommentere  

 ministerens svar på spørgsmål 3. Dette indledes med  

 sympatiske ord om aftalens formål.
Målsætningen med aftalen  

 er ifølge svaret bl.a. »  at fremme det  

 regionale samarbejde og den økonomiske integration i det sydlige  

 Afrika og derigennem at bidrage til en harmonisk og bæredygtig  

 udvikling«.
Enhedslisten mener, at såfremt  

 aftalen ikke ligefrem kan komme til at blokere for regional integration,  

 så vil integrationen kunne give alvorlige økonomiske problemer  

 for Botswana, Lesotho, Namibia og Swaziland.
Enhedslisten fremhæver tre  

 forhold.
For det første skal producenter i BLNS-landene konkurrere  

 på det sydafrikanske marked med varer fra EU, f.eks. støttede  

 landbrugsvarer.
For det andet skal BLNS-landene i højere grad  

 konkurrere med sydafrikanske varer på EU-markedet.
Og sidst, men ikke  

 mindst, er der ifølge Enhedslistens oplysninger en alvorlig risiko for  

 et betragteligt fald i statslige indtægter.
Det skyldes, at  

 BLNS-landene i dag får mellem 20 og 40 pct. af deres indtægter  

 fra det Sydlige Afrikas Toldunion (SACU). Ifølge en  

 undersøgelse fra Institute for Development Studies/Botswana Institute  

 for Development Policy vil toldindtægterne fra SACU falde med 31 pct.  

 som en følge af nærværende aftales  

 iværksættelse.
Dette finder Enhedslisten er dybt bekymrende og  

 finder samlet set anledning til at frygte, at aftalen vil fremme den  

 regionale polarisering frem for en harmonisk regional integration.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Claus Larsen-Jensen (S) fmd.  

  Niels Bloch Jespersen (S)  Klaus Hækkerup (S)  

  Per Kaalund (S)  Jens Peter Vernersen (S)  

  Anne Baastrup (SF) Susanne Clemensen (CD)  

  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

 Jens Kirk (V)  Lene Espersen (KF)  

  Henning Grove (KF)  Kristian Thulesen Dahl (DF)  

  Knud Erik Kirkegaard (KF) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 105 Bilagsnr.
