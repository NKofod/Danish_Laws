I henhold til § 135, stk. 4, i lov om social bistand, som ændret ved lov nr. 262 af 6. juni 1985, fastsættes:
 § 1.  Amtskommuner, som driver døgninstitutioner for  

 børn og unge med sikrede afdelinger, fordeler udgifterne ved de sikrede  

 afdelinger mellem alle amtskommuner og kommuner.
 Stk. 2.  Amtskommunerne og kommunerne fordeler  

 udgifterne indbyrdes efter antallet af 15-17 årige i de enkelte amtskommuner  

 og kommuner pr. 1. januar i året forud for regnskabsåret, således at  

 amtskommunerne afholder 50 pct. af udgifterne, medens kommunerne afholder  

 resten.
 § 2.  I vedlagte bilag er angivet hvilke  

 døgninstitutioner for børn og unge, der har sikret afdeling den 1. januar  

 1987.
 § 3.  Bekendtgørelsen har virkning fra 1. januar 1987.  

 Samtidig ophæves bekendtgørelse nr. 414 af 5. juli 1984 om fordeling mellem  

 amtskommunerne og kommunerne af udgifterne ved ophold i sikrede afdelinger i  

 døgninstitutioner for børn og unge.
SOCIALMINISTERIET, DEN 11. DECEMBER 1986 MIMI STILLING JAKOBSEN /I.Langkilde Bilag Døgninstitutioner for børn og unge i henhold til bistandslovens § 96 med sikret afdeling den 1. januar 1987 1. Billeshave.
 Afdeling »Egely« (8 pladser).
Billeshavevej 51 5467 Røjle.
 Institutionen drives af Fyns amtskommune.
 2. Ungdomsbehandlingshjemmet Sølager.
Afdeling »Nøddebakken«, (10 pladser), afdeling »Spidsen« (8 pladser).
Sølagervej 40 3390 Hundested.
 Institutionen drives af Frederiksborg amtkommune.
3. Observationshjemmet »Sønderbro« (11  

 pladser, heraf 4 pladser i sikret plejefamilie).
Amager Fælledvej 59 2300 København S.
 Institutionen drives af Københavns kommune.
 Nedenstående institution tages i brug ca. 1. august 1987:
4. Institutionen på Timlundvej 44 (5 pladser) 7270 Stakroge.
 Institutionen drives af Ringkjøbing amtskommune.
