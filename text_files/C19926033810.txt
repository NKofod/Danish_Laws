(Til samtlige adoptionssamråd og  

 socialcentre, Adoptionsnævnet og Adoption og Samfund) Civilretsdirektoratet meddelte ved skrivelse af 28. oktober 1991, at man  

 fortsat ikke fandt grundlag for at ændre de vejledende retningslinier om  

 sukkersygepatienters godkendelse som adoptivforældre, der er beskrevet i  

 betænkning III fra Justitsministeriets adoptionsudvalg nr. 775/76, s. 34-35.
Civilretsdirektoratet har på baggrund af en henvendelse fra  

 Diabetesforeningen vedrørende den seneste udvikling inden for området påny  

 overvejet spørgsmålet.
Civilretsdirektoratet har i forbindelse hermed  

 indhentet en udtalelse fra Adoptionsnævnet, hvis særligt sagkyndige på  

 området, overlæge Bo Jacobsen, har oplyst, at han fortsat ikke finder  

 grundlag for, at de vejledende retningslinier ændres, men at han kan  

 tilslutte sig et forslag fra Diabetesforeningen om, at sagen genoptages i  

 1995.
 Adoptionsnævnet har tilsluttet sig, at en lempelse af de gældende  

 retningslinier ikke findes forsvarlig.
 På denne baggrund finder Civilretsdirektoratet ikke for tiden grundlag for  

 at ændre de vejledende retningslinier om sukkersygepatienters godkendelse som  

 adoptivforældre.
 Til orientering skal det præciseres, at mikroalbuminuri falder ind under  

 begrebet "sendiabetiske komplikationer", hvor godkendelse ifølge  

 betænkningens retningslinier bør nægtes.
 P.M.V.
 E.B.
