I henhold til kongelig resolution af 15. oktober 1980 har Danmark den 21. november 1980 ratificeret den i Santa Cruz de La Palma (De Kanariske Øer) undertegnede overenskomst af 26. maj 1979 om astrofysisk samarbejde.
 Overenskomsten har følgende ordlyd:
Oversættelse OVERENSKOMST OM ASTROFYSISK SAMARBEJDE Kongeriget Spaniens regering, Kongeriget Danmarks regering, Det Forenede  

 Kongerige Storbritannien og Nordirlands regering og Kongeriget Sveriges  

 regering, som ønsker at fremme det videnskabelige samarbejde mellem disse lande, som erkender, hvor vigtigt et sådant samarbejde er for en yderligere  

 udbygning af forbindelserne mellem dem, som erindrer sig deres fælles interesse i at fremme forskning inden for  

 astrofysikken, som vedkender sig det udbytte, videnskaben kan få gennem et nært  

 internationalt samarbejde, som erkender, at der i Spanien, nærmere betegnet på Tenerife og La Palma,  

 findes områder med enestående betingelser for astronomiske observationer, som erindrer sig den store interesse, som forskelige europæiske  

 videnskabelige institutioner har vist for opførelsen af kraftige teleskoper  

 på De Kanariske Øer, som henholder sig til den spanske regerings beslutning om at stille de  

 observatorier, der hører under Det Astrofysiske Institut på De Kanariske Øer,  

 til rådighed for de internationale videnskabsfolk, der opholder sig på De  

 Kanariske Øer, og i overensstemmelse med denne beslutning at bemyndige  

 kontrahenternes videnskabelige organer til at benytte disse observatorier til  

 forskning i astrofysik på de vilkår, som denne overenskomst fastlægger og  

 under forudsætning af, at de under artikel 3 nævnte signatarer afslutter en  

 protokol med Det Højere Råd for Videnskabelig Forskning i Spanien (herefter  

 benævnt HRVF), er blevet enige om følgende Artikel 1 I denne aftale har nedennævnte udtryk følgende betydning:
 1. Instituto de Astrofösica de Canarias': (i det  

 følgende benævnt IAC): en videnskabelig institution under HRVF og oprettet af  

 HRVF i samarbejde med universitetet i La Laguna og Mancomunidad Provincial  

 Interinsular de Cabildos de Santa Cruz de Tenerife med det formål at fremme  

 astrofysisk forskning på De Kanariske Øer, og omfattende laboratorier og  

 udstyr ved La Laguna samt de observatorier, som nærmere omtales i bilaget til  

 denne overenskomst.
 2. Teleskopinstallation': et instrument med tilhørende  

 udstyr til opsamling af stråling, opstillet i samme bygning.
 3. Signatar': et organ, som er etableret på et  

 territorium tilhørende en af de kontraherende parter, som har samme  

 nationalitet som denne, og som er underskriver af den under artikel 3 nævnte  

 protokol.
 4. Brugerinstitutioner': IAC og de videnskabelige  

 organisationer, som er bemyndiget til at bruge IAC's installationer og  

 faciliteter til astrofysisk forskning, p.g.a. at de har undertegnet en  

 overenskomst om teleskopinstallationer med IAC, da de er etableret på en af  

 de kontraherende parters territorium og har samme nationalitet som denne.
 5. Fælles faciliteter': de nødvendige faciliteter ved  

 observatorierne, som står til rådighed til støtte for deres infrastruktur og  

 teleskopinstallationer.
Artikel 2 De kontraherende parter skal fremme astrofysisk samarbejde med fredelige  

 formål mellem de videnskabelige organer i de respektive lande.
Artikel 3 1. Til udvikling af et sådant samarbejde skal der  

 afsluttes en protokol til regulering af konkrete aspekter af samarbejdet  

 mellem de nedenfor anførte organer, der er af samme nationalitet som de  

 kontraherende parter, de henhører under:
Det Højere Råd for Videnskabelig Forskning i Spanien Forskningsdirektoratet i Danmark Det Videnskabelige Forskningsråd i Det Forenede Kongerige Det Kgl.
Videnskabelige Akademi i Sverige.
 2. Ved at underskrive denne overenskomst tilkendegiver  

 de kontraherende parter, at de godkender den protokol, som er udfærdiget af  

 de kompetente myndigheder for hver kontraherende part i overensstemmelse med  

 den fastlagte procedure i deres respektive lande.
 3. Protokollen kan ændres ved enstemmig overenskomst  

 mellem signatarerne.
Artikel 4 Samarbejde om astrofysik kan bl.a. foregå på følgende måder:
Artikel 5 Den ifølge artikel 3 afsluttede protokol, som omhandler en fælles,  

 koordineret gennemførelse af forskningsprogrammer og teknologiske  

 udviklingsprogrammer og en fælles brug af videnskabelige og tekniske  

 installationer, regulerer følgende områder m.h.t. de gensidige relationer  

 mellem signatarerne:
Artikel 6 Observatorierne skal bruges til astronomisk forskning.
Artikel 7 1. Det grundareal, der er behov for til etablering af  

 observatorierne og laboratorierne ved La Laguna, skal fra spansk side stilles  

 til rådighed for IAC, mens de spanske institutioner og organer, som har  

 overdraget det til de formål, der fastlægges ved denne aftale, skal vedblive  

 med at være ejere af grundarealet.
 2. Der må ikke i observatorierne foregå nogen  

 aktivitet, som er uforenelig med de formål, der ligger til grund for denne  

 overenskomst, eller som kan bringe Kongeriget Spaniens sikkerhed i fare.
3. Kongeriget Spaniens regering skal have krav på at  

 blive holdt underrettet om, hvilke aktiviteter, der foregår i IAC, og den  

 skal garantere forskningsarbejdets beskyttelse.
I særdeleshed skal den sørge  

 for at opretholde observatoriernes videnskabelige standard og søge at  

 efterleve anbefalinger fra Det Internationale Astronomiske Forbund.
 4. Det nødvendige grundareal til brug for  

 brugerinstitutionernes teleskopinstallationer skal stilles gratis til  

 rådighed for brugerinstitutionerne i henhold til de betingelser, der  

 fastlægges ved denne overenskomst og i den periode, hvor overenskomsten er i  

 kraft.
Artikel 8 Teleskoperne og det øvrige udstyr, som installeres i observatorierne af  

 de forskellige institutioner, skal fortsat tilhøre de oprindelige ejere, selv  

 i tilfælde af at overenskomsterne om teleskopinstallationerne bringes til  

 ophør, medmindre andet besluttes ved overdragelse eller overenskomst.
Hvis  

 der ikke sker nogen overdragelse eller indgås nogen overenskomst, skal den  

 berørte institution fjerne sit teleskop eller andet udstyr i henhold til den  

 protokol, der henvises til under artikel 3.
Artikel 9 1. Man skal fra spansk side være ansvarlig for  

 anlægsudgifter i forbindelse med adgangsvejen, planlægning af  

 observatorierne, etablering af elektrisk strøm, vand, telefon og telex,  

 opførelse af boliger og en restaurant, vedligeholdelsesydelser, værksteder,  

 laboratorier, kontorbygninger, administration og andre ydelser, som der opnås  

 enighed om ifølge den under artikel 3 nævnte protokol.
 2. Omkostninger i forbindelse med yderligere  

 installationer og ydelser, som forlanges af brugerinstitutionerne, skal gøres  

 til genstand for forhandlinger mellem HRVF og de andre signatarer, der  

 henvises til under artikel 3.
 3. Vedligeholdelses- og driftsomkostninger i  

 forbindelse med observatorierne skal fordeles i overensstemmelse med  

 bestemmelserne i den under artikel 3 nævnte protokol.
Artikel 10 Kongeriget Spaniens regering skal sørge for den nødvendige lovlige adgang  

 til etablering, drift og eventuel flytning af teleskopinstallationerne.
Til  

 dette formål og på grundlag af denne overenskomst skal den give de nødvendige  

 tilladelser, bevillinger og fritagelser i forbindelse med opførelse, drift og  

 eventuel flytning af teleskopinstallationerne.
Artikel 11 1. Kongeriget Spaniens regering skal tage de  

 nødvendige skridt i overensstemmelse med gældende spansk lov til at sørge for  

 en smidig afvikling af formaliteter i forbindelse med adgang til, etablering  

 af bopæl på, og udrejse fra sit territorium for så vidt angår signatarernes  

 og brugerinstitutionernes videnskabelige, tekniske og administrative  

 personale, herunder personale beskæftiget med vedligeholdelse.
 2. De samme bestemmelser skal gælde for de  

 familiemedlemmer, som bor sammen med sådant personale.
Artikel 12 1. Kongeriget Spaniens regering skal give tilladelse  

 til, at udstyr, materialer og varer, herunder tilbehør, reservedele og  

 instrumenter. uanset hvor de stammer fra eller hvilket land, de kommer fra,  

 som anses nødvendige for etablering og drift af observatorierne og  

 teleskopinstallationerne, kan indføres og genudføres uden fortoldning og  

 betaling af andre afgifter.
Sådant udstyr, materialer og varer skal være  

 fritaget for beskatning, mens de befinder sig i Spanien.
 2. Regeringen skal også godkende, at møbler og  

 personlige effekter (herunder en automobil pr. familie) tilhørende  

 videnskabsfolk eller teknisk personale og medlemmer af deres familie, kan  

 indføres midlertidigt eller genudføres uden fortoldning og betaling af andre  

 afgifter, som påhviler importerede og eksporterede varer og uden depositum  

 eller garantistillelse; dette skal gælde, når de pågældende personer ikke er  

 spanske statsborgere, og de flytter til spansk territorium for at påtage sig  

 de hverv, som er omfattet af denne overenskomst, og som udspringer af den.
 3. Med henblik herpå skal de procedurer og  

 formaliteter, som foreskrives i henhold til spansk lov, iagttages og  

 gennemføres så hurtigt som muligt.
Artikel 13 De kontraherende parter skal tillade fri bevægelse af kapital og  

 betalinger i national og fremmed valuta, ligesom det skal være tilladt  

 brugerinstitutionerne at ligge inde med passende beløb i fremmed valuta til  

 opførelse og drift af observatorierne og teleskopinstallationerne.
Med  

 henblik herpå skal de nødvendige procedurer og formaliteter i henhold til  

 gældende love for de kontraherende parter iagttages og bringes til udførelse  

 så hurtigt som muligt.
Artikel 14 1. Tvister om fortolkning og anvendelse af denne  

 overenskomst skal så vidt muligt bilægges af de kontraherende parter.
 2. Hvis en tvist ikke kan bilægges ved direkte  

 forhandling mellem de berørte parter, kan enhver af dem kræve, at tvisten  

 forelægges Den Faste Voldgiftsret i Haag, hvis afgørelse er bindende for alle  

 de kontraherende parter.
Artikel 15 1. Denne overenskomst skal ratificeres af de  

 kontraherende parter.
 2. Overenskomsten skal træde endeligt i kraft på den  

 dato, hvor det sidste af ratifikationsinstrumenterne, som Kongeriget Spaniens  

 regering, Kongeriget Danmarks regering, det Forenede Kongerige Storbritannien  

 og Nordirlands regering og Kongeriget Sveriges regering er blevet deponeret  

 hos Kongeriget Spaniens regering, og den protokol, som der henvises til under  

 artikel 3 i denne overenskomst, er blevet undertegnet af alle de organer, der  

 nævnes i artiklen.
2. Overenskomsten skal anvendes midlertidigt fra den  

 dato, hvor den underskrives af alle de nævnte regeringer, og den under  

 artikel 3 nævnte protokol underskrives af alle de signatarer, som nævnes i  

 artiklen.
Denne midlertidige anvendelse skal vare indtil en af følgende  

 betingelser er kommet tilstede:
I tilfælde af det under b) ovenfor omtalte, skal alle de andre  

 kontraherende parter, og i tilfælde af det under c) ovenfor omtalte, skal  

 alle de kontraherende parter holde et møde inden to måneder fra den dato,  

 hvor en af de to betingelser er tilstede, for at tage en beslutning om  

 overenskomstens ikrafttræden.
Indtil et sådant møde holdes, eller inden  

 to-månedersperioden er udløbet, d.v.s. indtil den først indtrufne begivenhed,  

 skal overenskomsten fortsat anvendes midlertidigt for så vidt angår de lande,  

 der har deponeret deres ratifikationsinstrumenter hos Kongeriget Spaniens  

 regering eller har meddelt Kongeriget Spaniens regering, at de agter at gøre  

 det, skønt dette endnu ikke måtte være sket.
4. Enhver anden stat kan tiltræde overenskomsten,  

 efter at alle de andre kontraherende parter har givet deres samtykke dertil.  

 Tiltrædelsen bliver effektiv, når tiltrædelsesinstrumentet er deponeret hos  

 Kongeriget Spaniens regering, og en signatar fra den tiltrædende stat har  

 undertegnet den under artikel 3 nævnte protokol.
Hvis tiltrædelsen bliver  

 effektiv på en dato, hvor overenskomsten er midlertidigt anvendt, skal den  

 tiltrædende stat også have de rettigheder og pligter, som nævnes under  

 artikel 15, stk. 3.
 5. Kongeriget Spaniens regering skal informere de  

 andre kontraherende parter om, at man har modtaget et sådant  

 tiltrædelsesinstrument samt om datoen, hvor den tiltrædende stats organ  

 underskrev den under artikel 3 nævnte protokol.
Artikel 16 1. Denne overenskomst skal fortsat være i kraft i et  

 tidsrum af tredive år, og den skal automatisk forlænges for efterfølgende  

 ti-årsperioder, medmindre Kongeriget Spaniens regering mindst to år før  

 udløbet af en af de i denne artikel nævnte perioder giver meddelelse til de  

 andre kontraherende parter om, at den opsiger overenskomsten.
 2. De kontraherende parter med undtagelse af  

 Kongeriget Spanien kan opsige overenskomsten ved udløbet af en af de under  

 stk. 1. i denne artikel nævnte perioder ved at give meddelelse til Kongeriget  

 Spaniens regering herom mindst to år før udløbet af nævnte periode.  

 Kongeriget Spaniens regering skal ufortøvet give meddelelse til de andre  

 kontraherende parters regeringer om, at en sådan opsigelse er modtaget.
3. Ved overenskomstens udløb eller i tilfælde af en  

 kontraherende parts opsigelse af overenskomsten, skal enhver af det  

 pågældende lands brugerinstitutioner frit kunne disponere over sin ejendom.
I  

 tilfælde af uenighed, skal de kontraherende parter bestræbe sig på at løse  

 problemet på en for alle parter tilfredsstillende måde.
Udfærdiget i La Palma, den 26. maj 1979  

 på spansk og engelsk, idet begge tekster skal have samme  

 gyldighed.
Bilag Roque de los Muchachos Observatoriet under Institut for Astrofysik på De Kanariske Øer Beliggenhed:
Garafia kommunaldistrikt på øen San Miquel de la Palma Afgrænsninger:
 Mod Nord:
Fra en højde på 2.120 meter over vandspejlet i Lomo de la Ciudad, opad mod  

 øst og på tværs af Barranco de las Grajas, Barranco del Cedro og Barranco de  

 Barbudo, op til en højde af 2.265 meter på den bjergkam, der afgrænser  

 venstre side af Barranco de los Hombres-slugten.
Denne grænse følger til dels  

 linieføringen for den foreslåede vej, som kommer til at føre fra Garafia til  

 Santa Cruz de la Palma over bjergtroppen.
 Mod øst:
 Fra 2.265 meter over vandspejlet til 2.299,50 meter over vandspejlet, op  

 langs den bjergkam, der afgrænser venstre side af Barranco de los  

 Hombres-slugten.
 Mod syd:
 Op til Caldera de Tarburiente Nationalpark langs bjergtoppene fra den  

 bjergkam, der ligger på venstre side af Barranco de los Hombres-slugten, helt  

 til Degollada de las Palomas over Fuente Nueva, Cruz del Fraile og Roque de  

 los Muchachos.
 Mod vest:
Skråt ned gennem Barranco de Izcagua-slugten fra Degollada de las Palomas,  

 ned til 2.225 meter over vandspejlet og derfra mod nord ned til 2.120 meter  

 over vandspejlet i Lomo de la Ciudad på tværs af Barranco de la  

 Briesta-slugten.
Fra Barranco de Izcagua til Lomo de la Ciudad følger denne  

 grænse til dels den foreslåede linieføring for den vej, som kommer til at  

 føre fra Garafia til Vereda de El Time over Barranco de las Angustias.
 Areal:
189 hektar Teide Observatorium under Institut for Astrofysik på De Kanariske Øer Beliggenhed:
Kommunaldistrikterne La Orotova, Guimar og Fasnia Afgrænsninger:
 Mod nord:
 Hovedvej C-824 fra La Laguna til Portillo de la Villa.
 Mod øst:
 Vandløbet mellem Izana og Cabezon.
 Mod syd:
 Tilkørselsvej til Observatorio Meteorelogico de Izana (Izana  

 Meteorologiske Observatorium).
 Mod vest:
 Vejkryds hvor hovedvej C-824 krydser tilkørselsvejen til Izana  

 Meteorologiske Observatorium.
 Areal:
 50 hektar Overenskomsten, der har været midlertidigt anvendt fra 26. maj  

 1979, trådte i medfør af artikel 15 endeligt i kraft for Danmark, Spanien,  

 Storbritannien og Sverige den 17. maj 1982.
 Kongeriget Spaniens regering har i forbindelse med ratifikationen  

 formuleret følgende reservation:
»Med henvisning til art. 8 i overenskomsten om astrofysisk samarbejde  

 erklærer Spanien, at det i særlige tilfælde begrundet med interessehensyn og  

 national sikkerhed kan modsætte sig overdragelse af en brugerinstitutions  

 observationstid til institutioner fra lande, der ikke er deltagere i  

 overenskomsten.« Efterfølgende er overenskomsten trådt i kraft for nedennævnte lande på de  

 angivne datoer:
 Den Tyske Forbundsrepubliks regering erklærer, at med virkning fra  

 tiltrædelsen af overenskomsten, skal den også gælde for Land Berlin med  

 virkning fra den dato, hvor den træder i kraft for det førnævnte land.
 Frankrig har afgivet følgende erklæring:
 »Den franske regering udpeger Centre National de la Recherche  

 Scientifique (CNRS) som den franske organisation, der skal være ansvarlig for  

 at gennemføre samarbejdet inden for astrofysik som forudset i overenskomsten  

 om astrofysisk samarbejde af 26. maj 1979 i overensstemmelse med artikel 3 i  

 nævnte overenskomst.
