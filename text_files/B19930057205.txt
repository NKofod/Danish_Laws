I henhold til § 1,  stk. 8, i lov om terapiassistenter, jf.  

 lovbekendtgørelse nr. 631 af 30. august 1991 som ændret senest ved § 19 i lov  

 nr. 352 af 14. maj 1992, § 11,  stk. 3, i lov nr. 276 af 26. maj 1976 om  

 tandlæger, for så vidt angår tandplejere, som ændret senest ved § 21 i lov  

 nr. 352 af 14. maj 1992, § 2,  stk. 4, i lov nr. 671 af 13. december 1978 om  

 jordemødre, som ændret senest ved § 22 i lov nr. 352 af 14. maj 1992, § 2,  stk. 4, i lov nr. 100 af 14. marts 1979 om  

 kliniske tandteknikere, som ændret senest ved § 24 i lov nr. 352 af 14. maj  

 1992, § 2,  stk. 4, i lov om sygeplejersker, jf.  

 lovbekendtgørelse nr. 759 af 14. november 1990, som ændret ved § 23 i lov nr.  

 352 af 14. maj 1992, § 2,  stk. 6, i lov nr. 410 af 6. juni 1991 om  

 uddannelse af lærere til folkeskolen, § 29  i lov nr. 352 af 14. maj 1992 om ændring af  

 forskellige uddannelseslove m.m. (frie erhvervsskoler, forenkling,  

 decentralisering og regelsanering), for så vidt angår hospitalslaboranter og  

 radiografer, § 6,  stk. 1, i lov om teknika, jf. lovbekendtgørelse  

 nr. 673 af 29.juli 1992, § 14,  stk. 2, i lov om Danmarks Journalisthøjskole,  

 jf. lovbekendtgørelse nr. 674 af 29. juli 1992, § 8,  stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 675 af 29. juli 1992,  

 som ændret ved § 14, stk. 1, litra 6 i universitetsloven, jf.  

 lovbekendtgørelse nr. 334 af 27. maj 1993, § 2  i lov om Den Grafiske Højskole, jf.  

 lovbekendtgørelse nr. 676 af 29. juli 1992, § 2  i lov om statens overtagelse af de sociale  

 højskoler i København, Århus, Odense og Esbjerg, jf. lovbekendtgørelse nr.  

 679 af 29. juli 1992, § 2,  stk. 4, i lov om uddannelse til ernærings- og  

 husholdningsøkonom, jf. lovbekendtgørelse nr. 683 af 29. juli 1992, § 2,  stk. 1, i universitetsloven, jf.  

 lovbekendtgørelse nr. 334 af 27. maj 1993, fastsættes:
 § 1.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studierne, jf. dog §§ 2-4. Prøven, der kan bestå af flere  

 delprøver, skal give den studerende mulighed for at vise, om den pågældende  

 har nået de mål, der er fastsat for 1. studieår.
 Stk. 2.  Prøven skal endvidere dokumentere den  

 studerendes egnethed til studiet, og uddannelsesinstitutionen skal derfor  

 tilrettelægge prøven således, at den på et fagligt relevant grundlag belyser  

 den studerendes muligheder for at gennemføre studiet.
 Stk. 3.  Der afholdes ingen 1. årsprøve på 2-årige  

 kandidatuddannelser og på Ph.D.-uddannelser.
 § 2.  Uddannelsesinstitutionen kan tillade, at den  

 studerende fortsætter på 2. studieår, selv om prøven ikke fuldt ud er  

 bestået, hvis institutionen skønner, at de ikke beståede dele kan bestås i 2.  

 studieår uden studietidsforlængelse.
§ 3.  Såfremt udfaldet af prøven efter 1. studieår,  

 der skal være meddelt den studerende inden 1. juli, ikke er  

 tilfredsstillende, kan den studerende indstille sig til en ny prøve.
Denne  

 prøve skal være afholdt og resultatet meddelt den studerende inden udgangen  

 af august.
Stk. 2.  For uddannelser, der begynder i  

 forårssemestret, skal resultatet af det 1. forsøg være meddelt den studerende  

 inden 1. februar.
Institutionen fastsætter selv tidspunktet for placeringen  

 af den nye prøve, der dog senest skal være afholdt og resultatet meddelt den  

 studerende ved udgangen af det følgende semester.
§ 4.  Uddannelsesinstitutionen kan godkende, at den  

 studerende indstiller sig til en 3. prøve, hvis det findes begrundet i  

 usædvanlige forhold.
Institutionen fastsætter tidspunktet for afholdelsen af  

 prøven.
 § 5.  Uddannelsesinstitutionen kan dispensere fra de  

 fastsatte tidspunkter for afholdelse af 1. årsprøven, såfremt det findes  

 begrundet i usædvanlige forhold.
§ 6.  Klager over afgørelser, som institutionerne  

 træffer i medfør af denne bekendtgørelse, indgives til den pågældende  

 institution.
Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner eller  

 efter bekendtgørelse om behandling af eksamensklager ved visse videregående  

 uddannelsesinstitutioner.
 § 7.  Bekendtgørelsen træder i kraft den 1. august  

 1993, og har virkning for studerende, der optages på de videregående  

 uddannelser med studiestart august/september 1993 eller senere.
 Stk. 2.  Anordning af 25. februar 1969 om indstilling  

 til eksaminer og prøver ved universiteterne ophæves.
