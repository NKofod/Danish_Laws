Indberetning  

 om fejlmedicinering Nævnet fandt, at plejehjemsassistenten ikke havde  

 handlet fagligt korrekt ved sin behandling af patienten den 7. marts 2003.  

 Nævnet indskærpede desuden overfor plejehjemsassistenten at udvise større  

 omhu  

 i sit fremtidige virke.
 Da Patientklagenævnet fandt, at der var begrundet  

 mistanke om, at plejehjemsassistenten havde udvist grovere forsømmelse ved  

 behandlingen af patienten den 7. marts 2003, besluttede nævnet samtidig at  

 anmode anklagemyndigheden om at overveje grundlaget for en eventuel  

 tiltalerejsning mod plejehjemsassistenten for overtrædelse af straffelovens §  

 157.
 Nævnet fandt, at det af hensyn til patientsikkerheden  

 er afgørende, at der i forbindelse med medicingivning m.v. foretages den  

 rette  

 identifikation af patient og præparat og dosis, herunder udregning af dosis.
 Nævnet lagde vægt på, at de præparater, som  

 plejehjemsassistenten fejlagtigt havde givet patienten, var potente  

 præparater  

 samt et stærkt smertestillende præparat.
Videre lagde nævnet vægt på, at plejehjemsassistenten,  

 efter at have konstateret fejlmedicineringen, selv var i tvivl om, hvorvidt  

 medicinen kunne være for voldsom for patienten.
Hun forholdt sig dog passiv  

 og  

 kontaktede først en læge ca. to timer efter, da patienten var blevet  

 ukontaktbar.
