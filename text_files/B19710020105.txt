 I henhold til § 153, stk. 4, og § 480, stk. 2, i lov om rettens pleje,  

 jfr. lovbekendtgørelse nr. 609 af 19. december 1969 fastsættes:
§ 1.  Vederlaget til stævningsmænd for foretagelse af  

 de i retsplejeloven nævnte forkyndelser er 7 kr. for hver person, for hvem  

 den pågældende meddelelse ønskes forkyndt.
Vederlaget udbetales også, hvis  

 stævningsmanden må slutte forkyndelsesforretningen som forgæves.
Er den  

 pågældende flyttet, og forsøger stævningsmanden forkyndelse på den ny  

 adresse, betales nyt vederlag efter reglerne i 1. og 2. pkt.
 Stk. 2.  Der ydes stævningsmænd kørselsgodtgørelse efter  

 reglerne i cirkulæret om tjenestemænds godtgørelse for benyttelse af eget  

 befordringsmiddel på tjenesterejser, således at godtgørelsen for så vidt  

 angår benyttelse af automobiler, kabinescootere og motorcykler beregnes efter  

 reglerne i cirkulærets § 4.
Stk. 3.  Skal stævningsmanden for at nå sit  

 bestemmelsessted benytte båd, afholdes udgifterne herved i sager, der  

 behandles af retten, af statskassen.
I andre sager påhviler det den, der  

 begærer forkyndelse foretaget, at fremskaffe bådbefordring frem og tilbage.
 § 2.  Vederlaget til vidner i fogedforretninger er for  

 hvert vidne 2 kr. pr. sag.
 § 3.  Bekendtgørelsen har virkning fra den 1. april  

 1971.
 Stk. 2.  Bekendtgørelse nr. 465 af 22. september 1969 om  

 vederlag til stævningsmænd og til vidner i fogedforretninger ophæves.
 Justitsministeriet, den 4, maj 1971.
 Knud Thestrup.
/K.
Arildsen.
