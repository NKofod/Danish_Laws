Klage over utilstrækkelig  

 undersøgelse af trafikoffer Patientklagenævnet fandt, at sygehuslægen ikke havde udvist  

 manglende omhu, da han gennem en sygeplejerske bad vagtlægen om at  

 tilse patienten.
Nævnet fandt dog, at det havde været  

 hensigtsmæssigt, om sygehuslægen havde sikret sig, at patienten  

 blev undersøgt.
Nævnet kunne oplyse, at påkørsel af en bil næsten  

 altid er et højenergitraume, hvorfor der er stor risiko for skader  

 på kroppen.
Desuden er det velkendt, at alkohol har en smertestillende  

 effekt, der kan sløre smertebilledet.
Videre fandt nævnet, at vagtlægen ikke havde udvist manglende  

 omhu, idet han arrangerede overflytning af patienten til et centralsygehus og  

 orienterede en læge om at observere patienten for hjernerystelse og  

 brud.
Nævnet fandt dog, at det havde været hensigtsmæssigt,  

 om vagtlægen i forbindelse med overflytningen til centralsygehuset  

 havde foretaget en mere indgående undersøgelse af den berusede  

 patient.
