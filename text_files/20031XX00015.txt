Skriftlig fremsættelse (8. oktober 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om børnetilskud og forskudsvis udbetaling af børnebidrag og  

 lov  

 om en børnefamilieydelse (Ændring af hjemstedsbestemmelsen til en  

 opholdsbestemmelse og ændring af flerbørnstilskuddet) (Lovforslag nr.
L 4).
Forslaget har to elementer.
Det ene er at ændre betingelsen for,  

 at der kan udbetales børnetilskud og børnefamilieydelse, til en bestemmelse  

 om,  

 at barnet rent faktisk opholder sig her i landet.
Det andet er, at ændre  

 flerbørnstilskud, således at tilskuddet kun udbetales til børn ud over det  

 første ved en flerbørnsfødsel, og kun hvis børnene har samme bopæl.
 Forslaget om at børnene skal opholde sig her i landet fremsættes  

 i konsekvens af forårets debat om børn, der sendes til genopdragelse i deres  

 oprindelige hjemland.
Efter de gældende love er det en betingelse for udbetaling af  

 børnetilskud og børnefamilieydelse, at barnet har hjemsted her i landet.  

 Efter  

 praksis betragtes barnet som udgangspunkt som havende hjemsted, hvor  

 forældrene  

 opholder sig.
Det foreslås, at hjemstedsbestemmelse erstattes af en  

 bestemmelse  

 om, at barnet skal opholde sig her i landet, såfremt der skal kunne udbetales  

 børnetilskud og børnefamilieydelse.
 For at bestemmelserne om, at det er en betingelse for udbetaling  

 af børnetilskud og børnefamilieydelse, at barnet opholder sig her i landet,  

 skal have den ønskede effekt, skønnes det derfor nødvendigt, at  

 institutioner,  

 der har løbende kontakt med børn under 18 år, skal give meddelelse til  

 kommunalbestyrelsen, hvis et barn udebliver i en periode, og udeblivelsen kan  

 skyldes, at barnet ikke længere opholder sig her i landet.
 Forslaget om ændring af flerbørnstilskuddet fremsættes med  

 henblik på at øge målretningen af de offentlige midler og øge ligestillingen  

 mellem familier med enkeltfødte og samtidigt fødte børn.
Hensigten med flerbørnstilskuddet er at kompensere forældrene  

 for de særlige økonomiske vanskeligheder, der kan være forbundet med at have  

 flere samtidigt fødte børn.
Det forekommer ikke velbegrundet, at der  

 udbetales  

 særlige tilskud for hvert barn ved flerbørnsfødsler, herunder også det første  

 af de samtidig fødte børn, når familier med enkeltfødte børn ikke får disse  

 tilskud.
Det foreslås derfor, at flerbørnstilskuddet afskaffes for det  

 første barn og for børn fra flerbørnsfødsler, der ikke har samme bopæl.
Det  

 foreslås, at afskaffelsen gennemføres gradvist over en fireårig periode.
 Det foreslås, at ændringerne i øvrigt får virkning fra den 1.  

 januar 2004.
 Forslaget skønnes at medføre en besparelse på 16,8 mill. kr. i  

 2004, 31,8 mill. kr. i 2005, 46,8 mill. kr. i 2005 og 61,8 mill. kr. i 2006  

 og  

 fremover.
 Idet jeg i øvrigt henviser til lovforslaget og bemærkningerne  

 hertil, skal jeg på regeringens vegne anbefale forslaget til Tingets  

 velvillige  

 behandling.
