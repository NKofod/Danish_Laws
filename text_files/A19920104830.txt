 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 475 af 24. juni 1992 om privat byfornyelse foretages følgende  

 ændringer:
 1. § 1 affattes således:
 »§ 1.  Boligministeren kan indtil udgangen af  

 1995 inden for en samlet årlig investeringsramme på 2,5 mia. kr. iværksætte  

 forsøg med det formål at fremme privat byfornyelse.
Stk. 2.  Rammen som nævnt i stk. 1 fordeles med 1 mia.  

 kr. til gennemførelse af privat byfornyelse i ejendomme, der ejes af  

 realrenteafgiftspligtige institutioner, der fritages for afgift efter § 3 b i  

 lov om realrenteafgift af visse pensionskapitaler m.v., og med 1,5 mia. kr.  

 til gennemførelse af privat byfornyelse i andre private  

 udlejningsejendomme.« 2. I § 3, stk. 1, 1. pkt., ændres  

 »lejeforhøjelser« til: »aftalte lejeforhøjelser uden fradrag  

 af tilskud, jf. § 6 a«.
 3. I § 4, 1. pkt., ændres »stk. 1-3« til:  

 »stk. 1-4«.
 4. I § 4 indsættes efter 1. pkt.:
 »Den skriftlige erklæring skal endvidere indeholde oplysning om de  

 lejemæssige konsekvenser af, at der kan ydes tilskud efter § 6 a.«, og i  

2. pkt., der bliver 3. pkt., ændres »endvidere« til:  

 »endeligt«.
 5. I § 5, stk. 1, 1. pkt., indsættes efter »forlange  

 en lejeforhøjelse«: »uden fradrag af tilskud«.
 6. I § 5, stk. 1, 2. pkt., indsættes efter »Den årlige  

 lejeforhøjelse«: »uden fradrag af tilskud«.
 7. I § 5, stk. 3, indsættes efter »§ 8 i lov om  

 midlertidig regulering af boligforholdene«: »eller støtte efter  

 anden lovgivning«, og efter »stk. 1« indsættes: »uden  

 fradrag af tilskud«.
 8. I § 5 indsættes efter stk. 3 som nye stykker:
» Stk. 4.  Ejere af ejendomme, der opnår fritagelse  

 for afgift efter § 3 b i lov om en realrenteafgift af visse pensionskapitaler  

 m.v., kan højst opkræve en lejeforhøjelse, der i 8 år efter den aftalte  

 lejeforhøjelses ikrafttræden udgør 85 pct. af den aftalte lejeforhøjelse uden  

 tilskud.
Lejen forhøjes herefter hvert år i 3 år med 5 pct. af den aftalte  

 lejeforhøjelse uden tilskud.
Forhøjelsen af lejen som nævnt i 2. pkt. kan ske  

 alene ved udlejerens skriftlige meddelelse herom til lejerne.
Stk. 5.  Det påhviler ejere af ejendomme, hvortil der  

 ydes tilskud, jf. § 6 a, at sikre, at den opkrævede lejeforhøjelse beregnes  

 under hensyntagen til det bevilgede tilskud til hvert enkelt  

 beboelseslejemål.« Stk. 4  bliver herefter stk. 6.
 9. I § 5, stk. 4, der bliver stk. 6, indsættes efter  

 »lejeforhøjelse«: »med fradrag af tilskud efter § 6 a«,  

 og som 3. pkt. indsættes:
»Senere lejeforhøjelser som følge af nedsættelse af tilskuddet efter  

 § 6 a kan gennemføres alene ved udlejerens skriftlige meddelelse herom til  

 lejerne.« 10. Efter § 6 indsættes:
 »§ 6 a.  Boligministeren kan yde tilskud til  

 nedsættelse af lejeforhøjelsen.
 Stk. 2.  Tilskud til de i § 5, stk. 4, nævnte ejere  

 udgør i 11 år 25 pct. af den aftalte lejeforhøjelse uden tilskud for de i  

 henhold til loven gennemførte arbejder, jf. § 2, stk. 1. Herefter nedsættes  

 tilskuddet hvert af de følgende 5 år med 5 pct. af den aftalte lejeforhøjelse  

 uden tilskud.
 Stk. 3.  Tilskuddet til andre ejere end de i § 5, stk.  

 4, nævnte udgør i 8 år 40 pct. af den aftalte lejeforhøjelse uden tilskud for  

 de i henhold til loven gennemførte arbejder, jf. § 2, stk. 1. Herefter  

 nedsættes tilskuddet i hvert af de efterfølgende 8 år med 5 pct. af den  

 aftalte lejeforhøjelse uden tilskud.
Stk. 4.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. beboelseslejemål pr. år,  

 udbetales ikke.
 Stk. 5.  En ejer af en ejendom, hvortil der i henhold  

 til denne lov ydes tilskud, har pligt til at give meddelelse til Kongeriget  

 Danmarks Hypotekbank og Finansforvaltning om lejen ved genudlejning.
Stk. 6.  Boligministeren fastsætter nærmere regler om  

 administrationen af tilskudsordningen, herunder om tilskuddets beregning og  

 udbetaling samt om eventuelt bortfald af tilskud.« 11. Efter § 9 indsættes:
 »§ 9 a.  Registrering af aftalen og ansøgning om  

 tilskud skal ske på et af Boligministeriet udfærdiget skema og indsendes til  

 Boligministeriet.
 Stk. 2.  Boligministeren kan inden for den årlige  

 investeringsramme, jf. § 1, meddele tilsagn om tilskud.
 § 9 b.  Ansøgning om udbetaling af tilskud indsendes  

 til Boligministeriet på et af Boligministeriet udfærdiget skema efter udløbet  

 af den i § 12, stk. 2, angivne frist på 6 uger.
 Stk. 2.  Ansøgningen skal indeholde oplysning om de  

 aftalte og dokumenterede udgifter og lejestigninger og skal attesteres af en  

 registreret eller statsautoriseret revisor eller af Kommunernes  

 Revisionsafdeling.
§ 9 c.  Tilskuddet ydes med virkning fra datoen for  

 den aftalte lejeforhøjelses ikrafttræden.
Udbetalingen sker kvartalsvis bagud  

 til ejeren på grundlag af de i henhold til § 9 b afgivne oplysninger.  

 Kongeriget Danmarks Hypotekbank og Finansforvaltning varetager  

 udbetalingen.« 12. Efter § 10 indsættes som ny paragraf:
»§ 10 a.  Uudnyttet investeringsramme ved  

 udgangen af 1993 og 1994 overføres til næste finansår.« 13. I § 12, stk. 1, 1. pkt., og stk. 3 ændres  

 »stk. 1-3« til: »stk. 1-5«.
 14. I § 12, stk. 2, ændres »stk. 4« til:  

 »stk. 6«.
 15. Efter § 13 indsættes:
 »§ 13 a.  Den, der giver urigtige oplysninger i  

 forbindelse med ansøgning om tilsagn eller om udbetaling af tilskud, straffes  

 med bøde eller hæfte, medmindre højere straf er forskyldt efter anden  

 lovgivning.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.« § 2 I lov om leje, jf. lovbekendtgørelse nr. 250 af 9. april 1992, som senest  

 ændret ved § 14 i lov nr. 475 af 24. juni 1992, indsættes i § 47, stk. 1,  

 litra d, efter »lejeforhøjelser«: »uden fradrag af  

 tilskud«.
§ 3 I lov om midlertidig regulering af boligforholdene, jf. lovbekendtgørelse  

 nr. 251 af 9. april 1992, som senest ændret ved § 15 i lov nr. 475 af 24.  

 juni 1992, indsættes i § 5, stk. 2, litra d, efter  

 »lejeforhøjelse«: »uden fradrag af tilskud«.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændring:
 I § 7 F indsættes efter stk. 2 som nyt stykke:
» Stk. 3.  Tilskud, der er ydet til nedsættelse af  

 lejeforhøjelsen i henhold til lov om privat byfornyelse § 6 a, skal ikke  

 medregnes til lejerens skattepligtige indkomst.« § 5 Loven træder i kraft den 1. januar 1993 og har virkning for aftaler, der  

 indgås efter den 31. december 1992.
Givet på Marselisborg Slot, den 23.  

 december 1992 Under Vor Kongelige Hånd og Segl MARGRETHE R.
