(Til de socialpædagogiske seminarier) I henhold til Undervisningsministeriets bekendtgørelse nr. 614 af 23.  

 september 1987 om uddannelse af socialpædagoger § 23, stk. 7 fastsætter  

 direktoratet herved følgende supplerende bestemmelser om speciale:
 1. Godkendelse af emne, problem- og målformulering.
 1.1. Ved godkendelse af specialeemne, problem- og målformulering skal det  

 sikres, at specialet giver den enkelte studerende mulighed for inden for de  

 givne tids- og arbejdsmæssige rammer at nå de fastsatte mål, jfr.  

 uddannelsesbekendtgørelsen, § 23, stk. 1-3.
 1.2. Studerende kan arbejde med speciale individuelt eller i grupper på  

 indtil 4 studerende.
 1.3. Rektor attesterer for hvert speciale den nøjagtige ordlyd af det  

 godkendte emne, og den af vejlederen godkendte mål- og problemformulering.
 2. Vejledning.
 2.1. Til hvert speciale knyttes en vejleder, hvis opgave er at give de(n)  

 studerende teknisk og metodisk vejledning i forbindelse med emnevalg,  

 problem- og målformulering, arbejdsplanlægning, metodevalg, disponering af  

 arbejdet, o.lign. samt i givet fald råd og vejledning med hensyn til  

 samarbejdet i gruppen.
 2.2. Vejleder udpeges normalt blandt seminariets fast tilknyttede lærere.
 2.3. Bestemmelserne i punkt 2.1 hindrer ikke, at den person, der er  

 udpeget som vejleder på et speciale, herudover tildeles undervisning på samme  

 speciale.
 3. Specialeproduktet.
 3.1. De(n) studerendes arbejde med specialet skal resultere i et produkt.  

 Produktet skal være således udformet, at det kan gøres til genstand for  

 bedømmelse inden for de rammer, der er sat herfor (jfr. afsnit 5 og 6).
 3.2. I specialeproduktet skal altid indgå en skriftlig redegørelse, der  

 skal indeholde en diskussion og præcisering af specialets problemstilling,  

 teoretiske og metodiske overvejelser og konklusioner samt en fortegnelse over  

 anvendt litteratur m.v.
 3.3. Indgår i specialeproduktet andet end den skriftlige redegørelse  

 (lydbånd, videooptagelse, udstilling, drama o.lign.), skal redegørelsen  

 indeholde oplysninger herom.
 3.4. Udarbejdelse af specialeproduktet er alene de(n) studerendes ansvar.  

 Vejleder og undervisere på specialet må derfor under de(n) studerendes  

 arbejde med specialet kun gøre sig bekendt med produktet i det begrænsede  

 omfang, som er nødvendigt for at løse opgaven som vejleder eller underviser.
 4. Censor.
 4.1. Senest 4 uger før evalueringsdrøftelsen foretager seminariet  

 indstilling til direktoratet om godkendelse af censorer til de enkelte  

 specialer.
 4.2. Indstillingen skal indeholde oplysninger, der godtgør, at censor er i  

 besiddelse af indsigt i specialets emne og har kendskab til socialpædagogisk  

 arbejde.
 4.3. En person, der har medvirket som underviser i forbindelse med et  

 speciale, kan ikke indstilles som censor til dette speciale.
 4.4. Seminariet tilsender i rimelig tid inden evalueringsdrøftelsen  

 godkendte censorer et eksemplar af uddannelsesbekendtgørelsen og cirkulære om  

 speciale, de(n) studerendes skriftlige redegørelse (jfr. 3.2.) samt den i  

 punkt 1.3. nævnte attest.
5. Evalueringsdrøftelsen 5.1. Evalueringsdrøftelsen består af specialefremlæggelsen (jfr. afsnit 6)  

 og specialebedømmelsen (jfr. afsnit 7).
5.2. Evalueringsdrøftelsen har for specialer, der er udarbejdet af en  

 enkelt studerende, en varighed af 55 min.
For specialer, der er udarbejdet af  

 en gruppe studerende, beregnes varigheden på følgende måde:
 5.3. Andre end de direkte implicerede (vejleder, censor og studerende) kan  

 med seminariets tilladelse overvære drøftelsen.
 6. Specialefremlæggelsen.
 6.1. De(n) studerende råder over indtil 1/4 af den tid, som er afsat i  

 henhold til punkt 5.2, til forelæggelse af specialet, herunder forelæggelse  

 af sådanne dele af specialeproduktet, som er nævnt under punkt 3.3.
6.2. Den øvrige del af specialefremlæggelsestiden udnyttes af vejleder og  

 censor til en faglig diskussion med de(n) studerende med udgangspunkt i  

 specialeproduktet.
Diskussionen ledes af vejlederen, der i tilfælde, hvor  

 flere studerende har udarbejdet produktet, skal sørge for, at alle kommer til  

 orde.
 6.3. I specialegrupper skal den enkelte studerende kunne svare for hele  

 produktet.
 7. Specialebedømmelsen.
 7.1. Ved drøftelsens afslutning foretager censor og vejleder en votering.  

 Voteringen ledes af censor, som på grundlag heraf træffer afgørelse om,  

 hvorvidt specialet kan godkendes for den enkelte studerende (jfr. 7.2. og  

 7.3.). Inden censor træffer afgørelse, har den studerende adgang til at  

 fremsætte korte bemærkninger i tilknytning til voteringen.
 7.2. Det forelagte produkt kombineret med den studerendes bidrag til  

 evalueringsdrøftelsen er grundlag for en bedømmelse af, om den studerende  

 gennem specialearbejdet har nået de mål, der er fastsat i  

 uddannelsesbekendtgørelsens § 23, stk. 1.
7.3. En studerendes speciale kan ikke godkendes, hvis det forelagte  

 produkt kombineret med den studerendes bidrag til drøftelsen viser, at den  

 studerende i forhold til det godkendte emne og den godkendte mål- og  

 problemformulering har en utilstrækkelig faglig viden og redegør for denne på en sådan måde,  

 at kun få væsentlige forhold medtages, eller giver en mangelfuld begrundelse for de fremdragne forhold og sammenligner  

 eller kombinerer disse på en usikker måde eller anvender sin viden overfor socialpædagogiske problemstillinger på en  

 usikker måde og med mangelfulde begrundelser.
7.4. Hvis en studerendes speciale ikke godkendes, skal den studerende have  

 en begrundelse herfor.
Den studerende skal endvidere have oplysning om,  

 hvorvidt en fremlæggelse til fornyet bedømmelse er tilrådelig og i givet fald  

 vejledning om, i hvilket omfang specialeproduktet eller den øvrige  

 forberedelse til fremlæggelsen bør forbedres.
 8. Konsekvenser af et ikke godkendt speciale.
 8.1. Godkendes en studerendes speciale ikke, har den pågældende adgang til  

 at forelægge det til bedømmelse påny, evt. efter omarbejdelse af produktet  

 (jfr. uddannelsesbekendtgørelsens § 23, stk. 6.). I forbindelse med  

 forberedelse hertil gives vejledning (jfr. afsnit 2).
 8.2. Studerende, som ikke benytter sig af adgangen til fornyet bedømmelse,  

 eller hvis speciale ikke godkendes ved fornyet bedømmelse, kan ikke få bevis  

 for gennemført uddannelse, men alene en erklæring efter  

 uddannelsesbekendtgørelsens § 36, stk. 3. En sådan erklæring må ikke  

 indeholde oplysninger om standpunktsbedømmelser og eksamenskarakterer.
 8.3. Bestemmelserne i punkt 8.1. og 8.2. indskrænker ikke de studerendes  

 adgang til at gå 3. studieår om, jfr. uddannelsesbekendtgørelsens § 28, stk.  

 2.
 9. Ikrafttræden m.v.
 9.1. Cirkulæret træder i kraft straks og har virkning for studerende i  

 klasser, der er oprettet i 1986 eller senere.
 9.2. Socialstyrelsens cirkulæreskrivelse nr. 516 af 1. juni 1977 om  

 speciale i uddannelsen til børneforsorgs- og omsorgspædagog ophæves.  

 Bestemmelserne heri anvendes dog fortsat for studerende i klasser, der er  

 oprettet i 1985 eller tidligere.
 P.d.v.
