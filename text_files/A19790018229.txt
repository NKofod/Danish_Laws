 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Den danske kontinentalsokkels naturforekomster  

 tilhører den danske stat og kan kun udforskes eller udnyttes af andre efter  

 bevilling eller tilladelse.
 Stk. 2.  Ved naturforekomster forstås i denne lov:
§ 2.  Handelsministeren kan tillade udforskning af de  

 naturforekomster, som er nævnt i § 1, stk. 2, nr. 1, når denne ikke foretages  

 med henblik på udnyttelse.
Miljøministeren kan tillade indvinding af sådanne  

 råstoffer, der er omfattet af lov om råstoffer.
I øvrigt må udforskning og  

 indvinding af forekomster, som nævnes i § 1, stk. 2, nr. 1, kun ske i henhold  

 til en bevilling, der gives af handelsministeren efter reglerne i lov om  

 efterforskning og indvinding af råstoffer i kongeriget Danmarks undergrund.
Stk. 2.  Fiskeriministeren kan tillade fiskeri og  

 udforskning af de levende organismer, som er nævnt i § 1, stk. 2, nr. 2.  

 Indgår der i fiskeri- eller havforskning undersøgelser af de  

 naturforekomster, som er nævnt i § 1, stk. 2, nr. 1, gives tilladelse til  

 disse undersøgelser ligeledes af fiskeriministeren.
En tilladelse gives for  

 et tidsrum af indtil 5 år og kan bl. a. betinges af betaling af afgifter til  

 det offentlige.
 Stk. 3.  1) En tilladelse efter stk. 1, 2. pkt., kan  

 gives som en eneret til at optage et eller flere råstoffer fra  

 kontinentalsoklen eller fra en nærmere afgrænset del deraf.
 Stk. 4.  (* 1) En eneretstilladelse kan kun gives til en  

 virksomhed, der drives som aktieselskab, anpartsselskab eller tilsvarende, og  

 kan bl. a. indeholde følgende vilkår:
Stk. 5.  En tilladelse til indvinding efter stk. 1, 2.  

 pkt., kan tilbagekaldes af miljøministeren.
Tilbagekaldelsen skal ske med et  

 varsel på mindst 10 år.
Stk. 6.  Miljøministeren kan fastsætte begrænsninger i  

 arten og mængden af de materialer, der må indvindes i henhold til en  

 tilladelse efter stk. 1, 2. pkt.
Han kan endvidere begrænse eller standse  

 indvinding i bestemte områder eller fastsætte generelle eller stedlige  

 dybdegrænser herfor.
 Stk. 7.  Miljøministeren kan fastsætte bestemmelser om  

 betaling af afgifter af råstoffer, der indvindes i henhold til en tilladelse  

 efter stk. 1, 2. pkt., til dækning af de særlige udgifter, der er forbundet  

 med lovens administration.
 Stk. 8.  Miljøministeren kan fastsætte regler om tilsyn  

 med råstofindvinding efter stk. 1, 2. pkt.
Stk. 9.  Den, der udfører en boring på kontinentalsoklen  

 efter de i stk. 1, 2. pkt., omhandlede råstoffer, skal inden 3 måneder efter  

 udførelsen give Danmarks geologiske undersøgelse meddelelse om boringens  

 beliggenhed og om de forefundne jordlag samt indsende prøver af de  

 gennemborede lag.
Inden for samme frist skal resultater af geofysiske  

 undersøgelser og andre råstofundersøgelser indberettes til Danmarks  

 geologiske undersøgelse.
 Stk. 10.  Miljøministeren kan fastsætte regler om, at  

 den, der foretager råstofindvinding efter stk. 1, 2. pkt., skal give  

 oplysninger om indvindingsvirksomheden, bl. a. om art og mængde af de  

 forekomster, der indvindes, og om anvendelsen heraf.
 § 3.  Dansk ret gælder for anlæg, som med henblik på  

 udforskning eller udnyttelse af kontinentalsoklen befinder sig på  

 sokkelområdet, samt i sikkerhedszoner omkring anlægget, jfr. dog stk. 2. Ved  

 bestemmelsen af danske domstoles og administrative myndigheders stedlige  

 myndighedsområde henregnes anlæg og sikkerhedszoner til det område, de ligger  

 nærmest, medmindre andet fastsættes af vedkommende minister.
 Stk. 2.  Følgende love gælder ikke for anlæg og  

 sikkerhedszoner:
§ 4.  Handelsministeren kan fastsætte særlige regler  

 om sikkerhedsforanstaltninger ved oprettelse og drift af de anlæg, der er  

 nævnt i § 3, stk. 1, om nedlæggelse af rørledninger og kabler samt om  

 foranstaltninger til hindring eller afhjælpning af forurening.
Tilsynet med  

 reglernes overholdelse føres af de myndigheder, som i den øvrige lovgivning  

 er pålagt tilsvarende opgaver, ligesom klager over tilsynsmyndighedens  

 afgørelse sker efter de regler, der i øvrigt gælder for klager over sådanne  

 afgørelser.
Ministeren kan dog fastsætte afvigelser herfra.
Stk. 2.  Ministeren kan endvidere fastsætte regler om  

 oprettelse af sikkerhedszoner omkring anlæg, som anvendes til udforskning  

 eller udnyttelse.
Zonerne kan højst have en udstrækning af 500 m omkring de  

 pågældende anlæg målt fra ethvert punkt på disses ydre kant.
Ministeren kan  

 fastsætte forskrifter for sejlads i sikkerhedszoner og herunder forbyde  

 uvedkommende skibe adgang hertil.
 Stk. 3.  Handelsministeren udfærdiger de regler, der er  

 nævnt i stk. 1 og 2, efter forhandling med de ministre, under hvis  

 forretningsområde sager af tilsvarende art hører.
 § 5.  Den, som krænker statens eneret efter § 1,  

 straffes med bøde eller hæfte i indtil seks måneder, medmindre anden  

 lovgivning medfører højere straf.
 Stk. 2.  Overtrædelser af vilkår i bevillinger eller  

 tilladelser, som er udstedt i medfør af denne lov eller i medfør af de love,  

 som nævnes i § 2, stk. 1, og § 6, straffes med bøde, medmindre anden  

 lovgivning medfører højere straf.
 Stk. 3.  I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 4.  For overtrædelser, der begås af aktieselskaber,  

 andelsselskaber el. lignende, kan der pålægges selskabet som sådant  

 bødeansvar.
§ 6.  For anlæg og sikkerhedszoner, jfr. § 3, stk. 1,  

 som befinder sig på eller er oprettet inden for den grønlandske del af  

 kontinentalsoklen, gælder den for Grønland i øvrigt gældende ret.
Ministeren  

 for Grønland udøver de beføjelser, der er fastsat i §§ 2 og 4, under  

 iagttagelse af reglerne i loven om mineralske råstoffer i Grønland.
 § 6 a.  Hvis der meddeles en eneretstilladelse efter §  

 2, stk. 3, kan miljøministeren tilbagekalde tilladelser, som før datoen for  

 lovforslagets fremsættelse er meddelt efter § 2, stk. 1, 2. pkt., i det  

 omfang eneretstilladelsen angår råstoffer og områder, der er omfattet af de  

 tidligere tilladelser.
 Stk. 2.  Den, hvis tilladelse til optagelse af råstoffer  

 tilbagekaldes i medfør af stk. 1, har krav på erstatning af statskassen for  

 det tab, der derved påføres ham.
Stk. 3.  I mangel af almindelig overenskomst træffes  

 afgørelse om erstatning af en taksationskommission, bestående af to af sø- og  

 handelsretten udpegede medlemmer, der er i besiddelse af fornøden  

 sagkundskab, samt en af sø- og handelsretten udpeget formand, som skal have  

 juridisk embedseksamen.
Der udpeges en suppleant for hver af de pågældende.
 Stk. 4.  Miljøministeren fastsætter de nærmere  

 bestemmelser om kommissionens forretningsgang og beslutningsdygtighed,  

 derunder suppleanternes funktioner, dens beføjelser til at antage fornøden  

 medhjælp og tilkalde specielt sagkyndige m. v. samt de fornødne  

 honorarregler.
 § 6 b.  Miljøministeren kan bemyndige en under  

 ministeriet oprettet styrelse eller tilsvarende institution til at udøve de  

 beføjelser, der i denne lov eller i regler udfærdiget i medfør af loven er  

 tillagt miljøministeren.
 Stk. 2.  Ministeren kan fastsætte regler om adgangen til  

 at påklage afgørelser til ministeren, der er truffet i henhold til  

 bemyndigelse efter stk. 1, herunder at afgørelserne ikke skal kunne påklages  

 til ministeren.
 § 7.  Loven træder i kraft den 1. juli 1971.
 Stk. 2.  § 3 i kgl. anordning nr. 259 af 7. juni 1963  

 vedrørende udøvelse af dansk højhedsret over den kontinentale sokkel ophæves.
 § 8.  Loven gælder ikke for Færøerne.
 Lov nr. 654 af 21. december 1977 indeholder følgende bestemmelse:
§ 2 Stk. 1.  Loven træder i kraft den 1. juli 1978.  

 Tidspunktet for ikrafttrædelsen af § 1, nr. 1, for så vidt angår lovens § 2,  

 stk. 3 og 4, fastsættes ved lov.
 Stk. 2.  § 2, stk. 3 og 4, i lov nr. 259 af 9. juni 1971  

 om kontinentalsoklen, som ændret ved lov nr. 278 af 7. juni 1972, ophæves den  

 1. juli 1978.
Handelsministeriet, den 1. maj 1979 Arne Christiansen /N.
A.
Gadegaard (* 1) Ikke trådt i kraft, jfr. § 2 i lov nr. 654 af 21. december 1977, der  

 gengives i bekendtgørelsens slutning.
