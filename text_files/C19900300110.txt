Arbejdstilsynets regel- og informationsmateriale I.
Orientering At-cirkulæreskrivelse 1/90 erstatter At-cirkulæreskrivelse 2/89.  

 Arbejdstilsynet har fra 1. januar 1990 indført en betalingsordning for alle  

 informationsmaterialer.
Priserne på produkterne fremgår af publikationen  

 At-udgivelser.
 Fra 1. januar 1987 skal regel- og informationsmateriale om arbejdsmiljø,  

 der udsendes af Arbejdstilsynet, have form af en af følgende 9 typer,  

 afhængig af materialets karakter:
Type Karakter 1. Love Retsregler 2. Bekendtgørelser 3. At-anvisninger Vejledende ret 4. At-meddelelser ningslinier 5. Cirkulærer 6. At-cirkulæreskrivelser 7. At-rapporter Orienteringsstof 8. At-statistikker 9. Foldere, brochurer m.v.
 Hvilken type, der anvendes, bestemmes ved udarbejdelsen af materialet,  

 dels ud fra hvordan indholdets retlige karakter og bindende virkning over for  

 borgerne skal være, dels ud fra hvilken målgruppe materialet har.
Love og bekendtgørelser Fælles for love og bekendtgørelser er, at de har karakter af retsregler.  

 Det er kun sådanne regler, der kan forpligte borgerne direkte, og som kan  

 strafsanktioneres.
De skal udformes på en særlig måde og optages i  

 Lovtidende.
At-anvisninger, At-meddelelser, cirkulærer, At-cirkulæreskrivelser I modsætning til love og bekendtgørelser er vejledende retningslinier ikke  

 direkte bindende for borgerne, men oplyser om, hvordan lovgivningen kan  

 efterkommes og vil blive administreret.
 Arbejdstilsynets medarbejdere skal handle i overensstemmelse med, hvad der  

 er indeholdt i retningslinierne.
 Bestemmende for hvilken type af vejledende retningslinier, der anvendes,  

 er materialets nærmere indhold og målgruppe.
At-anvisninger angiver inden for et afgrænset område mere detaljeret,  

 hvordan bestemmelserne kan opfyldes.
Emner og indhold er normalt af specifik  

 og teknisk karakter.
Målgruppen er derfor oftest en begrænset kreds, fx  

 fabrikanter, importører, leverandører, projekterende og rådgivere.
 I indledningen til en At-anvisning er det angivet hvilke bestemmelser i  

 lovgivningen, som At-anvisningen uddyber, herunder om Arbejdstilsynet vil  

 bringe retningslinierne til anvendelse på eksisterende forhold, og at der er  

 tale om vejledende retningslinier.
At-anvisninger er opdelt og nummereret efter emner.
Der er oplysning om  

 udsendelsesmåned3og -år, og om hvorvidt den enkelte At-anvisning afløser en  

 tidligere At-anvisning.
At-anvisninger udsendes som løsblade i A4 format.
 At-meddelelser oplyser om regler, om Arbejdstilsynets praksis og om anden  

 viden om arbejdsmiljøforhold inden for nærmere angivne emner.
 At-meddelelser er ikke så detaljerede som Atanvisninger, men indeholder de  

 oplysninger, der må anses for at have almen interesse om det pågældende emne.
 Målgruppen er virksomheden, sikkerhedsorganisationen, sikkerhedsgruppen,  

 sikkerhedsrepræsentanten og den enkelte ansatte.
 At-meddelelserne er opdelt i grupper, serier og emner.
På forsiden er der oplysninger om det materiale, der ligger til grund for  

 udarbejdelsen (baggrund), om udsendelsesmåned og -år samt om hvorvidt den  

 enkelte At-meddelelse erstatter en tidligere udsendt At-meddelelse.
De  

 trykkes i A5 format.
 Cirkulærer anvendes på arbejdsmiljøområdet til at angive  

 samarbejdsstrukturer og opgavefordelinger mellem Arbejdstilsynet og andre  

 myndigheder og institutioner.
De udsendes af Arbejdsministeriet.
Målgruppen er de implicerede  

 myndigheder, for hvilke de er bindende.
Cirkulærer dateres med udstedelsesdato.
De optages normalt i  

 Ministerialtidende og får da et nummer.
 At-cirkulæreskrivelser anvendes til at give instruktion (generelle  

 tjenestebefalinger) fra direktøren til Arbejdstilsynets medarbejdere om,  

 hvordan arbejdsmiljølovgivningen skal administreres.
 At-cirkulæreskrivelserne er som nævnt rettet til Arbejdstilsynets  

 medarbejdere og er derfor kun bindende for dem.
De vil imidlertid ofte være af interesse for borgerne, fordi de indeholder  

 pålæg om, hvordan der på forskellige områder skal administreres.
De er  

 offentligt tilgængelige og optages i fortegnelser over Arbejdstilsynets  

 udgivelser.
At-cirkulæreskrivelser nummereres fortløbende inden for det enkelte år og  

 dateres efter udsendelsesdato.
Hver At-cirkulæreskrivelse henviser til  

 At-meddelelsessystemets gruppeinddeling.
De trykkes i A5 format.
At-rapporter, At-statistikker, foldere, brochurer m.v.
Under orienteringsstof hører meget forskelligartede udgivelser.
De har det  

 til fælles, at de hverken er regler eller vejledende retningslinier.  

 Målgruppen er dels meget snævert afgrænset i forhold til personer, der har en  

 videnskabelig, erhvervsmæssig eller anden faglig interesse i det pågældende  

 emne, dels meget brede målgrupper, undertiden hele befolkningen.
Under At-rapporter hører rapporter, udarbejdet af både Arbejdstilsynet og  

 Arbejdsmiljøinstituttet, årsberetninger, planer osv.
Bortset fra  

 årsberetninger og planer forsynes At-rapporter med angivelse af  

 udsendelsesmåned og -år og nummereres fortløbende i en samlet serie.
Under At-statistikker hører de periodiske opgørelser over anmeldelser af  

 arbejdsulykker og arbejdsbetingede lidelser.
De nummereres fortløbende i en  

 samlet serie.
Foldere og brochurer fremstilles i meget store oplag og er beregnet til at  

 understøtte de særlige, årlige indsatser.
Materialet er beregnet på kun at  

 skulle anvendes til denne indsats.
Foldere og brochurer fremstilles ofte i  

 tilknytning til OBS-udsendelser i TV.
5Desuden fremstilles der kompendier og håndbøger m.v. som indeholder  

 information om, hvordan arbejdsmiljøet kan forbedres.
Disse materialer  

 udgives i mindre oplag.
 Der kan tegnes abonnement på alle Arbejdstilsynets udgivelser.
Prisen på alle Arbejdstilsynets udgivelser og abonnementet fastsættes  

 efter omkostninger.
Anmeldeblanketter til arbejdsulykker og erhvervsbetingede  

 lidelser er gratis.
Ved udlevering fra direktoratets tryksagsafdeling  

 opkræves altid ekspeditionsgebyr.
II.
Instruktion Det pålægges Arbejdstilsynets medarbejdere at følge nedenstående praksis  

 ved udlevering af materiale:
a.Type 1 - 2 (Lov og Bekendtgørelse) Generelt kan der udleveres et  

 eksemplar ved konkret sagsbehandling eller i forbindelse med  

 virksomhedsbesøg.
Hvis der er behov for flere eksemplarer henvises til  

 boghandel eller direktoratets tryksagsafdeling.
b.Type 3 - 6 (At-anvisninger, At-meddelelser og At-cirkulæreskrivelser).  

 Generelt udleveres der et eksemplar ved konkret sagsbehandling eller i  

 forbindelse med virksomhedsbesøg.
Hvis der er behov for flere eksemplarer  

 henvises til direktoratets tryksagsafdeling.
 c.Type 7 og 8 (At-rapport og At-statistik) sælges gennem direktoratets  

 tryksagsafdeling. Årsberetningen er gratis.
d.Type 9 (Foldere,brochure m.v.) skal udleveres så ofte, det er muligt,  

 når den enkelte indsats løber.
Dette materiale er gratis så længe indsatsen  

 løber.
Kompendier og håndbøger m.v. betales efter fastsatte priser.
III.
Ikrafttræden 1. januar 1990.
