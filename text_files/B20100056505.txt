Bekendtgørelse om ændring af bekendtgørelse om detentionsanbringelse § 1 I bekendtgørelse nr. 988 af 6. oktober 2004 om detentionsanbringelse, som ændret ved bekendtgørelse nr. 1419 af 13. december 2006, foretages følgende ændringer:
 1. Efter § 19 indsættes:
»§ 19 a.
På politistationer, hvor der ikke er en vagthavende til stede, skal den lokale politiledelse sørge for, at der er udpeget en erfaren polititjenestemand til at varetage de opgaver, der efter denne bekendtgørelse påhviler den vagthavende i forbindelse med detentionsanbringelse.« § 2 Bekendtgørelsen træder i kraft den 1. juli 2010.
