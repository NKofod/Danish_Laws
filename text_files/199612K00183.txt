Nr LSF 183 Forslag til Lov om ændring af lov om offentlige arkiver m.v.(Yderligere  

 åbenhed i arkivadgang m.v.) Fremsat af kulturministeren (Ebbe Lundgaard) den 12. marts 1997 Vedtaget ved tredjebehandling den 20. maj 1997 Lov nr. 421 af 10/06/1997 § 1 I lov nr. 337 af 14. maj 1992 om offentlige arkiver m.v. foretages  

 følgende ændringer:
 1. Overalt i loven ændres »statens arkiver« til:  

 »Statens Arkiver«.
 2. § 1, stk. 1, affattes således:
»Statens Arkiver består af Rigsarkivet samt tilknyttede  

 institutioner.« 3. § 4, stk. 1, affattes således:
»Kommunerne kan oprette arkiver til behandling og bevaring af en  

 eller flere kommuners arkivalier.« 4. § 5, stk. 2, affattes således:
»Stk. 2. Kulturministeren nedsætter et udvalg til fremme af  

 det samarbejde, som er nævnt i stk. 1.« 5. I § 6, stk. 1 og 2, § 14, stk. 1, 1. og 2.  

 pkt., § 14, stk. 4, og § 32 ændres »Rigsarkivet« til:  

 »Statens Arkiver«.
 6. I § 9, stk. 1, indsættes som 2. pkt.:
»Myndighederne skal herunder sikre, at arkivalier, der er lagret på  

 elektronisk medium, bevares således, at de kan afleveres til offentlige  

 arkiver.« 7. § 12 affattes således:
 »§ 12. Statens Arkiver modtager arkivalier, der afleveres af  

 statslige myndigheder og institutioner, folkekirken samt anerkendte  

 trossamfund.
Stk. 2. Kulturministeren kan fastsætte nærmere regler om  

 aflevering til Statens Arkiver.« 8. § 13 affattes således:
»§ 13. De myndigheder, der er nævnt i § 12, afleverer,  

 medmindre modstående hensyn gør sig gældende, deres arkivalier til Statens  

 Arkiver, inden de er 30 år gamle, jf. dog § 14. Kulturministeren fastsætter  

 nærmere regler om tidspunktet for aflevering, herunder om de tilfælde, hvor  

 en fravigelse af den i 1. pkt. nævnte hovedregel kan finde sted.« 9. I § 15, stk. 2, 1. pkt., ændres  

 »landsarkiverne« til: »Statens Arkiver«.
 10. I § 20 indsættes som stk. 2 og 3:
 »Stk. 2. Vedkommende myndighed træffer efter drøftelse med Statens  

 Arkiver afgørelse i forbindelse med ansøgning om adgang til arkivalier, der  

 er over 30 år gamle, men som endnu ikke er afleveret til Statens Arkiver.  

 Ansøgningen imødekommes, medmindre de hensyn, der er nævnt i § 21, stk. 1,  

 nr. 1-6, og § 22, stk. 1, nr. 1-5, foreligger. § 24, stk. 3, og § 25 finder  

 tilsvarende anvendelse.
Stk. 3. Myndigheden afgør så vidt muligt inden 30 dage, om en  

 ansøgning i henhold til stk. 2 kan imødekommes, og på hvilken måde der kan  

 gives adgang til arkivalierne.
Er en ansøgning i henhold til stk. 2 ikke  

 imødekommet eller afslået inden 30 dage, skal myndigheden underrette  

 ansøgeren om grunden hertil samt om, hvornår en afgørelse kan forventes at  

 foreligge.« 11. I § 21 ændres »arkivenheder eller grupper af  

 arkivenheder« til: »dokumenter«.
 12. I § 21 indsættes som stk. 2:
»Stk. 2. Hvis særlige grunde, herunder ressourcemæssige forhold,  

 taler herfor, kan fristforlængelser efter stk. 1 ske for arkivenheder eller  

 grupper af arkivenheder.« 13. § 23 affattes således:
»§ 23. Tilgængelighedsfristen for en arkivenhed, jf. § 20, §  

 21, stk. 2, og § 22, regnes fra en arkivenheds slutningsår.  

 Tilgængelighedsfristen for et dokument, jf. § 21, stk. 1, regnes fra  

 dokumentets dato.« 14. § 24, stk. 1, affattes således:
»Rigsarkivaren eller den, rigsarkivaren bemyndiger hertil, kan i  

 konkrete tilfælde meddele tilladelse til benyttelse af dokumenter,  

 arkivenheder eller grupper af arkivenheder inden udløbet af  

 tilgængelighedsfristen, jf. dog stk. 2, 3 og 6.« 15. § 24, stk. 2, nr. 3, affattes således:
»3) et dokument eller en arkivenhed er yngre end 30 år.« 16. I § 24 indsættes efter stk. 3 som nye stykker:
 »Stk. 4. Er en ansøgning om benyttelse af ikke umiddelbart  

 tilgængelige arkivalier ikke imødekommet eller afslået inden 15 dage efter,  

 at den er modtaget i Statens Arkiver, skal Statens Arkiver underrette  

 ansøgeren om grunden hertil.
Stk. 5. De myndigheder, der er nævnt i stk. 2, afgør så vidt  

 muligt inden 30 dage efter, at spørgsmål om samtykke til imødekommelse af en  

 ansøgning om arkivadgang er forelagt den pågældende myndighed fra Statens  

 Arkiver, om samtykke kan meddeles.
Foreligger en afgørelse ikke inden 30  

 dage, skal myndigheden underrette Statens Arkiver om grunden hertil samt om,  

 hvornår en afgørelse forventes at foreligge.
Statens Arkiver underretter  

 herefter ansøgeren herom.« Stk. 4 bliver herefter stk. 6.
 17. § 26, stk. 2, affattes således:
»Stk. 2. Udvalget består af en formand, som skal være dommer,  

 to repræsentanter for forskningen, to repræsentanter for pressen og tre  

 repræsentanter for den offentlige forvaltning.« 18. § 28, stk. 2, ophæves.
 19. § 34, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 20. § 34, stk. 5, ophæves.
 21. § 41 affattes således:
»§ 41. Forslag til revision af loven fremsættes for  

 Folketinget senest i folketingsåret 2001-02.« § 2 Loven træder i kraft den 1. juli 1997.
Oprindeligt fremsat forslag § 1 I lov nr. 337 af 14. maj 1992 om offentlige arkiver m.v.
 foretages følgende ændringer:
 1. Overalt i loven ændres »statens arkiver« til:  

 »Statens Arkiver«.
 2. § 1, stk. 1 , affattes således:
»Statens Arkiver består af Rigsarkivet samt tilknyttede  

 institutioner.« 3. § 4, stk. 1, affattes således:
»Kommunerne kan oprette arkiver til behandling og bevaring af en  

 eller flere kommuners arkivalier.« 4. § 5, stk. 2, affattes således:
» Stk. 2. Kulturministeren nedsætter et udvalg til fremme af  

 det samarbejde, som er nævnt i stk. 1.« 5. I § 6, stk. 1, § 6, stk. 2, § 14, stk. 1, 1. pkt., § 14,  

 stk. 1, 2. pkt., § 14, stk. 4, og § 32 ændres »Rigsarkivet«  

 til: »Statens Arkiver«.
 6. I § 9, stk. 1, indsættes som 2. pkt.:
»Myndighederne skal herunder sikre, at arkivalier, der er lagret på  

 elektronisk medium, bevares således, at de kan afleveres til offentlige  

 arkiver.« 7. § 12 affattes således:
 » § 12. Statens Arkiver modtager arkivalier, der afleveres af  

 statslige myndigheder og institutioner, folkekirken samt anerkendte  

 trossamfund.
Stk. 2. Kulturministeren kan fastsætte nærmere regler om  

 aflevering til Statens Arkiver.« 8. § 13 affattes således:
»§ 13. De myndigheder, der er nævnt i § 12, afleverer, med  

 mindre modstående hensyn gør sig gældende, deres arkivalier til Statens  

 Arkiver, inden de er 30 år gamle, jf. dog § 14. Kulturministeren fastsætter  

 nærmere regler om tidspunktet for aflevering, herunder om de tilfælde, hvor  

 en fravigelse af den i 1. pkt. nævnte hovedregel kan finde sted.« 9. I § 15, stk. 2, 1. pkt., ændres  

 »landsarkiverne« til: »Statens Arkiver«.
 10. I § 20 indsættes som stk. 2 og 3:
»Stk. 2. Vedkommende myndighed træffer efter drøftelse med  

 Statens Arkiver afgørelse i forbindelse med ansøgning om adgang til  

 arkivalier, der er over 30 år gamle, men som endnu ikke er afleveret til  

 Statens Arkiver.
Ansøgningen imødekommes, med mindre de hensyn, der er nævnt  

 i § 21, stk. 1, nr. 1-6, og § 22, stk. 1, nr. 1-5, foreligger. § 24, stk. 3,  

 og § 25 finder tilsvarende anvendelse.
Stk. 3. Myndigheden afgør så vidt muligt inden 30 dage om en  

 ansøgning i henhold til stk. 2 kan imødekommes og på hvilken måde, der kan  

 gives adgang til arkivalierne.
Er en ansøgning i henhold til stk. 2 ikke  

 imødekommet eller afslået inden 30 dage, skal myndigheden underrette  

 ansøgeren om grunden hertil samt om, hvornår en afgørelse kan forventes at  

 foreligge.« 11. I § 21 ændres »arkivenheder eller grupper af  

 arkivenheder« til: »dokumenter«.
 12. I § 21 indsættes som stk. 2:
»Stk. 2. Hvis særlige grunde, herunder ressourcemæssige  

 forhold, taler herfor, kan fristforlængelser efter stk. 1. ske for  

 arkivenheder eller grupper af arkivenheder.« 13. § 23 affattes således:
» § 23. Tilgængelighedsfristen for en arkivenhed, jf. § 20, §  

 21, stk. 2, og § 22, regnes fra en arkivenheds slutningsår.  

 Tilgængelighedsfristen for et dokument, jf. § 21, stk. 1, regnes fra  

 dokumentets dato.« 14. § 24, stk. 1, affattes således:
»Rigsarkivaren eller den, rigsarkivaren bemyndiger hertil, kan i  

 konkrete tilfælde meddele tilladelse til benyttelse af dokumenter,  

 arkivenheder eller grupper af arkivenheder inden udløbet af  

 tilgængelighedsfristen, jf. dog stk. 2-3 samt stk. 6.« 15. § 24, stk. 2, nr. 3, affattes således:
»3) et dokument eller en arkivenhed er yngre end 30 år.« 16. I § 24 indsættes efter stk. 3 som nye stykker:
 » Stk. 4. Er en ansøgning om benyttelse af ikke umiddelbart  

 tilgængelige arkivalier ikke imødekommet eller afslået inden 15 dage efter,  

 at den er modtaget i Statens Arkiver, skal Statens Arkiver underrette  

 ansøgeren om grunden hertil.
Stk. 5. De myndigheder, der er nævnt i stk. 2, afgør så vidt  

 muligt inden 30 dage efter, at spørgsmål om samtykke til imødekommelse af en  

 ansøgning om arkivadgang er forelagt den pågældende myndighed fra Statens  

 Arkiver, om samtykke kan meddeles.
Foreligger en afgørelse ikke inden 30  

 dage, skal myndigheden underrette Statens Arkiver om grunden hertil samt om,  

 hvornår en afgørelse forventes at foreligge.
Statens Arkiver underretter  

 herefter ansøgeren herom.« Stk. 4 bliver herefter stk. 6.
 17. § 26, stk. 2, affattes således:
»Stk. 2. Udvalget består af en formand, som skal være dommer,  

 to repræsentanter for forskningen, to repræsentanter for pressen og tre  

 repræsentanter for den offentlige forvaltning.« 18. § 28, stk. 2, ophæves.
 19. § 34, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 20. § 34, stk. 5, ophæves.
 21. § 41 affattes således:
» § 41. Forslag til revision af loven fremsættes for  

 Folketinget senest i folketingsåret 2001-2002.« § 2 Loven træder i kraft den 1. juli 1997.
Bemærkninger til lovforslaget Almindelige bemærkninger Det følger af § 41 i lov nr. 337 af 14. maj 1992 om offentlige arkiver m.v., at forslag til revision af loven skal fremsættes for Folketinget senest i folketingsåret 1996-97.
 Lovforslaget tilsigter i lys af indhøstede erfaringer primært at styrke  

 den udvikling, som blev igangsat med arkivloven af 1992, med hensyn dels til  

 fremme af større åbenhed til de offentlige arkivers samlinger dels til  

 sikring af en bevarings- og kassationspolitik vedrørende offentlige  

 arkivalier.
 For så vidt angår fremme af størst mulig åbenhed indeholder forslaget  

 bestemmelser om, at myndighederne skal bestræbe sig på ved fastsættelse af  

 særlige tilgængelighedsfrister og ved behandling af dispensationsansøgninger  

 at foretage afvejningen mellem åbenhedshensyn og beskyttelseshensyn i forhold  

 til det enkelte dokument (i modsætning til hele arkivenheder, d.v.s.  

 sagslæg o.lign.). Der fastsættes endvidere tidsfrister for behandlingen af  

 anmodninger om arkivadgang.
Statens Arkiver har ved en undersøgelse i 1995/96 konstateret et  

 betydeligt afleveringsefterslæb.
Navnlig med henblik på de tilfælde, hvor der  

 ansøges om adgang til arkivalier, der burde være afleveret til Statens  

 Arkiver, men hvor dokumenterne stadig opbevares af myndighederne, fastsættes  

 det, at sådanne ansøgninger skal imødekommes, med mindre de  

 beskyttelseshensyn, der i øvrigt gælder for arkivalier, der er afleveret til  

 Statens Arkiver, foreligger.
Der fastsættes en frist for sagens afgørelse.
Parallelt hermed iværksætter Statens Arkiver en afleveringsplan med  

 henblik på at afhjælpe det konstaterede efterslæb samt forebygge, at nyt  

 efterslæb opstår.
Det fastsættes i denne forbindelse, at myndighederne skal  

 aflevere deres arkivalier inden de er 30 år gamle.
Samtidig fastsættes  

 det, at tilladelse til benyttelse af arkivalier, der er yngre end 30 år og  

 som er afleveret til Statens Arkiver, altid forudsætter den afleverende  

 myndigheds samtykke.
Der foreslås opretholdt et følgeudvalg, der løbende skal vurdere praksis  

 på tilgængelighedsområdet.
Udvalget sammensætning foreslås ændret, således at  

 udvalget kan repræsentere flere sider inden for de respektive  

 interesseområder.
Med henblik på en yderligere indsats for at fremme en større åbenhed for  

 adgangen til de offentlige arkivalier vil regeringen positivt se på, om det  

 er muligt at nedsætte den almindelige tilgængelighedsfrist fra 30 år til 25  

 år i et 4-årigt perspektiv.
Lovforslaget indeholder derfor en bestemmelse om  

 revision af lovgivningen i Folketingsåret 2001-2002. Ved stillingtagen til  

 den tid må der tages hensyn til en række forhold, herunder den internationale  

 udvikling, bl.a. vedrørende standarder i organisationer som NATO og EU og de  

 erfaringer, der indhøstes med hensyn til lovforslagets nyordninger, bl.a.  

 vedrørende ressourceanvendelsen til nedklassificering m.v.
 For så vidt angår de bevaringsopgaver, der er forbundet med det stigende  

 antal arkivalier, der er lagret elektronisk, foreslås det, at det præciseres,  

 at myndighederne har ansvar for, at elektroniske arkivalier behandles  

 således, at bevaring er teknisk mulig.
 Endelig foreslås det, at man som en permanent ordning viderefører udvalget  

 til fremme af samarbejdet mellem Statens Arkiver og andre institutioner m.v.,  

 der arbejder med indsamling af private arkivalier og formidling af kendskab  

 hertil.
Gældende lovgivning m.v. på arkivområdet Lov nr. 337 af 14. maj 1992 om offentlige arkiver m.v., der trådte i kraft  

 den 1. oktober 1992, lagde et nyt grundlag for de offentlige arkivers virke.  

 Formålet med lovgivningen var at understrege de offentlige arkivers  

 rolle ved udformningen af en overordnet bevarings- og kassationspolitik for  

 offentlige arkivalier, at understrege myndighedernes ansvar for  

 behandlingen af deres arkivalier, samt at skabe størst mulig åbenhed  

 med hensyn til adgangen til de offentlige arkivers samlinger for offentlighed  

 og forskning.
 Om behandlingen af 1992-loven henvises til Folketingstidende 1991-92 sp.  

 5399, tillæg A, sp. 4051, sp. 5950, tillæg B, sp. 1217, sp. 9671, sp. 9816 og  

 tillæg C, sp. 895.
På samtlige de områder, der ifølge loven udgør de offentlige arkivers  

 arbejdsfelt, er der opnået resultater.
Dette gælder områderne - myndighedernes behandling, bevaring og kassation af arkivalier - myndighedernes aflevering og Statens Arkivers modtagelse af arkivalier,  

 herunder elektronisk lagret materiale - samarbejdet mellem de offentlige - statslige og kommunale -  

 arkivinstitutioner - tilgængelighed til afleverede arkivalier - samarbejdet mellem arkivinstitutioner på privatarkivområdet - heraldisk rådgivning, herunder sager om benyttelse af rigsvåbenet.
 Det bemærkes, at de forskningsaktiviteter, der udføres af Statens Arkivers  

 personale, er nærmere reguleret i lov nr. 224 af 27. marts 1996 om forskning  

 ved arkiver, biblioteker, museer m.v.
Koordineret bevarings- og kassationspolitik Myndighedernes behandling, bevaring og kassation af arkivalier er blevet  

 genstand for en mere detaljeret regulering ved - Kulturministeriets bekendtgørelse nr. 857 af 21. oktober 1992 om  

 offentlige arkivalier og om offentlige arkivers virksomhed, - Statens Arkivers cirkulære nr. 180 af 23. november 1995 om elektronisk  

 arkivering hos statslige myndigheder - Kulturministeriets bekendtgørelse nr. 13 af 17. januar 1996 om bevaring  

 og kassation af kommunernes og amtskommunernes arkivalier - Statens Arkivers cirkulære nr. 16 af 25. januar 1996 om bevaring og  

 kassation af arkivalier i de amtskommunale sygehuse samt i sygehusene under  

 Hovedstadens Sygehusfællesskab og - Statens Arkivers cirkulære nr. 17 af 25. januar 1996 om bevaring af  

 primærkommunernes arkivalier.
 Der er således taget betydelige skridt i retning af gennemførelse af den  

 koordinerede offentlige arkivpolitik med hensyn til bevaring, kassation og  

 tilgængeliggørelse af offentlige arkivalier, der blev lagt op til med  

 arkivloven af 1992.
 Gennemførelsen af den koordinerede bevarings- og kassationspolitik kræver  

 som udgangspunkt et overblik over mængden og fordelingen af offentlige  

 arkivalier.
Statens Arkiver gennemførte i 1995 en undersøgelse af den statslige  

 forvaltnings arkivalier.
Denne undersøgelse viser, at der i den statslige  

 sektor er opbevaret ca. 400 hyldekilometer arkivalier for perioden indtil  

 1994, hvoraf ca. 13 % er ældre end 30 år.
I 1993-94 har Statens Arkiver endvidere i samarbejde med Kommunernes  

 Landsforening gennemført en undersøgelse af primærkommunernes  

 arkivalieproduktion.
På grundlag af undersøgelsen beregnedes omfanget af de  

 arkivalier, der opbevares hos kommunale myndigheder, til ca. 350  

 hyldekilometer.
 Samtidig er omfanget af amtskommunernes, herunder de amtskommunale  

 sygehuses, arkivalier beregnet til ca. 200 hyldekilometer.
 Det bemærkes, at kommunale myndigheder kan foretage aflevering af deres  

 arkivalier til Statens Arkiver, men at de ikke som statslige myndigheder er  

 forpligtet til at aflevere arkivalier, der er 30 år gamle.
 Der foreligger således for første gang et overblik over omfanget af den  

 offentlige arkivaliebestand, omkring 1.000 hyldekilometer, der opbevares hos  

 myndighederne.
 Dette overblik indgår i grundlaget for den planlægning af Statens Arkivers  

 aktiviteter i de kommende år, der nedenfor nærmere skal omtales.
Udviklingen inden for Statens Arkiver Ønsket om gennemførelsen af en overordnet arkivpolitik har sat fokus på  

 Statens Arkiver.
Da Kulturministeriet i efteråret 1990 iværksatte et projekt  

 med det formål at indføre aktivitets- og økonomistyringssystemer i  

 ministeriets institutioner, var Statens Arkiver blandt de første områder, der  

 blev involveret i projektet.
Som resultat af dette projekt udsendte  

 Kulturministeriet i februar 1992 »Statens Arkiver.
En forundersøgelse  

 til indføring af aktivitets- og økonomistyring.« I denne såkaldte  

 SØS-rapport anbefaledes iværksættelsen af overvejelser om, hvilke mål og  

 strategier, Rigsarkivet og landsarkiverne skulle prioritere for at imødekomme  

 fremtidige krav og vilkår.
Samme år nedsatte rigsarkivaren et  

 handlingsplanudvalg, der i efteråret 1993 fremlagde rapporten »Statens  

 Arkiver.
Handlingsplan 1994-98«.
I Handlingsplanen påpegedes bl.a. et  

 misforhold mellem de opgaver, der skulle løses inden for den overordnede  

 arkivpolitik, og de ressourcer, der stod til rådighed for Statens Arkiver.
På baggrund af Handlingsplanen indgik Kulturministeriet og Statens Arkiver  

 i 1994 en to-årig resultatkontrakt (1995-96), der sikrede det  

 ressourcemæssige grundlag for udarbejdelsen af en egentlig planlægning af den  

 indsats, Statens Arkiver skal yde i de kommende år.
De undersøgelser af  

 myndighedernes arkivforhold, der i den forbindelse har været foretaget, og de  

 udfordringer, gennemførelsen af regeringens IT-politiske handlingsplan rummer  

 for Statens Arkiver (jf. nedenfor), har yderligere understreget  

 ressourcespørgsmålet samt nødvendigheden af en prioritering af arkivernes  

 indsats.
 På denne baggrund er der indgået en ny resultatkontrakt mellem  

 Kulturministeriet og Statens Arkiver for perioden 1997-2000. Herom henvises  

 der til det nedenfor anførte i afsnittet om lovforslagets økonomiske og  

 administrative konsekvenser.
Som et led i Statens Arkivers rationaliseringsbestræbelser er der siden  

 1992 gennemført en koncentration af en række fællesfunktioner, herunder  

 filmnings- og kopispredningsaktiviteter, konservering samt IT-udvikling og  

 -drift.
Grundlæggende for denne reorganisering og for det fortsatte  

 effektiviseringsarbejde er, at Statens Arkiver fremstår som en organisatorisk  

 helhed.
Der henvises i denne forbindelse til bemærkningerne til § 1, nr. 2  

 (ad § 1, stk. 1).
Indsatsen på det kommunale område Målsætningen for arkivloven af 1992 var bl.a. at fastlægge og gennemføre  

 en koordineret offentlig arkivpolitik for bevaring, kassation og  

 tilgængeliggørelse af offentlige arkivalier, det være sig statslige eller  

 kommunale.
På dette område er der siden lovens ikrafttræden sket en betydelig  

 udvikling i samarbejdet mellem Statens Arkiver og de kommunale parter.
Her  

 kan nævnes, at der i det samarbejde, der er etableret mellem Kommunernes  

 Landsforening og Statens Arkiver, er udarbejdet vejledninger om  

 arkivlovgivningen og om bevaring og kassation.
I 1993 nedsatte rigsarkivaren et udvalg, der skulle fremkomme med forslag  

 til revision af bevarings- og kassationsbestemmelserne med hensyn til  

 primærkommunernes arkivalier, jf. arkivlovens § 10, stk. 2. På baggrund af  

 udvalgets anbefalinger blev udstedt Kulturministeriets bekendtgørelse nr. 13  

 af 17. januar 1996 om bevaring og kassation af kommunernes og amtskommunernes  

 arkivalier.
I bekendtgørelsens § 2, stk. 1, bemyndiges rigsarkivaren til  

 efter drøftelse med de berørte parter at fastsætte nærmere bestemmelser om,  

 hvilke arkivalier der skal bevares.
 Gennemførelsen af bestemmelserne i den nævnte bekendtgørelse formaliserer  

 samarbejdet mellem Statens Arkiver og de kommunale parter på bevarings- og  

 kassationsområdet således, at bestemmelser på dette område udformes efter  

 drøftelse mellem Statens Arkiver og de kommunale parter.
 I medfør af bekendtgørelsen har Statens Arkiver udstedt cirkulære nr. 16  

 af 25. januar 1996 om bevaring og kassation af arkivalier i de amtskommunale  

 sygehuse samt i sygehusene under Hovedstadens Sygehusfællesskab og cirkulære  

 nr. 17 af 25. januar 1996 om bevaring af primærkommunernes arkivalier.
Elektronisk arkivering Overgangen til elektronisk sagsbehandling hos offentlige myndigheder og  

 institutioner er et vigtig element i regeringens IT-politiske handlingsplan  

 fra 1995. Elektronisk sagsbehandling og arkivering stiller en række nye krav,  

 hvis de offentlige arkiver fortsat skal kunne anvendes som historiske  

 dokumentationscentre.
Den hidtidige udvikling har ikke i sig selv tilsagt  

 eller nødvendiggjort ændringer i arkivloven af 1992, men det må dog anses for  

 hensigtsmæssigt i loven at optage bestemmelser, der præciserer de offentlige  

 arkivers rolle i informationssamfundet.
Udviklingen på dette felt må antages at accelerere voldsomt inden for de  

 nærmeste år.
Kravene er hovedsagelig af bevaringsteknisk karakter, og det må  

 her sikres, at lovgivningen giver mulighed for løbende at tilpasse de krav,  

 der stilles til forvaltningens behandling af elektroniske arkivalier, til  

 udviklingen på det informationsteknologiske område.
 Forskningsministeriet og Kulturministeriet udsendte i fællesskab  

 publikationen »Elektronisk arkivering - Aktuelle muligheder og  

 anbefalinger« i november 1995. Her beskrives nøjere de krav, der i  

 øjeblikket må stilles til myndigheder, der overgår til elektronisk  

 arkivering.
I bekendtgørelse nr. 857 af 21. oktober 1992 om offentlige arkivalier og  

 offentlige arkivers virksomhed samt i cirkulære nr. 180 af 23. november 1995  

 om elektronisk arkivering hos statslige myndigheder er der fastsat  

 bestemmelser med det formål, at statslige myndigheder træffer de fornødne  

 foranstaltninger til at sikre, at bevaring af elektroniske arkivalier kan  

 finde sted på såvel den ressource- som den arkivmæssige mest hensigtsmæssige  

 måde.
For på tilstrækkelig højt niveau at kunne samarbejde med forvaltningen  

 om udviklingen af elektroniske arkivsystemer og løbende at kunne følge og  

 bidrage til udviklingen af metoder for elektronisk bevaring må Statens  

 Arkiver råde over kvalificeret datalogisk ekspertise.
 Det bemærkes, at det i det ovennævnte cirkulære om bevaring af  

 primærkommunernes arkivalier er fastsat, at kommunale arkivalier, der er  

 lagret på elektronisk medium, og som skal bevares, skal konverteres til  

 systemuafhængig arkiveringsversion, såfremt de ikke længere skal anvendes til  

 administrativt formål.
Forholdet til registerloven Ifølge artikel 6, 1 e), i EU-direktiv 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger skal  

 medlemsstaterne fastsætte bestemmelser om, at personoplysninger ikke må  

 opbevares på en måde, der giver mulighed for at identificere de registrerede  

 i et længere tidsrum end nødvendigt af hensyn til de formål, hvortil de  

 indsamles eller i forbindelse med hvilke de behandles på et senere tidspunkt.  

 Medlemsstaterne skal fastsætte de fornødne garantier for personoplysninger,  

 der i historisk, statistisk eller videnskabeligt øjemed opbevares længere end  

 i ovennævnte periode.
 Denne opbevaring af registre med personoplysninger med især historisk  

 formål finder under den gældende danske lovgivning sted i offentlige arkiver.  

 En række af de spørgsmål, der bliver aktuelle i denne forbindelse, herunder  

 forholdet mellem registerloven og arkivloven, er omtalt i  

 Forskningsministeriets publikation »Elektronisk dokumenthåndtering og  

 forvaltningsregler«, juni 1996.
Justitsministeriet har i 1996 nedsat et udvalg, der skal fremkomme med  

 forslag til en revision af registerlovgivningen under hensyn til det  

 ovennævnte EU-direktiv samt regeringens IT-politiske handlingsplan.
Herunder  

 skal udvalget bl.a. overveje grænsefladerne mellem arkivloven og  

 registerloven.
Det indgår i udvalgets kommissorium, at der skal fremlægges  

 forslag til ny lovgivning på området i folketingssamlingen 1997-98.  

 Kulturministeriet finder det på denne baggrund mest hensigtsmæssigt, at  

 afslutningen af dette udvalgsarbejde afventes, før der fremsættes forslag til  

 revision af de bestemmelser i arkivloven, der nærmere regulerer aflevering og  

 tilgængelighed for arkivalier, der er lagret på elektronisk medium.
Tilgængelighed Tilgængelighedsudvalget I henhold til § 26, stk. 1, i den gældende arkivlov nedsatte  

 kulturministeren i 1993 et udvalg, der løbende skulle vurdere praksis på  

 tilgængelighedsområdet.
I udvalgets kommissorium indgår, at udvalget ud over  

 at vurdere praksis også skal udtale sig om, hvorvidt der bør gennemføres  

 ændringer på dette område, og at udvalgets udtalelser vil indgå i vurderingen  

 af behovet for ændringer i lovgivningen på tilgængelighedsområdet.
Det  

 fastsattes i kommissoriet, at udvalget ikke skal træffe afgørelser i  

 enkeltsager og således ikke er ankeinstans i forhold til afgørelser truffet i  

 tilgængelighedssager.
Udvalget har på basis af rigsarkivarens årlige rapporter afgivet tre  

 beretninger til kulturministeren om udviklingen på tilgængelighedsområdet.  

 Rigsarkivarens rapporter redegør for udviklingen på følgende punkter - afleveringspraksis - praksis vedrørende tilgængelighedsfrister samt - praksis vedrørende dispensationer.
Det bemærkes, at tilgængelighedsudvalgets egen virksomhed må antages at  

 have været af væsentlig betydning for indarbejdelsen af den gældende  

 arkivlov.
Udvalget er i sine beretninger fremkommet med en række konstruktive  

 anbefalinger med henblik på at sikre størst mulig åbenhed.
Tilgængelighedsudvalget giver i sin 3. beretning udtryk for, at  

 arkivlovens tilgængelighedsbestemmelser generelt betragtet har givet et godt  

 grundlag for etableringen af en åben tilgængelighedspraksis på arkivområdet.  

 Det samlede udvalg har således bemærket, at der tegner sig ». . . en  

 fornuftig balance mellem relevante beskyttelseshensyn og hensyn til størst  

 mulig indsigt fra offentlighedens side . . .«, ligesom udvalget finder  

 ». . . udviklingen vedrørende dispensationsansøgninger positiv: Der er  

 et stigende antal ansøgninger, men antallet af afslag er nærmest konstant . .  

 .« Aflevering og tilgængelighed Udvalget har dog peget på det forhold, at arkivlovens  

 afleveringsbestemmelser ikke i fuldt omfang er blevet efterlevet og har  

 henstillet, at de ressourcer, der er nødvendige til sikring af rettidig  

 aflevering, bliver tilvejebragt.
Som betingelse for, at statslige arkivalier er tilgængelige efter  

 bestemmelserne i arkivlovens kapitel 5, forudsætter lovens § 20, at  

 arkivalierne skal være afleveret til Statens Arkiver.
Ifølge lovens § 13 skal  

 arkivalier som hovedregel afleveres når de er 30 år, idet kulturministeren  

 kan fastsætte nærmere regler om de tilfælde, hvor en fravigelse af  

 afleveringsfristen kan finde sted på grund af modstående hensyn.
Disse regler  

 er optaget i bekendtgørelse nr. 857 af 21. oktober 1992 om offentlige  

 arkivalier og offentlige arkivers virksomhed, § 9. Det bemærkes, at reglen om  

 30 års afleveringsfrist fastsattes første gang i arkivbekendtgørelsen af 20.  

 februar 1976, men at afleveringsfristen først ved arkivloven af 1992  

 knyttedes sammen med den almindelige tilgængelighedsfrist.
Den almindelige  

 tilgængelighedsfrist var indtil ikrafttrædelsen af arkivloven af 1992 50 år.
Ved den ovenfor omtalte undersøgelse af arkivbestanden hos statslige  

 myndigheder konstateredes, at der hos den statslige forvaltnings myndigheder  

 opbevares ca. 53 hyldekilometer ikke endeligt kassationsbehandlede  

 arkivalier, der er ældre end 30 år.
Af disse 53 hyldekilometer er  

 hovedparten, nemlig ca. 40 hyldekilometer ældre end 35 år.
Kun en del af  

 disse 40 hyldekilometre kan forklares med henvisning til de regler, der er  

 fastsat om fravigelse af afleveringsfristen under hensyn til klassificering  

 eller administrativ hensigtsmæssighed.
Resten må betragtes som et  

 afleveringsefterslæb, der er opstået på grund af de betydelige ressourcer,  

 der skal indsættes ved en afleverings/modtagelsesforretning fra såvel den  

 afleverende myndigheds som det modtagende arkivs side.
Det opståede afleveringsefterslæb har et omfang, der var uforudset ved  

 gennemførelsen af arkivloven i 1992. Det er Statens Arkivers mål, at  

 afleveringsefterslæbet vil være indhentet inden for en kortere årrække,  

 samtidig med at det sikres, at der ikke opstår nye efterslæb.
Det indgår i  

 Statens Arkivers planlægning på dette område, at de enkelte myndigheder hvert  

 tiende år afleverer arkivalier, der er over 20 år gamle, jf. bemærkningerne  

 nedenfor til § 1, nr. 8 ( ad § 13). Ved gennemførelse af en fremrykket  

 afleveringsturnus søges derudover opnået en rationaliseringsgevinst såvel for  

 de afleverende myndigheder som for de modtagende arkiver.
Dette forhold  

 indgår i resultatkontrakten mellem Kulturministeriet og Statens Arkiver for  

 perioden 1997-2000.
 Under hensyn til omfanget af de arkivalier, der ifølge lovgivningen skulle  

 være omfattet af arkivlovens tilgængelighedsbestemmelser, må ministeriet  

 imidlertid lægge vægt på at afhjælpe de problemer, der eventuelt opstår i det  

 tidsrum, der vil forløbe inden afleveringsefterslæbet er indhentet.
 Dette vil kunne ske ved, at der gennemføres en ordning, hvorefter  

 vedkommende myndighed efter drøftelse med Statens Arkiver træffer afgørelse i  

 sager, der drejer sig om benyttelse af arkivalier, der er over 30 år gamle,  

 men som endnu ikke er afleveret, jf. bemærkningerne nedenfor til § 1, nr. 10  

 (ad § 20, nyt stk. 2.) Endvidere vil de arkivalier, der er genstand for den  

 største benytterinteresse, skulle prioriteres i gennemførelsen af det  

 forestående afleveringsprogram.
Tilgængelighedsudvalgets øvrige anbefalinger Udvalget har i sin 3. beretning bl.a. henstillet, at det søges afklaret,  

 hvad ordet »arkivenhed« dækker og har anbefalet, at begrebet  

 »screening« søges afklaret og beskrevet præcist i forbindelse med  

 lovrevisionen.
Den nugældende lovs § 23 lyder: »Tilgængelighedsfristen regnes fra en  

 arkivenheds slutningsår.« I bilag 4 til Forslag til lov om offentlige arkiver m.v. (L 182/1991-92)  

 defineredes »arkivenhed« således: »Ved en arkivenhed forstås  

 en fysisk enhed f.eks. en protokol, et sagslæg, et magnetbånd, mikrofilm/kort  

 eller en enhed frembragt ved arkivdannelsen.« Tilgængelighedsudvalget har i sin 3. beretning bemærket, at det er  

 udvalgets opfattelse, at ordet i praksis opfattes som hele lægget/aktpakken.
Supplerende kan bemærkes, at ordet »arkivenhed« er et udtryk for  

 den sammenhæng, der ved arkivdannelsen eller henlæggelsen tilvejebringes  

 mellem de enkelte dokumenter eller indførsler i en sag derved, at  

 dokumenterne/oplysningerne placeres i samme sagsomslag, pakke eller bind og  

 dermed er søgbare efter samme kriterie(r). En arkivenhed kan fremsøges ved at  

 udnytte de søgefaciliteter, der er etableret ved arkivdannelsen eller gennem  

 den i arkiverne foretagne tilgængeliggørelse.
Arkivenheden kan ekspederes  

 uden at ændre den orden, der er etableret ved arkivdannelsen og henlæggelsen  

 hos myndigheden eller ved den ordning af et arkiv, der har fundet sted i  

 arkiverne.
 Det er Statens Arkivers vurdering, at det er ønskeligt fortsat i  

 arkivlovgivningen at arbejde med dette begreb, som er karakteristisk for  

 arkivadgangen, der ikke nødvendigvis - som aktindsigten efter  

 offentlighedsloven - retter sig mod bestemte dokumenter eller en bestemt sag.  

 Ministeriet kan tilslutte sig denne vurdering.
Ministeriet er opmærksom på, at denne vurdering må basere sig på  

 konstateringen af, at langt den største del af offentlige myndigheders  

 arkivalier idag foreligger i papirform.
Det er på nuværende tidspunkt ikke  

 konkretiseret, på hvilke tekniske betingelser elektroniske arkivalier i  

 fremtiden vil blive stillet til rådighed til benyttelse.
 Tilgængelighedsudvalget har i sin 3. beretning påpeget behovet for, at  

 begrebet »screening« søges nærmere præciseret.
 Det kan oplyses, at begrebet screening i forbindelse med arkivadgang er  

 nærmere vurderet i en beretning, der i marts 1996 er afgivet af en  

 arbejdsgruppe, nedsat af Udenrigsministeriet, til gennemgang af  

 Udenrigsministeriets hidtidige praksis og erfaringer med hensyn til  

 ministeriets administration af arkivlovens bestemmelser.
Arbejdsgruppen konstaterer i sin beretning, at begrebet screening langt  

 fra er entydigt, men bruges i en række forskellige betydninger, herunder om - identifikation af sensitive dokumenter i arkivmateriale på basis af  

 kriterier såsom klassifikation, udsteder eller indhold, - vurdering af enkeltdokumenter, f.eks. hvorvidt adgang til dokumentet  

 kunne have skadevirkning for statens sikkerhed eller forholdet til fremmede  

 magter, - forbehold over for gengivelse og omtale af specificerede  

 enkeltdokumenter, - udlevering af kopier af udvalgte dokumenter, - udtagning/maskering af enkeltdokumenter eller dele deraf før aflevering  

 til offentligt arkiv eller før udlån til publikum.
 Efter Kulturministeriets opfattelse kan en sammenfattende definition af  

 begrebet gå ud på, at man ved screening forstår, at den enkelte arkivenhed  

 gennemgås med henblik på dels identificering af dokumenter indeholdende  

 særlig fortrolige oplysninger, dels vurdering af, om sådanne dokumenter kan  

 gøres tilgængelige.
Når screening har fundet sted, må der tages stilling til konsekvenserne af  

 den eventuelle tilstedeværelse af fortroligt materiale, f.eks. udtagning af  

 dokumenter inden arkivadgang eller arkivadgang på særlige vilkår.
Herved  

 opnås, at hele arkivenheder ikke forbliver utilgængelige, fordi et enkelt  

 eller nogle få dokumenter heri indeholder oplysninger, der stadig må  

 hemmeligholdes.
Screening forudses gennemført i forbindelse med fastsættelse af særlige  

 tilgængelighedsfrister.
Særlige tilgængelighedsfrister fastsættes i  

 forbindelse med aflevering af vedkommende myndighed efter drøftelse med det  

 modtagende arkiv.
Hvor screening ikke har fundet sted i forbindelse med  

 aflevering, f.eks. af ressourcemæssige grunde, eller fordi materialet er  

 afleveret forud for arkivloven af 1992 og senere er blevet fristforlænget,  

 vil en efterfølgende screening og afklassificering kunne finde sted, f.eks. i  

 forbindelse med konkrete dispensationsansøgninger.
Ressource- eller tidsforbruget ved screening er bl.a. afhængig af, hvor  

 tæt stadig fortrolige dokumenter forekommer i arkivenhederne, og hvilken  

 ekspertise, der kan stilles til rådighed.
Det vil derfor være vanskeligt at  

 opstille en standard for tidsforbruget ved f.eks. 1 hyldemeter arkivalier.
De  

 forøgede ressourcer, der i givet fald kan sættes ind på screening, bør  

 formentlig målrettes på arkivalier, som har høj prioritet hos brugerne.
 Der henvises iøvrigt til bemærkningerne nedenfor til § 1, nr. 11 og 12.  

 (ad § 21, stk. 1 og stk. 2).
 Udvalget har derudover anbefalet, at en række forhold overvejes i  

 forbindelse med revision af lovens enkelte bestemmelser.
I forbindelse med § 21 har udvalget ønsket overvejet, om der kan  

 gennemføres fristforlængelser for enkelte dokumenter og kun hvis særlige  

 grunde taler herfor, arkivenheder eller grupper af arkivenheder.
Dette  

 forhold har sammenhæng med spørgsmålet om screening, og der henvises til  

 bemærkningerne til § 1, nr. 11 og 12 (ad § 21, stk. 1 og stk. 2).
I forbindelse med § 24, stk. 1, har udvalget anbefalet, at det overvejes,  

 om rigsarkivaren fortsat bør afgøre dispensationsspørgsmål efter § 22, stk.  

 1, nr. 1, (enkeltpersoners private forhold) uden samtykke fra den afleverende  

 myndighed.
Ministeriet skal hertil bemærke, at baggrunden for bestemmelsen i  

 den gældende lov er ønsket om at fremme en smidig og hurtig behandling af  

 ansøgninger om dispensation fra de fastsatte tilgængelighedsfrister.  

 Bedømmelsen af sådanne oplysningers mere eller mindre følsomme karakter giver  

 erfaringsmæssigt ikke ofte anledning til tvivl.
 Skulle en afgørelse i en konkret dispensationssag vedrørende arkivenheder,  

 der er omfattet af § 22, stk. 1, nr. 1, give anledning til tvivl, høres  

 ressortmyndigheden.
 Ministeriet finder på denne baggrund ikke, at bestemmelsen i § 24, stk. 1,  

 bør ændres.
 I forbindelse med § 24, stk. 4, har udvalget henstillet til overvejelse,  

 om der til dispensationer fortsat skal kunne knyttes nærmere vilkår for  

 benyttelsen af det pågældende materiale, herunder, om der bør indføres  

 bestemmelse om, at dispensationer i videst muligt omfang medfører fuld adgang  

 til benyttelse af materialet, og at indskrænkninger i denne adgang skal  

 angives klart og utvetydigt i den meddelte dispensation.
 Hovedparten af de ansøgninger om dispensation, der behandles af Statens  

 Arkiver, drejer sig dispensation fra 80-års tilgængelighedsfristen efter  

 lovens § 22, stk. 1, nr. 1, (enkeltpersoners private og økonomiske forhold).
For meget materiale gælder, at det indeholder såvel oplysninger om  

 enkeltpersoners private og økonomiske forhold som oplysninger, hvor  

 beskyttelseshensyn ikke gør sig gældende.
Af hensyn til beskyttelsen af  

 privatlivets fred hos de personer, om hvem der måtte findes oplysninger i  

 materiale, der er omfattet af bestemmelsen i § 22, stk. 1, nr. 1, kan det  

 fastsættes som vilkår, at der ikke må viderebringes oplysninger fra  

 materialet, der kan lede til identifikation af de pågældende.
Herved sikres  

 den størst mulige åbenhed derved, at oplysninger om forskellige sagsforhold  

 vil kunne udnyttes i forskningsmæssig og almenkulturel sammenhæng, samtidig  

 med at der tages hensyn til privatlivets fred.
 En del ansøgninger angår dispensationer fra de frister, der er fastsat i  

 henhold til § 21 (statens sikkerhed, rigets udenrigspolitiske interesser  

 m.v.). Disse ansøgninger, der ofte vedrører Udenrigsministeriets akter,  

 frembyder et problem derved, at såvel den særlige aktdannelse i  

 Udenrigsministeriet (dossiersystemet) som aktmængden betyder, at der må ske  

 en omfattende, kvalificeret screening med det deraf afledte behov for  

 ressourcer.
 Statens Arkiver søger i forbindelse med indhentning af ressortmyndighedens  

 samtykke til en dispensation så nøje som muligt at få præciseret, hvilke  

 begrænsninger i udnyttelsen af oplysninger, den konkrete sag måtte give  

 anledning til.
 En fastsættelse af vilkår for brugen af de oplysninger, der gives adgang  

 til ved en dispensation, sker med henblik på at opnå størst mulig åbenhed  

 uden at tilsidesætte de hensyn, der har betinget en særlig, længere  

 tilgængelighedsfrist end 30 år.
 Alternativet måtte i givet fald være, at adgang til den pågældende  

 arkivenhed eller det pågældende dokument blev nægtet.
 Ministeriet finder på dette grundlag ikke anledning til at fremkomme med  

 forslag til ændring i § 24, stk. 4, men problemstillingen må føre til, at  

 Statens Arkiver og ressortmyndigheden nøje overvejer rækkevidden af de  

 vilkår, der fastsættes i forbindelse med adgang til fortroligt materiale.
 I forbindelse med § 25 har tilgængelighedsudvalget anmodet om overvejelse  

 af, om det bør være en forudsætning for strafansvar efter § 25, at brugeren  

 er pålagt tavshedspligt vedrørende konkrete forhold.
Det bemærkes hertil, at det ville kræve en detaljeret gennemgang af det  

 materiale, der søges adgang til, hvis det skulle opregnes, hvilke konkrete  

 oplysninger i materialet, der er omfattet af tavshedspligten.
En sådan  

 gennemgang vil være uhyre tidkrævende og må anses for at være i modstrid med  

 hensigten med bestemmelsen i § 25, nemlig at bane vej for en smidigere  

 behandling af ansøgninger om adgang til ikke umiddelbart tilgængeligt  

 materiale.
Det bemærkes i denne forbindelse, at § 25 primært tager sigte på  

 den situation, at der uden forudgående screening er givet adgang til en eller  

 flere arkivenheder, der kan indeholde oplysninger af fortrolig karakter.
 I de tilfælde, hvor der foretages screening på dokumentniveau, jf.  

 ændringsforslagets § 1, nr. 11 (ad § 21, stk. 1), og der gives adgang til  

 dokumentet, bør denne adgang i videst muligt omfang ske uden begrænsninger.
 Hvor en generel henvisning måtte formodes at kunne give anledning til  

 tvivl, søger Statens Arkiver i forbindelse med dispensationen at præcisere,  

 hvilke forhold tavshedspligten omfatter.
 Ministeriet finder således ikke anledning til at fremkomme med forslag til  

 ændring i § 25.
 I forbindelse med § 26 henstiller udvalget til overvejelse, om udvalget  

 skal nedlægges, eller om det skal bibeholdes med en udvidet kompetence  

 således, at det kan udtale sig i konkrete dispensationssager, som indbringes  

 for det.
Tilgængelighedsudvalget bemærker i denne forbindelse, at udvalget ikke bør  

 tillægges kompetence til at træffe afgørelse i de sager, der måtte indbringes  

 for det.
Det er her udvalgets opfattelse, at det - under den forudsætning, at  

 ressortmyndigheden vil lægge vægt på størst mulig åbenhed - er bedst  

 stemmende med den parlamentariske tradition, at de væsentlige afgørelser, der  

 blandt andet vedrører hensyn til rigets sikkerhed og forsvar, træffes af  

 vedkommende ressortminister, der i sin administration er ansvarlig over for  

 Folketinget.
Udvalgets flertal foreslår imidlertid, at der tillægges udvalget  

 kompetence til i konkrete sager at henstille til en afleverende myndighed at  

 ændre en afgørelse, som udvalget ikke måtte være enig i.
 Ministeriet er enig med udvalget i, at der ikke bør etableres en særlig  

 ankeinstans med afgørende kompetence i dispensationsspørgsmål, jf.  

 bemærkningerne til § 24 i det forslag til lov om offentlige arkiver m.v., der  

 blev fremsat i 1992.
Med hensyn til udvalgets forslag om en rådgivende kompetence til at udtale  

 sig i konkrete dispensationssager, herunder at henstille at afgørelser, der  

 er truffet af rigsarkivaren eller af ressortmyndighederne, ændres, skal  

 ministeriet bemærke, at ministeriet ikke finder det rigtigt, at tillægge  

 udvalget kompetence til løbende at afgive udtalelse i sager, hvor en  

 dispensationsansøgning ikke har kunnet imødekommes af rigsarkivaren eller af  

 vedkommende ressortmyndighed.
Den nugældende ordning, hvorefter udvalget på  

 baggrund af konkrete sager kan foretage en årlig vurdering af praksis på  

 tilgængelighedsområdet og derved yde en generel rådgivning for såvel  

 offentlige arkiver som ressortmyndighederne, har i praksis medvirket til at  

 fremme den størst mulige åbenhed ved behandlingen af  

 dispensationsansøgninger.
 Den af udvalgets flertal foreslåede ordning ville medføre en ændring af  

 udvalgets karakter og nødvendiggøre en nøjere regulering af udvalgets  

 sammensætning og forretningsorden, bl.a. under hensyn til medlemmernes  

 habilitet.
 Ministeriet finder således ikke at kunne foreslå, at udvalgets kompetence  

 udvides således, at det løbende kan afgive udtalelser om konkrete  

 dispensationssager, der måtte blive forelagt for det.
 Udvalget vil derimod fortsat som led i den årlige rapportering kunne  

 kommentere enkeltsager af principiel interesse.
Om rigsarkivarens årlige rapport om udviklingen på tilgængelighedsområdet  

 bemærker udvalget, at denne ordning har medført en betydelig grad af  

 gennemsigtighed og klarhed over praksis og derved i meget høj grad medvirket  

 til at skabe overblik over behovet for eventuelle justeringer med henblik på  

 at opnå en ensartet praksis.
Denne virkning har været af væsentlig betydning  

 for administrationen af arkivloven og for brugernes forståelse af  

 administrationen.
Det er derfor udvalgets opfattelse, at der også efter den fremtidige  

 arkivlovgivning bør være en pligt for rigsarkivaren til at afgive en årlig  

 rapport om praksis på tilgængelighedsområdet.
Ministeriet kan tiltræde denne  

 opfattelse.
 Det forudsættes i denne forbindelse, at der gives afleverende myndigheder  

 lejlighed til at fremkomme med bemærkninger om spørgsmål i forbindelse med  

 arkivloven samt til rigsarkivarens årlige rapport.
 Udvalget finder det hensigtsmæssigt, at rigsarkivarens rapport passerer  

 udvalget, mens der - under forudsætning af, at rapporten gøres offentlig  

 tilgængelig - ikke findes behov for, at udvalget fortsat udarbejder en årlig  

 beretning på grundlag af rigsarkivarens rapport.
Ministeriet finder imidlertid, at der fortsat er behov for en samlet  

 vurdering af hensynet til ønsket om åbenhed og de i lovens §§ 21 og 22 nævnte  

 beskyttelseshensyn.
Ministeriet kan på denne baggrund tiltræde, at der  

 opretholdes et følgeudvalg, og finder herudover, at udvalget indtil videre  

 fortsat bør afgive en årlig beretning om situationen.
Det foreslås at  

 udvalgets sammensætning ændres, jf. bemærkningerne til forslagets § 1, nr. 17  

 (ad § 26, stk. 2).
 Udvalget har endelig anmodet om overvejelse af, at der indsættes en  

 bestemmelse i arkivloven, der fastsætter svarfrist i dispensationssager,  

 svarende til bestemmelsen i offentlighedslovens § 16, stk. 2. Der henvises  

 herom til bemærkningerne til § 1, nr. 16 (ad § 24, stk. 4 og stk. 5).
Private arkivalier I medfør af § 5, stk. 2, i lov om offentlige arkiver m.v. nedsatte  

 kulturministeren i 1992 et udvalg til fremme af samarbejdet mellem Statens  

 Arkiver og andre kulturelle eller videnskabelige institutioner i arkivmæssig  

 henseende.
Udvalget havde ifølge dets kommissorium til hovedopgave »at  

 fremme og lægge rammer for samarbejdet mellem statens arkiver og de  

 offentlige og private institutioner, der indsamler og tilgængeliggør private  

 arkivalier«.
Udvalget har i juli 1996 aflagt en rapport til  

 kulturministeren.
Udvalget har aftalt arbejdsdelinger for indsamling samt  

 koordineret kopispredningsprojekter på privatarkivområdet og har iværksat  

 forsøg med fælles, elektronisk tilgængeliggørelse.
Der henvises til  

 bemærkningerne nedenfor til § 1, nr. 4 (ad § 5, stk. 2).
Heraldisk rådgivning Rigsarkivet behandler sager vedrørende brug af rigsvåbenet og har herunder  

 til opgave at vejlede statslige myndigheder om heraldiske spørgsmål, herunder  

 om den korrekte anvendelse af statskendetegnene.
Som et led i dette arbejde  

 er der i 1995 udgivet publikationen »Danmarks Våben og Krone«, der  

 indeholder oplysninger om statskendetegnenes historiske baggrund samt  

 retningslinier for deres brug i nutiden.
Lovforslagets statsfinansielle konsekvenser Lovforslaget har ikke direkte statsfinansielle konsekvenser, men en række  

 af de arkivmæssige forhold, der berøres af forslaget har ressourcemæssige  

 konsekvenser for de involverede myndigheder, herunder for Statens Arkiver.  

 Dette gælder således gennemførelsen af en afleveringsplan for statslige  

 arkivalier, udviklingen på IT-området samt forslaget om på  

 tilgængelighedsområdet i videst muligt omfang at træffe afgørelser vedrørende  

 enkelte dokumenter (screening) jf. nedenfor.
Plan for afhjælpning af efterslæb Statens Arkiver har i forbindelse med en resultatkontrakt for perioden  

 1997-2000 udarbejdet en plan for indhentning af efterslæbet.
Planen skal  

 sikre, at efterslæbet i alt væsentligt er indhentet i løbet af 2  

 kontraktperioder (2 x 4 år) samtidig med at det forebygges, at der opstår et  

 nyt.
Det indgår, at der til dette formål afsættes ca. 5 mio.kr. årligt i  

 perioden 1997-2000.
IT-program for Statens Arkiver IT-programmet skal sætte Statens Arkiver i stand til at fastsætte normer  

 og krav for myndighedernes arkivdannelse med henblik på sikring af, at  

 myndighedernes elektroniske arkivalier bevares betryggende for eftertiden og  

 kan tilgængeliggøres for publikum med moderne søgefaciliteter.
 Det indgår i resultatkontrakten for Statens Arkiver, at der til dette  

 formål afsættes 10 mio. kr. årligt i perioden 1997-2000.
Dokumentgennemgang (screening) Øget anvendelse af screening vil være ressourcekrævende for berørte  

 myndigheder, jf. det ovenfor anførte vedrørende screening.
Det er således en  

 forudsætning for, at loven kan fungere efter sin hensigt, at såvel Statens  

 Arkiver som de berørte myndigheder får tilført ressourcer.
Det er vanskeligt  

 at foretage et generelt skøn over behovet, og der bør formentlig lægges op  

 til, at indsatsen målrettes på opgaver, der har høj prioritet hos brugerne.  

 Der påregnes afsat 5 mio. kr. til formålet på FFL 1998.
Lovforslagets administrative konsekvenser Det indgår i forslaget, at det eksisterende udvalg på privatarkivområdet  

 gøres permanent.
Dette forventes ikke at få væsentlige administrative  

 konsekvenser.
Lovforslagets øvrige konsekvenser Lovforslaget forventes ikke at medføre væsentlige finansielle eller  

 administrative konsekvenser for kommunerne.
 Lovforslaget forventes ikke at få erhvervsøkonomiske eller miljømæssige  

 konsekvenser, og det indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Ændringen foreslås som konsekvens af ændringsforslaget til § 1, stk. 1.
Til nr. 2 ad § 1, stk. 1 Ændringen skal understrege, at Statens Arkiver udgør en organisatorisk  

 helhed under rigsarkivarens ledelse.
 Statens Arkiver omfatter følgende institutioner: Rigsarkivet, Landsarkivet  

 for Sjælland, Lolland-Falster og Bornholm, Landsarkivet for Fyn, Landsarkivet  

 for Nørrejylland, Landsarkivet for de Sønderjyske Landsdele, Erhvervsarkivet  

 samt Dansk Data Arkiv.
 Under hensyn til at Rigsarkivet er omtalt i Grundlovens § 8, findes det  

 hensigtsmæssigt fortsat udtrykkeligt at omtale Rigsarkivet i bestemmelsen.
Rigsarkivet modtager arkivalier, der afleveres fra centraladministrationen  

 samt landsdækkende statslige institutioner.
Landsarkiverne modtager  

 arkivalier, der afleveres af lokale statslige myndigheder og institutioner,  

 folkekirken samt anerkendte trossamfund.
Landsarkiverne modtager endvidere  

 arkivalier, der afleveres fra kommunale myndigheder og institutioner.
 Såvel Rigsarkivet som landsarkiverne indsamler og bevarer derudover  

 private arkivalier fra enkeltpersoner, foreninger og institutioner.
Erhvervsarkivet er statens erhvervshistoriske arkiv.
Erhvervsarkivet  

 indsamler og bevarer arkivalier af væsentlig betydning fra erhvervslivets  

 organisationer og virksomheder.
 Dansk Data Arkiv blev ved kgl. resolution af 23. oktober 1992 (bkg. nr.  

 891 af 23. oktober 1992) henlagt fra det daværende Undervisnings- og  

 Forskningsministerium til Kulturministeriet med virkning fra 1. januar 1993.  

 Dansk Data Arkiv indsamler og bevarer forskningsregistre især inden for de  

 samfundsvidenskabelige og sundhedsvidenskabelige områder.
En række funktioner udføres af alle institutioner, således udføres f.eks.  

 læsesals- eller formidlingsfunktioner ved samtlige institutioner under  

 Statens Arkiver.
Andre fællesfunktioner inden for arkivernes virksomhed er  

 derimod henlagt til centre, der er placeret i enkelte institutioner.
Ved  

 Landsarkivet for Sjælland m.m. er således oprettet Statens Arkivers  

 Konserveringscenter og ved Landsarkivet for Nørrejylland Statens Arkivers  

 Filmningscenter.
Statens Arkivers IT-center oprettes i foråret 1997 ved  

 Rigsarkivet.
Til nr. 3 ad § 4, stk. 1 Ændringen er af redaktionel karakter.
De offentlige arkivers hovedopgave  

 er at sikre bevaring af arkivalier.
Det findes derfor hensigtsmæssigt også at  

 nævne »bevaring« som opgave for de kommunale arkivinstitutioner,  

 jf. § 2, nr. 1.
Med hensyn til definitionen af de kommunale arkivers opgaver kan der  

 henvises til Vejledning om arkivlovgivningen (1993), der er udarbejdet af  

 Statens Arkiver, Stadsarkivarforeningen og Kommunernes Landsforening i  

 fællesskab.
Oprettelse af et kommunalt arkiv antages at forudsætte en  

 politisk beslutning, hvorom det hedder: »I beslutningsgrundlaget bør der  

 tages stilling til eksempelvis arkivets organisatoriske placering, krav til  

 lederens uddannelse, baggrund og forudsætninger, omsorgen for og behandlingen  

 af arkivalierne, herunder evt. indskærpelse af tavshedspligten, arkivets  

 kompetence og forpligtelser i forhold til forvaltningerne, borgernes adgang  

 til at benytte arkivalierne, herunder administrationen af  

 tilgængelighedsreglerne, og arkivets eventuelle øvrige arbejdsopgaver og  

 funktioner.« Stadsarkivarforeningen har fremsat forslag om etablering af et centralt  

 nævn til godkendelse af og tilsyn med de kommunale arkivinstitutioner.
 Statens Arkiver finder ikke en sådan regulering hensigtsmæssig på  

 nuværende tidspunkt, og ministeriet kan tilslutte sig denne vurdering.
Til nr. 4 ad § 5, stk. 2 I 1992 nedsatte kulturministeren i henhold til bemyndigelsen i § 5, stk.  

 2, i den gældende lov et udvalg til fremme af samarbejdet mellem Statens  

 Arkiver og andre institutioner, der varetager opgaver på privatarkivområdet.  

 Medlemmerne af udvalget beskikkedes for perioden 1. januar 1993 - 31.  

 december 1996.
 I udvalgets kommissorium hedder det bl.a.:
 »Udvalget har til opgave at fremme og lægge rammer for samarbejdet  

 mellem Statens Arkiver og de offentlige og private institutioner, der  

 indsamler og tilgængeliggør private arkivalier.
Det kan herunder drøfte - bevaringsplanlægning på privatarkivområdet, herunder koordinering af  

 arkivernes saglige og geografiske dækningsområde, - samordning af tilgængeliggørelsesarbejder, herunder af arkivdatabaser og - kopispredning mellem arkiverne.« Udvalget har i overensstemmelse med sit kommissorium afgivet en rapport  

 til kulturministeren med en redegørelse for udvalgets arbejde og med en plan  

 for dets fortsættelse.
Udvalget har i den nævnte rapport anbefalet, at udvalget gøres til et  

 permanent organ til koordinering af arbejdet på privatarkivområdet, idet det  

 har anført, at en koordinerende indsats vil have en betydelig effekt med  

 hensyn til den mest hensigtsmæssige udnyttelse af de ressourcer, der anvendes  

 i forbindelse med indsamling, registrering og tilgængeliggørelse af private  

 arkivalier.
Udvalget har derudover anbefalet, at der afsættes særlige midler  

 til varetagelse af sekretariatsforretninger, udvikling af en fælles  

 privatarkivdatabase m.v. i forbindelse med udvalgets arbejde.
Ministeriet tillægger det betydning, at den indsats, udvalget har ydet,  

 kan fortsætte.
Det foreslås på den baggrund at opretholde udvalget, idet det  

 bemærkes, at udgifterne til udvalgets sekretariatsforretninger m.v. mest  

 hensigtsmæssigt vil kunne afholdes af Statens Arkivers rammebevilling.  

 Udvalget vil herudover kunne søge særlig finansiering af udviklingsprojekter  

 m.v.
Til nr. 5 ad § 6, stk. 1, § 6, stk. 2, § 14, stk. 1, 1. pkt., § 14, stk. 1, 2. pkt.,  

 § 14, stk. 4 og § 32 Ændringerne foreslås som konsekvens af ændringsforslaget til § 1, stk. 1.
Til nr. 6 ad § 9, stk. 1 I regeringens IT-politiske handlingsplan fra 1996 indgår, at Statens  

 Arkiver i samarbejde med »spydspids«-institutioner udarbejder  

 standarder for afleveringer af elektroniske arkivalier.
 Selvom disse forhold allerede er genstand for regulering i henhold til den  

 gældende lovgivning, må det principielt anses for ønskeligt, at det i loven  

 præciseres, at myndighederne skal varetage de særlige hensyn, der knytter sig  

 til bevaringen af elektroniske arkivalier.
 Den nærmere procedure med hensyn til sikring af bevaring af statslige  

 myndigheders elektroniske arkivalier er beskrevet i Statens Arkivers  

 cirkulære nr. 180 af 23. november 1995 om elektronisk arkivering hos  

 statslige myndigheder.
 Primærkommunerne skal ifølge cirkulære nr. 17 af 25. januar 1996 om  

 bevaring af primærkommunernes arkivalier overføre sådanne elektroniske  

 arkivalier, som skal bevares, til systemuafhængige arkiveringsversioner,  

 såfremt arkivalierne ikke længere skal anvendes til administrative formål.
 Der påregnes gennemført en tilsvarende regulering på det amtskommunale  

 område.
Det bemærkes, at kommunerne ikke er forpligtet til at foretage aflevering  

 af deres arkivalier til offentlige arkiver.
Kommuner, der ikke foretager  

 aflevering til offentlige arkiver, er forpligtet til på anden måde at sikre  

 bevaringen af arkiveringsversioner af elektroniske arkivalier.
Det må i denne forbindelse anses for uhensigtsmæssigt, hvis hver kommune  

 selvstændigt skal løse denne opgave, der forudsætter teknisk ajourføring.
Det  

 er derfor Statens Arkivers hensigt at søge etableret en ordning, hvorefter en  

 kopi af arkiveringsversionen afleveres til Statens Arkiver, der vil kunne  

 forestå de konverteringer, der af bevaringstekniske grunde måtte blive  

 nødvendige.
Til nr. 7 ad § 12 Ændringen foreslås som konsekvens af ændringsforslaget til § 1, stk. 1.
Til nr. 8 ad § 13 Hovedsigtet med ændringen, der foreslås til bestemmelserne i lovens  

 kapitel 4, er at sikre, at aflevering af statslige arkivalier til Statens  

 Arkiver finder sted således, at formålet med bestemmelserne i lovens kapitel  

 5 om tilgængelighed tilgodeses i videst muligt omfang.
De hensyn, der kan betinge en udskydelse af afleveringstidspunktet ud over  

 30 år, er nærmere beskrevet i § 9 i bekendtgørelse nr. 857 af 21. oktober  

 1992 om offentlige arkivalier og offentlige arkivers virksomhed.
Disse hensyn  

 påregnes opretholdt ved revision af bekendtgørelsen.
Som der tidligere er redegjort for, er der konstateret et betydeligt  

 afleveringsefterslæb, der er opstået af ressourcemæssige årsager.
Da dette  

 efterslæb først kan forventes afhjulpet over en årrække, bør det ved ændring  

 af bekendtgørelsen præciseres, at ressourcemæssige forhold kan indgå blandt  

 de modstående hensyn, der kan medføre senere aflevering.
Som ovenfor nævnt  

 forudsættes det, at afleveringsefterslæbet vil være fuldt ud indhentet i  

 løbet af en 10-års periode.
Under hensyn til formuleringen i § 20 om tilgængelighed til afleverede  

 arkivalier (» når de er 30 år gamle«) findes det  

 hensigtsmæssigt, at det i bestemmelsens 1. pkt. fastslås, at aflevering som  

 hovedregel skal finde sted, inden arkivalierne er 30 år gamle.
I denne  

 forbindelse bemærkes, at praktiske og ressourcemæssige hensyn tilsiger, at  

 afleveringer af arkivalier fra de enkelte myndigheder til Statens Arkiver  

 sker med afleveringsterminer af flere års varighed.
Skal det således ved den  

 praktiske tilrettelæggelse sikres, at myndighedernes arkivalier er  

 tilgængelige i Statens Arkiver, når de er 30 år gamle, bør aflevering  

 ske, inden arkivalierne er 30 år gamle, jf. i øvrigt omtalen ovenfor  

 af Statens Arkivers afleveringsplan.
Til nr. 9 ad § 15, stk. 2 Ændringen foreslås som konsekvens af ændringsforslaget til § 1, stk. 1.
Til nr. 10 ad § 20, stk. 2 og 3 Navnlig under hensyn til det afleveringsefterslæb, der tidligere er  

 omtalt, foreslås det, at vedkommende myndighed efter drøftelse med Statens  

 Arkiver træffer afgørelse om tilgængelighed i forbindelse med ansøgning om  

 adgang til materiale, der er 30 år gammelt, men som ikke er afleveret til  

 Statens Arkiver.
 Det foreslås, at der fastsættes, at afgørelse af, hvorvidt og på hvilken  

 måde ansøgningen kan imødekommes, så vidt muligt skal ske inden for en frist  

 på 30 dage.
 De måder, hvorpå ansøgningen kan imødekommes, kan omfatte, at materialet  

 enten rykkes frem i afleveringsplanen, udlånes til benyttelse på læsesal i  

 Statens Arkiver eller stilles til rådighed hos myndigheden.
Det fastsættes, at der kun kan nægtes adgang i de tilfælde, hvor de  

 hensyn, der er omtalt i § 21, stk. 1, nr. 1-6, og § 22, stk. 1, nr. 1-5,  

 foreligger.
Det bemærkes, at situationen ikke kan sammenlignes med adgangen  

 til arkivalier, der er afleveret til Statens Arkiver.
Myndighedernes  

 varetagelse af ældre dokumenter vil normalt ikke være indrettet på at  

 håndtere henvendelser om en sådan adgang til dokumenter, der kan sammenlignes  

 med arkivadgang, der ofte vil omfatte adgang til en længere række sager inden  

 for et givet emneområde.
 Det kan derfor ikke udelukkes, at der kan opstå tilfælde, hvor adgang til  

 ældre dokumenter m.v. i hvert fald for en periode kan være vanskelig, fordi  

 de relevante sager ikke er i en tilstand, der gør en umiddelbar benyttelse  

 mulig.
 Rigsarkivaren bør i sine årlige rapporter om praksis på  

 tilgængelighedsområdet redegøre for udfaldet af de sager, der vedrører adgang  

 til ikke afleveret materiale.
 Hvis adgang gives til materiale, der er omfattet af registerloven, må  

 samtykke indhentes hos Registertilsynet, jf. § 24, stk. 3.
 Det må endvidere præciseres, at § 25 om tavshedspligt i visse tilfælde  

 også gælder for adgang til dokumenter, der ikke er afleveret.
Til nr. 11 ad § 21, stk. 1 Tilgængelighedsudvalget har i sin 3. beretning henstillet til overvejelse,  

 at der skabes hjemmel for at fastsætte fristforlængelser for enkelte  

 dokumenter og kun hvis særlige grunde taler herfor - for arkivenheder eller  

 grupper af arkivenheder.
Udvalget finder, at det herved understreges, at det  

 i princippet burde være det enkelte dokument, der fristforlænges, men at der  

 kan være praktiske, for eksempel ressourcemæssige, grunde til at bevare  

 muligheden for at fristforlænge hele arkivenheder eller grupper heraf.
 Idet der iøvrigt henvises til bemærkningerne ovenfor om begrebet screening  

 skal bemærkes, at ministeriet kan tiltræde den målsætning, at  

 fristforlængelse i videst muligt omfang finder sted på dokumentniveau.
Ministeriet kan i denne forbindelse tiltræde udvalgets anbefaling af, at  

 nedklassificeringsrutiner tages op til overvejelse med henblik på at fremme  

 hurtigere nedklassificering.
Dette vil svare til den udvikling, der  

 internationalt finder sted på dette område.
Det bemærkes, at dette forhold også er behandlet i Udenrigsministeriets  

 ovennævnte beretning om ministeriets administration af arkivloven.
I  

 beretningen understreges det generelt gældende internationale princip, at  

 ned- eller afklassificering kun kan foretages af den myndighed (dansk,  

 udenlandsk eller mellemfolkelig), der har foretaget den oprindelige  

 klassificering (udstederprincippet).
 Det må understreges, at der således kun kan gives adgang til  

 klassificerede udenlandske dokumenter, for så vidt den relevante udenlandske  

 myndighed har foretaget afklassificering eller meddelt samtykke til adgangen.
Til nr. 12 ad § 21, stk. 2 Ministeriet kan tiltræde Tilgængelighedsudvalgets bemærkning om, at der  

 kan være praktiske grunde, for eksempel ressourcemæssige, til at bevare  

 muligheden for at fristforlænge hele arkivenheder eller grupper af  

 arkivenheder.
Det foreslås, at det udtrykkeligt af lovteksten fremgår, at  

 disse grunde kan være ressourcemæssige forhold.
 Som det tidligere er påpeget, kan ressourcemæssige betragtninger føre til,  

 at screening målrettes på arkivalier, som har høj prioritet hos brugerne.
Til nr. 13 ad § 23 Ændringen foreslås som konsekvens af ændringsforslaget til § 21, stk. 1.
Til nr. 14 ad § 24, stk. 1 Ændringen foreslås som konsekvens af ændringsforslaget til § 21, stk. 1.
Til nr. 15 ad § 24, stk. 2, nr. 3 Ændringen foreslås som konsekvens af ændringsforslagene til dels § 13 og  

 dels § 21. For så vidt angår førstnævnte forhold bemærkes, at ændringen vil  

 medføre, at rigsarkivaren ikke som under den nugældende ordning skal foretage  

 en vurdering af, hvorvidt oplysninger i arkivmateriale, der er yngre end 30  

 år og som er afleveret til Statens Arkiver, kan være omfattet af  

 beskyttelseshensyn ifølge § 21, stk. 1. Ændringen medfører således, at  

 dispensation til benyttelse af arkivalier, der er yngre end 30 år og som er  

 afleveret til Statens Arkiver, altid forudsætter den afleverende myndigheds  

 samtykke.
Herved undgås, at man for at respektere international praksis eller  

 overholde internationale forpligtelser må foretage omfattende  

 fristforlængelser.
Til nr. 16 ad § 24, stk. 4 og 5 Tilgængelighedsudvalget har i sin 3. beretning givet udtryk for, at  

 udvalget opfatter det som et problem, at der ofte forløber alt for lang tid  

 med behandlingen af en ansøgning om dispensation, jf. § 24, stk. 1, og  

 påpeget, at den nugældende arkivlov ikke indeholder regler, der regulerer  

 dette forhold.
 Udvalget har foreslået, at der i arkivloven indsættes en bestemmelse, der  

 i sit indhold svarer til bestemmelserne i forvaltningsloven § 16, stk. 2, og  

 offentlighedslovens § 16, stk. 2.
Fristen for underretning af en ansøger om årsagen til, at en  

 aktindsigtssag ikke er afgjort, samt om det forventede afgørelsestidspunkt,  

 er i forvaltnings- og offentlighedslovene sat til 10 dage.
Det bemærkes, at  

 afgørelse om aktindsigt i henhold til de to nævnte love træffes af den  

 myndighed, der har de pågældende dokumenter i sin besiddelse, eller som i  

 øvrigt har afgørelsen af sager på det pågældende område, samt at en anmodning  

 om aktindsigt skal angive den eller de sager, der ønskes indsigt i.
 Situationen er væsentlig anderledes, når Statens Arkiver skal tage  

 stilling til dispensation fra arkivlovens tilgængelighedsfrister.  

 Dispensationssager kræver således ofte identifikation og gennemgang af en  

 eller flere arkivenheder og er derfor i sig selv mere tidkrævende end  

 behandling af aktindsigtsager.
Det skal her bemærkes, at der siden arkivlovens ikrafttræden er gjort en  

 betydelig indsats fra Statens Arkivers side for at behandle  

 dispensationssager så hurtigt som muligt, og at der i de  

 dispensationsspørgsmål, der alene afgøres af rigsarkivaren efter § 24, stk.  

 1, altovervejende træffes afgørelse inden for 15 dage.
Hvor denne tidsfrist  

 ikke kan overholdes, får ansøgeren inden 15 dage meddelelse om grunden  

 hertil.
Lang sagsbehandlingstid forekommer så godt som udelukkende i de  

 tilfælde, hvor ressortmyndighedens samtykke skal indhentes, jf. § 24, stk. 2,  

 før der kan meddeles dispensation.
 Det foreslås på den baggrund, at der som nyt stk. 4 indsættes en  

 bestemmelse om, at det i de tilfælde, hvor der ikke er truffet afgørelse i en  

 dispensationssag inden 15 dage, pålægges Statens Arkiver at underrette  

 ansøgeren om grunden hertil (f.eks. at samtykke skal indhentes).
 Statens Arkiver vil som hidtil kunne sende anmodning om samtykke til  

 afleverende myndigheder, hvor det er påkrævet, inden der er gået 15 dage,  

 efter at ansøgningen er modtaget.
Det foreslås i denne forbindelse at pålægge de myndigheder, der får  

 forelagt spørgsmål om samtykke til dispensationer, at afgøre sådanne sager  

 såvidt muligt inden 30 dage, efter at den pågældende myndighed har fået  

 spørgsmålet om samtykke forelagt fra Statens Arkiver.
En frist af denne  

 længde må anses for velbegrundet under hensyn til, at afgørelsen kan indebære  

 screening og en vanskelig afvejning af hensyn til åbenhed overfor  

 beskyttelseshensyn.
Til nr. 17 ad § 26, stk. 2 Det foreslås, at der sker en udvidelse af udvalget fra 4 til 8 medlemmer,  

 således at udvalget kan repræsentere flere sider indenfor de respektive  

 interesseområder.
De foreslåede forskningsrepræsentanter udpeges efter  

 indhentet udtalelse fra Forskningsrådenes formandskollegium.
De foreslåede  

 repræsentanter for pressen udpeges efter indhentet udtalelse fra Danske  

 Dagblades Forening og Dansk Journalistforbund, og den foreslåede dommer  

 udpeges efter indhentet udtalelse fra Justitsministeriet.
Repræsentanterne  

 for den offentlige forvaltning udpeges af kulturministeren i samråd med de  

 berørte ministre.
Til nr. 18 ad § 28, stk. 2 Ændringen foreslås som konsekvens af ændringsforslaget til § 1, stk. 1.
Til nr. 19 ad § 34, stk. 4 Ændringen er en konsekvens af L 474 12/6 1996 om ændring af straffeloven  

 (strafansvar for juridiske personer).
Til nr. 20 ad § 34, stk. 5 Ændringen er en konsekvens af L 385 20/5 1992 om ændring af  

 retsplejeloven, straffeloven, færdselsloven og udlændingeloven, hvorefter det  

 er den konkrete strafpåstand, der afgør, efter hvilke regler sagen behandles.  

 Endvidere følger ændringen af ændrede regler om politiransagning, jf.
L 469  

 30/6 1993 om ændring af retsplejeloven og færdselsloven, hvorefter det  

 afgørende for ransagningsmulighederne er, at der foreligger en forbrydelse,  

 der efter loven kan medføre frihedsstraf. Ændringen medfører ingen  

 indskrænkning af ransagningsmulighederne.
Til nr. 21 ad § 41 Der sigtes til overvejelser med hensyn til en eventuel nedsættelse af den  

 almindelige tilgængelighedsfrist, jf. de almindelige bemærkninger.
Revision  

 af andre bestemmelser kan vise sig nødvendig på et tidligere tidspunkt, jf.  

 ovenfor om de igangværende overvejelser på registerområdet.
 Til § 2 Det foreslås, at loven træder i kraft den 1. juli 1997.
Skriftlig fremsættelse Kulturministeren (Ebbe Lundgaard):
 Jeg skal hermed tillade mig for det høje Ting af fremsætte:
 Forslag til lov om ændring af lov om offentlige arkiver m.v.  

 (Yderligere åbenhed i arkivadgang m.v.).
(Lovforslag nr.
L 183).
 Hovedformålet med de foreslåede ændringer er at videreføre og sikre den  

 udvikling hen imod større åbenhed for adgangen til offentlige arkivalier, som  

 blev igangsat med arkivloven i 1992.
I medfør af den gældende arkivlov har der været nedsat et udvalg med den  

 opgave at følge udviklingen på tilgængelighedsområdet.
På grundlag af  

 udvalgets overvejelser indeholder lovforslaget bestemmelser, der gennem  

 nærmere regulering af myndighedernes behandling af tilgængelighedsspørgsmål  

 skal fremme offentlighedens adgang til statslige arkivalier.
Det indgår således i forslaget, at myndighederne skal bestræbe sig på ved  

 stillingtagen til særlige tilgængelighedsfrister og ved afgørelse af sager om  

 dispensation fra sådanne frister at foretage afvejningen mellem  

 åbenhedshensyn og beskyttelseshensyn i forhold til de enkelte dokumenter i  

 sagsmaterialet.
Herved understreges, at det i princippet bør være det enkelte  

 dokument, der fristforlænges.
Hvis der konstateres et eller flere fortrolige  

 dokumenter i en aktpakke, kan det ved f.eks. udtagning af disse dokumenter  

 undgås, at hele aktpakken gøres utilgængelig.
Der lægges herved op til en  

 øget indsats af ressourcer i forvaltningen til behandlingen af sager om  

 arkivadgang, primært på områder, der i særlig grad har interesse for  

 offentligheden, herunder forskningen.
Regeringen er indstillet på at afsætte  

 midler til en sådan indsats med henblik på en intensiveret nedklassificering.
 Det er også i lys af de indhøstede erfaringer fundet rimeligt at foreslå  

 indførelsen af frister for varigheden af den sagsbehandling, der i  

 forbindelse med anmodninger om arkivadgang skal finde sted hos Statens  

 Arkiver eller hos de myndigheder, der skal tage stilling til samtykke til  

 arkivadgang.
Lovforslaget indebærer, at der fortsat skal være et Tilgængelighedsudvalg,  

 idet ministeriet bl.a. i lys af de foreslåede skridt til styrkelse af  

 åbenheden finder det væsentligt, at der er et organ, der kan følge  

 udviklingen på området på baggrund af rigsarkivarens årlige rapporter.
Der  

 foreslås en ændret sammensætning af udvalget med bredere repræsentation af de  

 berørte kredse.
Statens Arkiver har i 1995-96 gennemført en undersøgelse af den aktuelle  

 situation med hensyn til statslige arkivalier, der er 30 år gamle eller  

 derover, og som derfor efter arkivlovens hovedregel burde være afleveret til  

 arkiverne.
Det er herved konstateret, at ressourcemæssige forhold har medført  

 et betydeligt afleveringsefterslæb, der først kan forventes afhjulpet over en  

 årrække.
Det er derfor vigtigt - udover iværksættelse af en intensiveret  

 afleveringsindsats - i videst muligt omfang at sikre, at dette efterslæb ikke  

 hindrer offentlighedens, herunder forskningens, adgang til relevante  

 arkivalier.
Forslaget indeholder derfor en bestemmelse om, at myndighederne  

 efter drøftelse med Statens Arkiver skal give adgang til disse arkivalier  

 medmindre de i loven angivne beskyttelseshensyn foreligger.
Der vil i  

 forbindelse med rigsarkivarens og Tilgængelighedsudvalgets årlige  

 rapportering ske en bedømmelse af, om den foreslåede ordning på betryggende  

 måde afhjælper uheldige konsekvenser af efterslæbssituationen.
Med henblik på en yderligere indsats for at fremme en større åbenhed for  

 adgangen til de offentlige arkivalier vil regeringen positivt se på om det er  

 muligt at nedsætte den almindelige tilgængelighedsfrist fra 30 år til 25 år i  

 et 4-årigt perspektiv.
Lovforslaget indeholder derfor en bestemmelse om  

 revision af lovgivningen i Folketingsåret 2001-2002. Ved stillingtagen til  

 den tid må der tages hensyn til en række forhold, herunder den internationale  

 udvikling bl.a. vedrørende standarder i organisationer som NATO og EU og de  

 erfaringer, der indhøstes med hensyn til lovforslagets nyordninger, bl.a.  

 vedrørende ressourceanvendelsen til nedklassificering m.v.
 Anvendelsen af informationsteknologien i forvaltningen har allerede sat  

 sit præg på arkivvæsenets opgaver, og regeringens IT-handlingsplan i forhold  

 til den statslige forvaltning vil styrke denne udvikling.
 Dette stiller krav om stor opmærksomhed med hensyn til de  

 bevaringsopgaver, som den nye teknologi medfører.
 Lovforslaget indeholder derfor en bestemmelse, der understreger  

 myndighedernes ansvar for at sikre muligheden for bevaring af edb-arkivalier.
 Statens Arkiver og en række andre institutioner, herunder lokalarkiver,  

 beskæftiger sig med indsamling af private arkivalier og formidlingen af  

 kendskabet hertil.
I medfør af den gældende arkivlov har der været nedsat et udvalg til  

 fremme af samarbejdet på dette område.
Dette udvalg har afgivet en rapport om  

 sit arbejde og har fremlagt planer for den fremtidige virksomhed.
Ministeriet  

 finder, at det vil være vigtigt fortsat af fremme samarbejdet mellem Statens  

 Arkiver og de andre institutioner m.v. der arbejder med private arkivalier.
 Lovforslaget indeholder derfor en bestemmelse om, at udvalget gøres  

 permanent.
 Med disse bemærkninger skal jeg anbefale lovforslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 337 af 14. maj 1992 om offentlige arkiver m.v.  

 foretages følgende ændringer:
 1. Overalt i loven ændres »statens arkiver« til:  

 »Statens Arkiver«.
 2. § 1, stk. 1 , affattes således:
»Statens Arkiver består af Rigsarkivet samt tilknyttede  

 institutioner.« § 1. Statens arkiver består af Rigsarkivet, landsarkiverne og  

 Erhvervsarkivet.
Stk. 2. Statens arkiver ledes af rigsarkivaren.
Rigsarkivaren  

 udpeges af kulturministeren.
 3. § 4, stk. 1, affattes således:
»Kommunerne kan oprette arkiver til behandling og bevaring af en  

 eller flere kommuners arkivalier.« § 4. Kommunerne kan oprette arkiver til behandling af en eller  

 flere kommuners arkivalier.
 Stk 2. Statens arkiver samarbejder med de kommunale arkiver.
 4. § 5, stk. 2, affattes således:
» Stk. 2. Kulturministeren nedsætter et udvalg til fremme af  

 det samarbejde, som er nævnt i stk. 1.« § 5. Statens arkiver samarbejder med og er rådgivende over for  

 andre kulturelle eller videnskabelige institutioner i arkivmæssig henseende.
 Stk. 2. Kulturministeren kan nedsætte udvalg til fremme af det  

 samarbejde, som er nævnt i stk. 1.
 5. I § 6, stk. 1, § 6, stk. 2, § 14, stk. 1, 1. pkt., § 14,  

 stk. 1, 2. pkt., § 14, stk. 4, og § 32 ændres »Rigsarkivet«  

 til: »Statens Arkiver«.
 § 6. Rigsarkivet behandler sager vedrørende brug af rigsvåbenet.
 Stk. 2. Rigsarkivet er rådgivende for statslige og kommunale  

 myndigheder i spørgsmål vedrørende offentlige våbener, segl og emblemer samt  

 flag.
§ 14. Journalregistre, der føres for statslige myndigheder, og som  

 er omfattet af lov om offentlige myndigheders registre, skal afleveres til  

 Rigsarkivet, når de ikke længere skal anvendes til administrativt formål hos  

 myndigheden.
Andre statslige registre, der er omfattet af lov om offentlige  

 myndigheders registre, afleveres til opbevaring i Rigsarkivet, hvis det  

 findes nødvendigt for udførelsen af videnskabelige eller statistiske  

 undersøgelser af væsentlig samfundsmæssig interesse.
 Stk. 2. Registertilsynet træffer efter indhentet udtalelse fra  

 rigsarkivaren afgørelse om aflevering af de i stk. 1, 2. pkt., nævnte  

 registre.
Stk. 3. Arkivering af de i stk. 1 nævnte registre sker i henhold  

 til nærmere angivne vilkår.
Kulturministeren fastsætter efter indhentet  

 udtalelse fra Registertilsynet nærmere regler om afleveringen, herunder i  

 hvilken form afleveringen skal ske, og om fastsættelse af vilkår.
 Stk. 4. Kommunerne kan aflevere kommunale registre til  

 Rigsarkivet, jf. § 37, efter regler, der fastsættes af kulturministeren efter  

 indhentet udtalelse fra Registertilsynet.
 § 32. Den, som ejer private arkivalier af forskningsmæssig eller  

 almenkulturel betydning, skal, inden de udføres af landet, give Rigsarkivet  

 adgang til kopiering af arkivalierne.
 6. I § 9, stk. 1, indsættes som 2. pkt.:
»Myndighederne skal herunder sikre, at arkivalier, der er lagret på  

 elektronisk medium, bevares således, at de kan afleveres til offentlige  

 arkiver.« § 9. Myndighederne skal drage omsorg for, at deres arkivalier  

 opbevares på betryggende måde.
 Stk. 2. Ved aflevering af arkivalierne til offentlige arkiver  

 overgår ansvaret for arkivaliernes fremtidige bevaring til disse.
 7. § 12 affattes således:
 » § 12. Statens Arkiver modtager arkivalier, der afleveres af  

 statslige myndigheder og institutioner, folkekirken samt anerkendte  

 trossamfund.
Stk. 2. Kulturministeren kan fastsætte nærmere regler om  

 aflevering til Statens Arkiver.« § 12. Rigsarkivet modtager arkivalier, der afleveres af  

 landsdækkende statslige myndigheder og institutioner.
 Stk. 2. Landsarkiverne modtager arkivalier, der afleveres af  

 lokale statslige myndigheder og institutioner, folkekirken samt anerkendte  

 trossamfund.
 8. § 13 affattes således:
»§ 13. De myndigheder, der er nævnt i § 12, afleverer, med  

 mindre modstående hensyn gør sig gældende, deres arkivalier til Statens  

 Arkiver, inden de er 30 år gamle, jf. dog § 14. Kulturministeren fastsætter  

 nærmere regler om tidspunktet for aflevering, herunder om de tilfælde, hvor  

 en fravigelse af den i 1. pkt. nævnte hovedregel kan finde sted.« § 13. De myndigheder, der er nævnt i § 12, stk. 1 og 2, afleverer,  

 medmindre modstående hensyn gør sig gældende, deres arkivalier til  

 Rigsarkivet eller landsarkiverne, når de er 30 år gamle, jf. dog § 14.  

 Kulturministeren fastsætter nærmere regler om aflevering, herunder om de  

 tilfælde, hvor en fravigelse af den i 1. pkt. nævnte hovedregel kan finde  

 sted.
 9. I § 15, stk. 2, 1. pkt., ændres  

 »landsarkiverne« til »Statens Arkiver«.
 § 15. Kommunerne kan aflevere deres arkivalier til kommunale  

 arkiver, jf. § 4, stk. 1.
Stk. 2. Kommunerne kan aflevere deres arkivalier til  

 landsarkiverne.
Kulturministeren fastsætter nærmere regler om aflevering.
 10. I § 20 indsættes som stk. 2 og 3:
» Stk. 2. Vedkommende myndighed træffer efter drøftelse med  

 Statens Arkiver afgørelse i forbindelse med ansøgning om adgang til  

 arkivalier, der er over 30 år gamle, men som endnu ikke er afleveret til  

 Statens Arkiver.
Ansøgningen imødekommes, med mindre de hensyn, der er nævnt  

 i § 21, stk. 1, nr. 1-6, og § 22, stk. 1, nr. 1-5, foreligger. § 24, stk. 3,  

 og § 25 finder tilsvarende anvendelse.
Stk. 3. Myndigheden afgør så vidt muligt inden 30 dage om en  

 ansøgning i henhold til stk. 2 kan imødekommes og på hvilken måde, der kan  

 gives adgang til arkivalierne.
Er en ansøgning i henhold til stk. 2 ikke  

 imødekommet eller afslået inden 30 dage, skal myndigheden underrette  

 ansøgeren om grunden hertil samt om, hvornår en afgørelse kan forventes at  

 foreligge.« § 20. Arkivenheder, der hidrører fra myndighederne, og som er  

 afleveret til statens arkiver, er tilgængelige for enhver, når de er 30 år  

 gamle, jf. dog § 21 og § 22.
 11. I § 21 ændres »arkivenheder eller grupper af  

 arkivenheder« til: »dokumenter«.
 12. I § 21 indsættes som stk. 2:
»Stk. 2. Hvis særlige grunde, herunder ressourcemæssige  

 forhold, taler herfor, kan fristforlængelser efter stk. 1. ske for  

 arkivenheder eller grupper af arkivenheder.« § 21. Den afleverende myndighed kan efter drøftelse med det  

 modtagende arkiv fastsætte en længere tilgængelighedsfrist end 30 år for  

 arkivenheder eller grupper af arkivenheder, hvis dette er nødvendigt til  

 beskyttelse af væsentlige hensyn til 1) statens sikkerhed eller rigets forsvar, 2) rigets udenrigspolitiske eller udenrigsøkonomiske interesser, herunder  

 forholdet til fremmede magter eller mellemfolkelige institutioner, 3) beskyttelse af sigtede, vidner eller andre i sager om strafferetlig  

 eller disciplinær forfølgning, 4) det offentliges økonomiske interesser, herunder udførelsen af det  

 offentliges forretningsvirksomhed, 5) enkeltpersoners eller private selskabers økonomiske interesse i at  

 beskytte oplysninger om tekniske indretninger eller fremgangsmåder eller om  

 drifts- eller forretningsforhold eller lignende eller 6) private og offentlige interesser, hvor hemmeligholdelse efter  

 forholdets særlige karakter er påkrævet.
 13. § 23 affattes således:
» § 23. Tilgængelighedsfristen for en arkivenhed, jf. § 20, §  

 21, stk. 2, og § 22, regnes fra en arkivenheds slutningsår.  

 Tilgængelighedsfristen for et dokument, jf. § 21, stk. 1, regnes fra  

 dokumentets dato.« § 23. Tilgængelighedsfristen regnes fra en arkivenheds  

 slutningsår.
 14. § 24, stk. 1, affattes således:
»Rigsarkivaren eller den, rigsarkivaren bemyndiger hertil, kan i  

 konkrete tilfælde meddele tilladelse til benyttelse af dokumenter,  

 arkivenheder eller grupper af arkivenheder inden udløbet af  

 tilgængelighedsfristen, jf. dog stk. 2-3 samt stk. 6.« 15. § 24, stk. 2, nr. 3, affattes således:
»3) et dokument eller en arkivenhed er yngre end 30 år.« 16. I § 24 indsættes efter stk. 3 som nye stykker:
 »Stk. 4. Er en ansøgning om benyttelse af ikke umiddelbart  

 tilgængelige arkivalier ikke imødekommet eller afslået inden 15 dage efter,  

 at den er modtaget i Statens Arkiver, skal Statens Arkiver underrette  

 ansøgeren om grunden hertil.
Stk. 5. De myndigheder, der er nævnt i stk. 2, afgør så vidt  

 muligt inden 30 dage efter, at spørgsmål om samtykke til imødekommelse af en  

 ansøgning om arkivadgang er forelagt den pågældende myndighed fra Statens  

 Arkiver, om samtykke kan meddeles.
Foreligger en afgørelse ikke inden 30  

 dage, skal myndigheden underrette Statens Arkiver om grunden hertil samt om,  

 hvornår en afgørelse forventes at foreligge.
Statens Arkiver underretter  

 herefter ansøgeren herom.« Stk. 4 bliver herefter stk. 6.
 § 24. Rigsarkivaren eller den, rigsarkivaren bemyndiger hertil,  

 kan i konkrete tilfælde meddele tilladelse til benyttelse af en arkivenhed  

 eller grupper af arkivenheder inden udløbet af tilgængelighedsfristen, jf.  

 dog stk. 2-4.
Stk. 2. Det er en betingelse for at meddele tilladelse efter stk.  

 1, at vedkommende ressortmyndighed har givet sit samtykke hertil, når 1) den afleverende myndighed har fastsat en længere tilgængelighedsfrist  

 efter § 21, 2) en arkivenhed indeholder materiale af den karakter, der er nævnt i §  

 22, stk. 1, nr. 2-5, eller 3) en arkivenhed er afleveret til statens arkiver, inden den er 30 år  

 gammel, og den indeholder materiale af den karakter, der er nævnt i § 21.
 Stk. 3. Tilladelse efter stk. 1 kræver endvidere samtykke fra  

 Registertilsynet, hvis arkivenheden indeholder materiale af den karakter, der  

 er nævnt i § 22, stk. 1, nr. 2.
 Stk. 4. Kulturministeren fastsætter nærmere regler om  

 tilgængelighed og om vilkår for brugen af de oplysninger, der gives adgang  

 til.
 17. § 26, stk. 2, affattes således:
» Stk. 2. Udvalget består af en formand, som skal være dommer,  

 to repræsentanter for forskningen, to repræsentanter for pressen og tre  

 repræsentanter for den offentlige forvaltning.« § 26. Kulturministeren nedsætter et udvalg, der skal vurdere  

 praksis på tilgængelighedsområdet.
 Stk. 2. Udvalget består af en repræsentant for forskningen, en  

 repræsentant for pressen, en dommer og en departementschef.
 18. § 28, stk. 2, ophæves.
 § 28. Statens arkiver kan indsamle, modtage og bevare private  

 arkivalier, som hidrører fra enkeltpersoner, foreninger, organisationer m.v.  

 Arkivalierne skal være af væsentlig forskningsmæssig eller almenkulturel  

 betydning og navnlig berøre forhold af samfundsmæssig karakter.
 Stk. 2. Erhvervsarkivet er statens erhvervshistoriske arkiv.  

 Erhvervsarkivet kan indsamle, modtage og bevare arkivalier af væsentlig  

 forskningsmæssig betydning fra erhvervslivets organisationer og virksomheder.
 19. § 34, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 20. § 34, stk. 5, ophæves.
 § 34. Med bøde, hæfte eller fængsel indtil 6 måneder straffes den,  

 der overtræder § 25.
 Stk. 2. Med bøde straffes den, der overtræder bestemmelserne i §§  

 17, 18, 30 og 32.
 Stk. 3. I forskrifter, der udfærdiges efter loven, kan der  

 fastsættes straf af bøde for overtrædelse af bestemmelser i forskrifterne.
 Stk. 4. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 5. Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
 21. § 41 affattes således:
» § 41. Forslag til revision af loven fremsættes for  

 Folketinget senest i folketingsåret 2001-2002.« § 41. Forslag til revision af loven fremsættes for Folketinget  

 senest i folketingsåret 1996-97.
 § 2 Loven træder i kraft den 1. juli 1997.
