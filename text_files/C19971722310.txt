Cirkulæreskrivelse om meddelelse om  

 autorisationskurser for tandplejere Kommentar m.v.:
 Et medlem kan bevare retten til dagpenge ved deltagelse i  

 særligt tilrettelagte kurser under Åben Uddannelse, der giver  

 mulighed for, at uddannede tandplejere kan udbygge den oprindelige uddannelse  

 til et niveau, der svarer til den ændrede uddannelse som autoriseret  

 tandplejer efter lov nr. 498 af 12. juni 1996 om tandplejere.
 Meddelelse om afgørelsen:
Efter § 1 i lov nr. 498 af 12. juni 1996 med  

 ikrafttræden den 1. juli 1996 kræves der nu autorisation for at  

 udøve virksomhed og betegne sig som tandplejer.
Autorisationen er  

 efter lovens § 2 gjort betinget af, at pågældende har  

 bestået en af undervisningsministeren godkendt uddannelse for  

 tandplejere.
Uddannelsen af tandplejere forlænges hermed fra 2 til 2½  

 år.
 Efter en overgangsregel i lovens § 17 kan tandplejere med  

 den hidtidige uddannelse fortsætte som sådan i 2 år og 6  

 måneder efter lovens ikrafttræden den 1. juli 1996.
 Efter lovens § 18 kan hidtidige tandplejere opnå  

 autorisation ved opfyldelse af et beskæftigelseskrav på 3  

 år inden for 5 år.
For gruppen af hidtidigt uddannede, der ikke opfylder  

 beskæftigelsekravet, udbydes et halvt års  

 suppleringsforløb i infiltrationsanalgesi (lokalbedøvelse) og  

 teoretisk og klinisk odontologi, som herefter vil berettige dem til  

 autorisation.
Suppleringsforløbet udbydes under lov om åben  

 uddannelse på Skolen for Klinikassistenter og Tandplejere i  

 København og Jysk Åbent Universitet i Århus.  

 Undervisningen tilrettelægges som weekendseminarer således, at  

 den skulle være forenelig med beskæftigelse.
Der forventes ikke  

 at blive gennemført kurser efter udgangen af 1998.
Autorisationskurserne kan for så vidt således  

 antages at opfylde betingelserne for dagpengeret ved deltagelse i uddannelse  

 under lov om åben uddannelse efter § 11, stk. 4, i  

 rådighedsbekendtgørelsen.
Imidlertid overstiger undervisningens  

 omfang både begrænsningen på 6 timer ugentlig og på  

 1/3 årsværk.
 Direktoratet vurderer herefter, at autorisationskurserne  

 for tandplejere vil kunne følges med bevarelse af retten til dagpenge  

 efter bestemmelserne i bekendtgørelsens § 11, stk. 3.
Der lægges herved vægt på, at  

 undervisningens varighed er under 20 timer om ugen, og at deltagelse i  

 autorisationskurserne ikke giver ret til støtte fra Statens  

 Uddannelsesstøtte.
Det er endvidere direktoratets opfattelse, at de  

 særligt tilrettelagte suppleringskurser efter deres formål og  

 tidsbegrænsede udbud ikke kan anses som del af den nye 2½-årige  

 tandplejeruddannelse.
Det bemærkes i denne sammenhæng, at det  

 ifølge Dansk Tandplejerforening ikke er muligt for de hidtidigt  

 uddannede at opnå autorisation ved at følge dele eller fag af  

 den nye uddannelse.
