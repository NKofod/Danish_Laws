Udlændinge med sæsonarbejde i  

 Danmark Det fremgår af sagen, at der er tale om  

 sæsonarbejdere fra EØS-landene, som beskæftiges inden for  

 gartneri og frugtavl.
Opholdet i Danmark varer typisk 3 - 4 uger, men nogle  

 blive dog i landet op til 6 måneder.
 Told- og Skattestyrelsen kunne vejledende udtale  

 følgende:
Skattepligt Der foreligger fuld skattepligt, såfremt en  

 person har bopæl eller opholder sig her i landet  mindst 6  

 måneder i sammenhæng.
Det betyder, at den pågældende  

 bliver beskattet af sin fulde indkomst, hvad enten den hidrører her  

 fra landet eller ej.
Såfremt personen hverken har bopæl eller  

 ophold i 6 sammenhængende måneder i Danmark, vil der alene  

 være tale om begrænset skattepligt.
Det vil sige, at man bliver  

 beskattet af løn mv. for arbejde udført her i landet.
Fradrag  

 kan alene foretages for udgifter, som relaterer sig til indtægter  

 omfattet af den begrænsede skattepligt.
Der skal ligeledes indsendes en  

 særlig "Selvangivelse for begrænset skattepligtige".
Fradrag for kost mv. og logi efter rejsereglerne, dvs. reglerne i  

 ligningslovens § 9 A En lønmodtager - herunder også en  

 sæsonarbejder - som har merudgifter til kost,  

 småfornødenheder og logi på en rejse, kan tage fradrag i  

 sin skattepligtige indkomst for disse udgifter enten med standardsatserne for  

 kost- og logigodtgørelse eller med de dokumenterede beløb.
 Skattemæssigt anses en lønmodtager for at  

 være på rejse, når den pågældende på  

 grund af afstanden mellem sin  sædvanlige bopæl og et  

 midlertidigt arbejdssted ikke har mulighed for at overnatte på  

 bopælen.
 Det skattemæssige rejsebegreb forudsætter  

 således for det første, at den pågældende  

 sæsonarbejder (lønmodtager) har udgifter til en sædvanlig  

 bolig i hjemlandet og er så langt hjemmefra, at det er  

 nødvendigt at sove i nærheden af arbejdsstedet i stedet for i  

 eget hjem.
Om de omhandlede sæsonarbejdere har udgifter til en  

 bolig i deres hjemland, må afgøres konkret af den kommunale  

 skattemyndighed på baggrund af dokumentation fra hver enkelt  

 sæsonarbejder.
Tilsvarende er det også en konkret,  

 ligningsmæssig afgørelse for hver enkelt sæsonarbejder, om  

 afstanden mellem den sædvanlige bopæl i hjemlandet og det  

 midlertidige arbejdssted i Danmark er så lang, at det ikke er muligt at  

 overnatte på bopælen.
Rejsebegrebet forudsætter for det andet, at der  

 arbejdes på et midlertidigt arbejdssted.
Der er hverken i ligningsloven  

 eller i retspraksis fastsat en tidsmæssig grænse for, hvad der  

 forstås ved et "midlertidigt arbejdssted". Om den  

 pågældende sæsonarbejder arbejder på et midlertidigt  

 arbejdssted, må derfor også afgøres konkret af den  

 kommunale skattemyndighed.
Normalt vil et arbejdssted, som en person arbejder  

 på i en periode på under 12 måneder, blive anset for et  

 midlertidigt arbejdssted.
Fradrag for udokumenterede rejseudgifter til kost,  

 småfornødenheder og logi med standardsatserne  

 (godtgørelsessatserne) kan kun tages ved rejser af en varighed  

 på mindst 1 døgn.
Fradraget kan tages i de første 12  

 måneder, hvorfor sæsonarbejdere, som anses for at være  

 på rejse, normalt vil være berettiget hertil.
Herefter kan der  

 kun tages fradrag for dokumenterede udgifter, hvis arbejdsstedet fortsat kan  

 anses for midlertidigt.
Told- og Skattestyrelsen har udgivet en pjece om  

 rejsereglerne: "Skattefri rejse- og befordringsgodtgørelse, reglerne  

 pr. 1. januar 2001". Denne pjece, der også beskriver reglerne om  

 fradrag for rejseudgifter til kost, småfornødenheder og logi,  

 kan fra slutningen af april 2001 fås hos told- og skatteregionerne, de  

 kommunale skatteforvaltninger og på mange biblioteker.
Pjecen har siden  

 marts 2001 kunne læses på Told i  

 Skat's hjemmeside på internettet   www.toldskat.dk - under  

 "Borgere, Vejledninger og pjecer".
Befordringsfradrag Sæsonarbejdere kan tage fradrag for deres  

 udgifter til befordring mellem sædvanlig bopæl og arbejdsplads.  

 Fradraget beregnes med en af Ligningsrådet fastsat km-sats for  

 afstanden ved bilkørsel ad den normale transportvej, jf. bestemmelsen  

 i ligningslovens § 9 C.
Befordringsfradraget forudsætter, at  

 sæsonarbejderen inden afrejsen fra bopælen i hjemlandet har en  

 arbejdsaftale med en konkret arbejdsgiver.
 Hvorledes den enkelte sæsonarbejder skal  

 opgøre sit befordringsfradrag, herunder hvad der kan anses for den  

 normale transportvej for den pågældende, afgøres af den  

 kommunale skattemyndighed.
Arbejdsmarkedsbidrag Det er den lokale told- og skatteregion som  

 træffer afgørelse i 1. instans i spørgsmål om  

 bidragsfritagelse henholdsvis bortfald af bidragspligten.
Det fremfår  

 af lov om en arbejdsmarkedsfond  § 7, stk. 3, eller 4. Afgørelsen kan  

 inden for 3 måneder påklages til Landsskatteretten.
Regionerne har pligt til at høre Den Sociale  

 Sikringsstyrelse, inden der træffes afgørelse i sager, hvor der  

 er tale om lønnet beskæftigelse i EØS-landene samt lande,  

 hvormed Danmark har indgået bilaterale mellemfolkelige  

 socialsikringsaftaler Efter EF-forordning 1408/71, artikel 14, stk. 2, litra b,  

 vil en lønmodtager, der arbejder i to eller flere EØS-lande,  

 som udgangspunkt være omfattet af lovgivningen om social sikring i sit  

 bopælsland, såfremt vedkommende udfører en del af sit  

 arbejde i bopælslandet.
