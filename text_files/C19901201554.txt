Meddelelse om, at udgiften til tilslutning til fællesantenneanlæg kan  

 afholdes af kirkelige ligningsmidler.
Det samme gælder udgiften til  

 anskaffelse af komfur, køleskab, dybfryser, opvaskemaskine, vaskemaskine og  

 tørretumbler.
 Kirkeministeriets skrivelse af 20. april 1990 til stiftsøvrigheden over  

 Fyens stift.
I skrivelse af marts 1990 har stiftsøvrigheden forespurgt, hvorvidt et  

 menighedsråd af kirkelige ligningsmidler kan afholde udgiften til en  

 tjenesteboligs tilslutning til fællesantenneanlæg.
Stiftsøvrigheden har  

 endvidere rejst spørgsmål om, i hvilket omfang der af kirkelige  

 ligningsmidler kan afholdes udgifter til anskaffelse af »hårde  

 hvidevarer« til præsternes tjenesteboliger.
 Efter at de rejste spørgsmål har været genstand for principielle  

 overvejelser i ministeriet, har man besluttet at anføre følgende  

 retningslinier, der på nogle punkter er udtryk for en flytning af grænserne i  

 forhold til tidligere ministerielle afgørelser med hensyn til, hvad der er  

 normalt og rimeligt tilbehør til en bolig:
Udgiften ved en tjenesteboligs tilslutning til fællesantenneanlæg kan (i  

 hvert fald fra boligcirkulærets ikrafttræden den 1. april 1989) afholdes af  

 kirkelige ligningsmidler.
Det samme gælder tilslutning til hybridnet.
 De årlige afgifter til fællesantenneanlæg og hybridnet anses for indeholdt  

 i boligbidraget og kan derfor ikke kræves refunderet af præsten ud over  

 dette, jf. cirkulærskrivelsen om boligcirkulæret side 3, spalte 2, afsnit 3.
 Komfur, køleskab, dybfryser, opvaskemaskine, vaskemaskine og tørretumbler  

 kan anskaffes til en tjenestebolig for kirkelige ligningsmidler, d.v.s. at  

 sådanne budgetposter ikke af provstiudvalget kan/skal stryges af budgettet  

 som uhjemlede .
Der skal være komfur (eller anden medlavningsmulighed) og køleskab i en  

 præstebolig.
Hvad der derudover bør anskaffes af »hårde hvidevarer«  

 kan synet over præsteboligen tage stilling til; men spørgsmålet kan  

 naturligvis uden synsforretning rejses af såvel præst som menighedsråd.
En  

 synsafgørelse vedrørende »hårde hvidevarer« vil iøvrigt kunne  

 indankes efter reglerne i bekendtgørelse om provstiudvalgenes virksomhed af  

 3. marts 1989 § 3.
 Efter 1. januar 1991 er hjemlen lov nr. 310 af 16. marts 1990 om  

 ansættelse i stillinger i folkekirken m.m. § 18.
