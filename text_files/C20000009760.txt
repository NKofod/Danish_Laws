 Vejledning om  

 beregning af renter ved efterbetaling og tilbagebetaling af dagpenge  

 mv.
 Ved lov nr. 334 af 17. maj 2000 er der i  

 arbejdsløshedsforsikringsloven indført bestemmelser om  

 forrentning af visse krav på efterbetaling af dagpenge mv. (lovens  

 § 46, stk. 2) og af tilbagebetalingsbeløb, der overstiger  

 højeste dagpenge for 4 uger (lovens § 86, stk. 3).
 Denne vejledning angiver, hvordan der beregnes renter af  

 efterbetalings- og tilbagebetalingskrav.
Generelt for eksemplerne i denne vejledning Både ved efterbetaling og tilbagebetaling tager  

 renteberegningen udgangspunkt i diskontoens størrelse.
 Der er anvendt følgende forudsætninger:
 1)	Diskontoen er (eksempelvis) 3,5 pct., men stiger til 3,75 pct. fra  

 den 16. september 2000 og igen til 4 pct. fra den 23. februar 2001.
 2)	Den aktuelt gældende morarente er fastsat til diskontoen med  

 et tillæg på 5 pct.
 3)	Højeste udbetalingsbeløb (for 5 henholdsvis 4 uger) er  

 i 2000: 14.250 kr. eller 11.400 kr.
 4)	Højeste dagpenge for en dag er i 2000: 570 kr., og  

 (eksempelvis) i 2001: 585 kr.
Renteberegningsåret har 360 rentedage fordelt  

 på 12 måneder á 30 dage (uden hensyn til antal dage efter  

 kalenderen - og den 31. i en måned er derfor rentemæssigt den  

 30.) Renten beregnes efter formelen:
Bruttobeløb x morarentesats x rentedage 100 x 360 Efterbetaling Efter arbejdsløshedsforsikringslovens § 46,  

 stk. 2, skal a-kasserne betale renter af ydelser, der udbetales for  

 sent.
 Bestemmelsen gælder for alle ydelser, der udbetales  

 af en a-kasse, bortset fra efterbetaling af kursusgodtgørelse,  

 efterbetaling af efterlønsbidrag og efterbetaling af dagpenge efter  

 artikel 69 i forordning (EØF) nr. 1408/71.
 Rentebeløb, der er mindre end højeste  

 dagpenge for fuldtidsforsikrede for en dag, udbetales ikke.
 Der henvises til bekendtgørelse om renter af  

 efterbetaling af dagpenge m.v. og den tilhørende vejledning.
 Nedenfor er givet eksempler på beregning af renter  

 ved efterbetaling af dagpenge mv.
 Eksempel 1:
 Et fuldtidsforsikret medlem var ledig og berettiget til  

 højeste dagpenge fra den 19. juni til den 23. juli 2000.
 Dagpengene, 14.250 kr., skulle have været til  

 medlemmets disposition den 28. juli 2000, men var først til  

 disposition den 22. september 2000.
 Beløbet skal derfor forrentes med 8,5 pct. p.a. fra  

 den 28. juli til den 16. september 2000 (48 dage) og med 8,75 pct. p.a. fra  

 den 16. september til den 22. september 2000 (6 dage).
 Med renteformlen giver det henholdsvis 161,50 kr. og 20,78  

 kr., i alt 182,28 kr.
 Da dette beløb er mindre end højeste  

 dagpenge for en dag, 570 kr., udbetales renterne ikke.
 Eksempel 2:
 Som eksempel 1 bortset fra, at dagpengebeløbet  

 først var til medlemmets disposition den 26. januar 2001.
 Beløbet skal derfor forrentes med 8,5 pct. p.a. fra  

 den 28. juli til den 16. september 2000 (48 dage) og med 8,75 pct. p.a. fra  

 den 16. september 2000 til den 26. januar 2001 (130 dage).
 Med renteformlen giver det henholdsvis 161,50 kr. og  

 450,26 kr., i alt 611,76 kr.
 Dette rentebeløb udbetales, da det ikke er mindre  

 end højeste dagpenge for en dag, 585 kr.
 Eksempel 3:
 Som eksempel 1 bortset fra, at dagpengebeløbet  

 først var til medlemmets disposition den 23. marts 2001.
 Beløbet skal derfor forrentes med 8,5 pct. p.a. fra  

 den 28. juli til den 16. september 2000 (48 dage), med 8,75 pct. p.a. fra den  

 16. september 2000 til den 23. februar 2001 (157 dage) og med 9 pct. p.a. fra  

 den 23. februar til den 23. marts 2001 (30 dage).
 Med renteformlen giver det henholdsvis 161,50 kr., 543,78  

 kr. og 106,88 kr., i alt 812,16 kr.
 Dette rentebeløb udbetales, da det ikke er mindre  

 end højeste dagpenge for en dag, 585 kr.
 Eksempel 4:
 Et fuldtidsforsikret medlem var ledig og berettiget til  

 højeste dagpenge fra den 19. juni 2000 til og med den 10. november  

 2000.
 Dagpengene for første udbetalingsperiode, 14.250  

 kr., skulle have været til medlemmets disposition den 28. juli 2000,  

 men var først til disposition den 24. november 2000 sammen med  

 beløbene for de efterfølgende udbetalingsperioder, hvor  

 dispositionsdagene var den 25. august, 22. september, 27. oktober og 24.  

 november 2000.
 Dagpengene for perioden fra den 23. oktober til den 10.  

 november 2000 er således rettidigt udbetalt, men beløbene for de  

 tidligere perioder skal forrentes.
 14.250 kr. (første udbetalingsperiode) skal derfor  

 forrentes med 8,5 pct. p.a. for perioden fra den 28. juli til den 16.  

 september 2000 (48 dage) og med 8,75 pct. p.a. fra den 16. september til den  

 24. november 2000 (68 dage).
 Med renteformlen giver det henholdsvis 161,50 kr. og  

 235,52 kr.
 11.400 kr. (anden udbetalingsperiode) skal forrentes med  

 8,5 pct. p.a. for perioden fra den 25. august til den 16. september 2000 (21  

 dage) og med 8,75 pct. p.a. fra den 16. september til den 24. november 2000  

 (68 dage).
 Med renteformlen giver det henholdsvis 56,53 kr. og 188,42  

 kr.
 11.400 kr. (tredie udbetalingsperiode) skal forrentes med  

 8,75 pct. p.a. fra den 22. september til den 24. november 2000 (62 dage).
 Med renteformlen giver det 171,79 kr.
 14.250 kr. (fjerde udbetalingsperiode) skal forrentes med  

 8,75 pct. p.a. fra den 27. oktober til den 24. november 2000 (27 dage).
 Med renteformlen giver det 93,52 kr.
 Det samlede rentebeløb, 907,28 kr., udbetales til  

 medlemmet, da det ikke er mindre end højeste dagpenge for en dag.
 Eksempel 5:
 Som eksempel 4 bortset fra, at medlemmet afholdt 3 ugers  

 optjent ferie fra den 10. til den 30. juli 2000.
 Dagpengene for første udbetalingsperiode, 8.550 kr.  

 (efter fradrag for 2 ugers ferie), skulle have været til medlemmets  

 disposition den 28. juli 2000, men var det først den 24. november 2000  

 sammen med beløbene for de efterfølgende udbetalingsperioder,  

 hvor dispositionsdagene var den 25. august, 22. september, 27. oktober og 24.  

 november 2000.
 Dagpengene for perioden fra den 23. oktober til den 10.  

 november 2000 er således rettidigt udbetalt, men beløbene for de  

 tidligere perioder skal forrentes.
 8.550 kr. (første udbetalingsperiode) skal derfor  

 forrentes med 8,5 pct. p.a. for perioden fra den 28. juli til den 16.  

 september 2000 (48 dage) og med 8,75 pct. p.a. fra den 16. september til den  

 24. november 2000 (68 dage).
 Med renteformlen giver det henholdsvis 96,90 kr. og 141,31 kr.
 8.550 kr. (anden udbetalingsperiode) skal forrentes med 8,5 pct. p.a. for  

 perioden fra den 25. august til den 16. september 2000 (21 dage) og med 8,75  

 pct. p.a. fra den 16. september til den 24. november 2000 (68 dage).
 Med renteformlen giver det henholdsvis 42,39 kr. og 141,31 kr.
 11.400 kr. (tredie udbetalingsperiode) skal forrentes med 8,75 pct. p.a.  

 fra den 22. september til den 24. november 2000 (62 dage).
 Med renteformlen giver det 171,79 kr.
 14.250 kr. (fjerde udbetalingsperiode) skal forrentes med 8,75 pct. p.a.  

 fra den 27. oktober til den 24. november 2000 (27 dage).
 Med renteformlen giver det 93,52 kr.
 Det samlede rentebeløb, 687,22 kr., udbetales til medlemmet, da det  

 ikke er mindre end højeste dagpenge for en dag.
Tilbagebetaling Efter arbejdsløshedsforsikringslovens § 86,  

 stk. 3, skal skyldnere betale renter af ydelser, der er udbetalt af en  

 a-kasse, og som skal betales tilbage efter lovens § 86, stk. 1  

 eller stk. 2. Bestemmelsen gælder for alle ydelser, der udbetales  

 af en a-kasse, bortset fra tilbagebetaling af kursusgodtgørelse.
 Der skal kun betales renter, hvis  

 tilbagebetalingsbeløbet er større end højeste dagpenge  

 for 4 uger på opgørelsestidspunktet.
 Renterne skal som altovervejende hovedregel beregnes fra  

 en række udbetalingstidspunkter, og der skal foretages beregninger i  

 forbindelse med hver enkelt indbetaling fra en skyldner.
Det betyder, at det er vanskeligt at lave  

 fyldestgørende sproglige eksempler, uden at resultatet bliver  

 uoverskueligt.
Der er derfor udarbejdet et beregningseksempel, som i  

 skemaform viser, hvorledes begyndelsen til et tilbagebetalingsforløb  

 kunne tænkes at forme sig.
Eksemplet er optrykt som bilag til  

 vejledningen.
 I eksemplet er der taget højde for, at diskontoen  

 (og dermed morarentesatsen) kan ændre sig, og at indbetalinger ikke  

 altid er lige regelmæssige, hverken i tid eller størrelse.
 Eksemplet viser også, at tilbagebetalingskrav, der  

 opstår i tiden omkring lovens ikrafttræden, vil bestå  

 såvel af beløb, som forrentes, og beløb, som ikke  

 forrentes.
Det fremgår også, at indbetalinger  

 først anvendes til dækning af renter og dernæst som afdrag  

 på gælden.
Afdrag er i eksemplet brugt til nedbringelse af den  

 forrentede del af gælden, hvilket er i gennemsnitsskyldnerens  

 interesse.
 Det fremgår endelig af eksemplet, at der ikke  

 beregnes renters rente.
Direktoratet for Arbejdsløshedsforsikringen,  

 den 22. juni 2000 Tove Loft Morten Bergulf Bilag Eksempel på et foreløbigt  

 tilbagebetalingsforløb Dato Hændelse/beskrivelse Beløb Beregnede renter Fordeling på renter og afdrag Skyldige renter Uforrentet saldo i øvrigt Forrentet saldo (øvrige gæld) 17/3-2000 Morarentesats 8,5 % 23/6-2000 Dagpengeudbetaling (1) 1.140,00 kr.
28/7-2000 Dagpengeudbetaling (2) 14.250,00 kr.
25/8-2000 Dagpengeudbetaling (3) 11.400,00 kr.
16/9-2000 Morarentesats 8,75 % 22/9-2000 Dagpengeudbetaling (4) 11.400,00 kr.
27/10-2000 Dagpengeudbetaling (5) 5.700,00 kr.
6/12-2000 Afgørelse om tilbagebetaling (og forrentning af  

 udbetalinger fra 1/7-2000) 43.890,00 kr.
 1.140,00 kr.
 42.750,00 kr.
--- Renter af udbetaling (2) i 27 dage [28/7 - 25/8] 90,84 kr.
 90,84 kr.
 1.140,00 kr.
 42.750,00 kr.
--- Renter af udbetaling (2) og (3) i 21 dage [25/8 -  

 16/9] 127,18 kr.
 218,02 kr.
 1.140,00 kr.
 42.750,00 kr.
--- Renter af udbetaling (2) og (3) i 6 dage [16/9 - 22/9] 37,41 kr.
 255,43 kr.
 1.140,00 kr.
 42.750,00 kr.
--- Renter af udbetaling (2), (3) og (4) i 35 dage [22/9 - 27/10] 315,18 kr.
 570,61 kr.
 1.140,00 kr.
 42.750,00 kr.
--- Renter af udbetaling (2), (3), (4) og (5) i 39 dage [27/10  

 -  

 6/12] 405,23 kr.
 975,84 kr.
 1.140,00 kr.
 42.750,00 kr.
--- Tilbageførsel af skat 15.360,00 kr.
 975,84 kr./14.384,16 kr.
 0,00 kr.
 1.140,00 kr.
 28.365,84 kr.
31/12-2000 Beregning af renter ultimo (24 dage) 165,47 kr.
 165,47 kr.
 1.140,00 kr.
 28.365,84 kr.
4/1-2001 Renteberegning ved indbetaling (4 dage) 27,58 kr.
 193,05 kr.
 1.140,00 kr.
 28.365,84 kr.
--- Indbetaling 500,00 kr.
 193,05 kr./306,95 kr.
 0,00 kr.
 1.140,00 kr.
 28.058,89 kr.
5/2-2001 Renteberegning ved indbetaling (31 dage) 211,42 kr.
 211,42 kr.
 1.140,00 kr.
 28.058,89 kr.
--- Indbetaling 500,00 kr.
 211,42 kr./288,58 kr.
 0,00 kr.
 1.140,00 kr.
 27.770,31 kr.
23/2-2001 Renteberegning (18 dage) idet morarente-satsen stiger til 9  

 % 121,50 kr.
 121,50 kr.
 1.140,00 kr.
 27.770,31 kr.
28/3-2001 Renteberegning ved indbetaling (35 dage) 242,99 kr.
 364,49 kr.
 1.140,00 kr.
 27.770,31 kr.
--- Indbetaling 500,00 kr.
 364,49 kr./135,51 kr.
 0,00 kr.
 1.140,00 kr.
 27.634,80 kr.
3/5-2001 Renteberegning ved indbetaling (35 dage) 241,80 kr.
 241,80 kr.
 1.140,00 kr.
 27.634,80 kr.
--- Indbetaling 600,00 kr.
 241,80 kr./358,20 kr.
 0,00 kr.
 1.140,00 kr.
 27.276,60 kr.
8/6-2001 Renteberegning ved indbetaling (35 dage) 238,67 kr.
 238,67 kr.
 1.140,00 kr.
 27.276,60 kr.
--- Indbetaling 600,00 kr.
 238,67 kr./361,33 kr.
 0,00 kr.
 1.140,00 kr.
 26.915,27 kr.
3/7-2001 Renteberegning ved indbetaling (25 dage) 168,22 kr.
 168,22 kr.
 1.140,00 kr.
 26.915,27 kr.
--- Indbetaling 900,00 kr.
 168,22 kr./731,78 kr.
 0,00 kr.
 1.140,00 kr.
 26.183,49 kr.
