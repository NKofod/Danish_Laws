Bekendtgørelse af overenskomster om samhandelen med landbrugsvarer inden for EFTA I medfør af art. 23 i Konventionen om Oprettelse af Den Europæiske  

 Frihandelssammenslutning, jfr. bekendtgørelse nr. 1 af 13. juni 1960,  

 Lovtidende C, er der den 11. maj 1963 i Lissabon undertegnet nedenstående  

 overenskomster mellem Danmark og henholdsvis Norge, England og Schweiz.  

 Endvidere er der den 12. september 1963 i Stockholm undertegnet den ligeledes  

 nedenstående overenskomst mellem Danmark og Sverige.
Overenskomsten med England slutter sig til den dansk-britiske overenskomst  

 af 8. april 1960, jfr. bekendtgørelse nr. 58 af 23. september 1960,  

 Lovtidende C.
Overenskomsten med Schweiz er et tillæg til den  

 dansk-schweiziske overenskomst af 21. december 1959, jfr. bekendtgørelse nr.  

 60 af 23. september 1960, Lovtidende C.
Overenskomsten med Sverige træder i  

 stedet for den dansk-svenske overenskomst af 4. januar 1960, jfr.  

 bekendtgørelse nr. 59 af 23. september 1960, Lovtidende C.
Overenskomst mellem Kongeriget Danmarks og Kongeriget Norges regeringer om samhandelen med landbrugsvarer inden for EFTA.
Kongeriget Danmarks og Kongeriget Norges regeringer, som begge har  

 ratificeret Konventionen om Oprettelse af Den Europæiske  

 Frihandelssammenslutning, (der herefter benævnes »Konventionen«),  

 har i overensstemmelse med artikel 23 i Konventionen, inden for rammerne af de mål, som er opstillet i artikel 22 i  

 Konventionen, for at fremme handelen med landbrugsvarer inden for  

 Frihandelssammenslutningen, i overensstemmelse med Rekommendation nr. 17 fra Nordisk Råds 11. Session,  

 og for at styrke de to landes samarbejde og gensidige hensyntagen i spørgsmål  

 vedrørende landbrugspolitikken og handelen med landbrugsvarer, truffet følgende overenskomst:
 Artikel 1.
 Den norske regering erkender den betydning, det har for danske producenter  

 at bevare og udvide deres eksport af landbrugsvarer, og vil tage hensyn til  

 denne interesse ved at fremme samhandelen så langt, det er foreneligt med  

 målsætningen for og virkemidlerne i den norske landbrugspolitik og med  

 internationale forpligtelser.
 Artikel 2.
 Den nærmere gennemførelse af principperne i artikel 1 vil blive konkret  

 drøftet af det udvalg, som er nævnt i artikel 8.
 ARtikel 3.
 1. Den danske og den norske regering er enige om efter  

 anmodning fra en af parterne at indlede rådslagninger med det formål at  

 undgå, at eksport af landbrugsvarer fra et af landene påfører det andet lands  

 interesser skade, og i øvrigt at sikre den størst mulige, gensidige  

 hensyntagen ved eksport af landbrugsvarer.
 2. Den danske og den norske regering bekræfter, at der  

 således som bestemt i Konventionens artikel 24 inden for EFTA snarest muligt  

 skal fastlægges regler for en gradvis afvikling af subsidieret eksport.
 Artikel 4.
Såfremt der efter rådslagning er enighed om, at konkurrence fra  

 dumpingvarer eller subsidieret eksport fra tredjelande skader en af parternes  

 afsætningsmuligheder på det andet lands marked, eller der er fare herfor, vil  

 vedkommende regering træffe foranstaltninger inden for rammerne af gældende  

 lovgivning og i overensstemmelse med internationale forpligtelser med henblik  

 på at afbøde skaden eller afværge faren herfor.
Ethvert spørgsmål, der opstår  

 i denne forbindelse, skal behandles så hurtigt som muligt.
 Artikel 5.
 Den danske og den norske regering er enige om at indlede drøftelser med  

 henblik på at bidrage til en større handel med produkter fra gartneri og  

 frugtavl.
 Artikel 6.
 Den danske og den norske regering ser med velvilje på en opretholdelse og  

 udvidelse af Danmarks traditionelle eksport af sukker til Norge.
 Artikel 7.
 Den danske og den norske regering er enige om at gennemføre en drøftelse  

 af de norske veterinærbestemmelser forsåvidt angår samhandelen med  

 landbrugsvarer.
 Artikel 8.
 Den danske og den norske regering er enige om at nedsætte et udvalg  

 bestående af repræsentanter for de to regeringer.
 Udvalget skal overvåge gennemførelsen af nærværende overenskomst og  

 fremsætte forslag til løsning af konkrete problemer i forbindelse hermed.
 Udvalget skal følge udviklingen på landbrugsområdet i den udstrækning,  

 dette kan have betydning for samhandelen med landbrugsvarer, og kan drøfte  

 ethvert spørgsmål, som i denne forbindelse har interesse for de to lande.  

 Udvalget kan overveje forslag til multilaterale foranstaltninger og fremsætte  

 forslag til ændring eller udbygning af overenskomstens bestemmelser.
 Udvalget skal tilrettelægge sit arbejde blandt andet under hensyntagen til  

 arbejdet med landbrugsproblemerne inden for EFTA.
 Udvalget træder sammen efter anmodning fra dansk eller norsk side.
 Artikel 9.
 Udvalget skal overveje mulighederne for foranstaltninger til gensidig  

 bistand, såfremt eksporten af varer af betydning for et af de to lande måtte  

 blive udsat for særlige vanskeligheder som følge af udviklingen i den  

 europæiske markedssituation.
 Artikel 10.
 Denne overenskomst træder i kraft den 1. juli 1963.
 Artikel 11.
Denne overenskomst er udfærdiget i eet eksemplar på dansk og eet eksemplar  

 på norsk.
Begge tekster har samme gyldighed.
 Lissabon, den 11. maj 1963.
 For Kongeriget Danmarks regering:
 Per Hækkerup.
For Kongeriget Norges regering O.C.
Gundersen.
Forklarende bemærkninger til Overenskomsten mellem Kongeriget Danmarks og Kongeriget Norges regeringer  

 om samhandelen med landbrugsvarer inden for EFTA, undertegnet den 11. maj  

 1963 i Lissabon.
 Ved gennemførelse af bestemmelserne i artikel 4 i ovennævnte overenskomst  

 vil den norske regering tage hensyn til norske handelspolitiske interesser i  

 forholdet til statshandelslandene.
 Udtrykket »varer af betydning« i artikel 9 i overenskomsten skal  

 forstås som omfattende også andre varer end landbrugsvarer.
 Lissabon, den 11. maj 1963.
 For Kongeriget Danmarks regering:
 Per Hækkerup.
 For Kongeriget Norges regering:
O.C.
Gundersen.
Samtidig med underskrivelsen fandt en brevveksling sted.
Brevvekslingens  

 danske del har følgende ordlyd:
 Lissabon, den 11. maj 1963.
Min herre, Jeg har den ære at bekræfte modtagelsen af Deres brev af dags dato af  

 følgende ordlyd:
 ... Norsk tekst ..
 Modtag, min herre, forsikringen om min udmærkede højagtelse.
 Erling Kristiansen.
 Hr. ekspeditionschef Jahn Halvorsen, Lissabon.
 Protokol til den i London den 8. april 1960 undertegnede Overenskomst  

 mellem Det forenede Kongerige Storbritannien og Nordirlands regering og  

 Kongerigets Danmarks regering vedrørende landbruget.
Kongeriget Danmarks regering og Det forenede Kongerige Storbritannien og  

 Nordirlands regering er idet de på ny bekræfter de mål, som er opstillet i artikel 22 i  

 Konventionen om Oprettelse af Den Europæiske Frihandelssammenslutning, (der  

 herefter benævnes »Konventionen«) og i særdeleshed det mål at lette  

 en udvidelse af samhandelen med landbrugsvarer, under hensyntagen til bestemmelserne i Konventionens artikel 23 og den  

 mellem de to regeringer den 8. april 1960 indgåede Overenskomst vedrørende  

 landbruget (der herefter benævnes »Overenskomsten«), besluttede på at styrke samarbejdet mellem de to regeringer på dette  

 område, i ønsket om at udbygge og supplere Overenskomstens bestemmelser, blevet enige om følgende:
 Artikel 1.
 1. Det forenede Kongeriges regering skal fra det  

 tidligst mulige tidspunkt suspendere den told, der pålægges i henhold til  

 Toldloven af 1958 ved indførsel til Det forenede Kongerige af smør, når dette  

 er forsendt fra Danmark.
 2. Den ovennævnte suspension af tolden skal være  

 undergivet bestemmelserne i Konventionens artikel 7 vedrørende  

 toldgodtgørelse.
 3. Den ovennævnte suspension af tolden skal forblive i  

 kraft, så længe kvantitative indførselsrestriktioner finder anvendelse i Det  

 forenede Kongerige ved indførsel af smør fra Danmark og andre større  

 leverandører.
 4. Intet i nærværende Protokol skal forpligte Det  

 forenede Kongerigets regering til at suspendere tolden på smør, som ikke er  

 af områdeoprindelse ifølge Konventionens artikel 4.
 5. Såfremt Det forenede Kongeriges regering på noget  

 tidspunkt beslutter at bringe anvendelsen af forannævnte kvantitative  

 indførselsrestriktioner til ophør, skal de to regeringer ved anvendelse af  

 det i artikel 6 i nærværende Protokol foreskrevne organ, rådføre sig med  

 hinanden med henblik på i lyset af de på det pågældende tidspunkt  

 foreliggende omstændigheder at søge gensidigt tilfredsstillende løsninger på  

 sådanne problemer, som måtte opstå som følge heraf.
 6. Bestemmelserne i nærværende artikel skal ophøre at  

 have virkning, såfremt Det forenede Kongerige bliver deltager i en  

 international vareaftale om regulering af handelen med smør.
 Artikel 2.
 1. Fra den 31. december 1963 at regne skal Det  

 forenede Kongeriges regering i overensstemmelse med den i nærværende artikels  

 paragraf 3 angivne tidstabel nedsætte og ophæve den told, der pålægges i  

 henhold til Toldloven af 1958 ved indførsel til Det forenede Kongerige af de  

 i nærværende artikels paragraf 4 anførte varer, når de er forsendt fra  

 Danmark.
 2. Fra samme tidspunkt at regne skal Kongeriget  

 Danmarks regering i overensstemmelse med samme tidstabel nedsætte og ophæve  

 den told, der opkræves ved indførsel til Danmark af de samme varer, når de er  

 forsendt fra Det forenede Kongerige.
 3. a) Fra og med hvert af de følgende tidspunkter må  

 de kontraherende regeringer ikke pålægge sådanne varer en told, der  

 overstiger den ud fra de enkelte tidspunkter anførte procent af basistolden:
 31. december 1963 40 pct.
 31. december 1964 30 pct.
 31. december 1965 20 pct.
4. De varer, på hvilke paragrafferne 1, 2 og 3 i  

 nærværende artikel finder anvendelse, er 11.07 Malt, også brændt.
 ex 16.02 Leverpostej, ikke i metaldåser.
 19.02 Næringsmidler til børn, til diætetisk brug eller til madlavning,  

 fremstillet af mel, stivelse eller maltekstrakt, også med indhold af kakao,  

 når dette udgør mindre end 50 vægtprocent.
 ex 20.02 Franske kartofler.
 ex 21.06 Pressegær.
 5. De ovennævnte ophævelser og nedsættelse af  

 toldsatser skal kun finde anvendelse på varer, som er af områdeoprindelse  

 ifølge Konventionens artikel 4, og skal være undergivet bestemmelserne i  

 Konventionens artikel 7 vedrørende toldgodtgørelse.
 Artikel 3.
 De kontraherende regeringer bekræfter påny deres ønske om stabile forhold  

 på baconmarkedet og vil gennemføre yderligere undersøgelser og drøftelser med  

 henblik på at nå til enighed om herpå sigtende foranstaltninger.
 Artikel 4.
 De kontraherende regeringer er under henvisning til Overenskomstens  

 artikel 2 enige om, at de, såfremt den af Det forenede Kongeriges regering  

 førte politik findes at have til følge, at danske producenter berøves  

 muligheden for at bevare deres marked i Det forenede Kongerige for varer af  

 betydning for dem, eller for at få andel i en udvidelse af markedet i Det  

 forenede Kongerige for disse varer, vil rådføre sig med hinanden med henblik  

 på at søge et middel til afhjælpning heraf.
 Artikel 5.
 Det forenede Kongeriges regering bekræfter under henvisning til  

 Overenskomstens artikel 4, at den ved en undersøgelse af, hvorvidt det er i  

 den nationale interesse at træffe sådanne foranstaltninger, som er hjemlet i  

 Toldloven (Dumping og subsidier) af 1957, vil tage hensyn til dens  

 internationale handelspartneres interesser og de nære økonomiske  

 forbindelser, som er tilvejebragt mellem EFTAs medlemsstater i medfør af  

 Konventionen, og i særdeleshed til Konventionens artikel 17.
 Artikel 6.
 De kontraherende regeringer er enige om, at der skal nedsættes et  

 britisk-dansk forbindelsesudvalg med det formål i lyset af Konventionen,  

 Overenskomsten og nærværende Protokol at følge udviklingen i spørgsmål af  

 fælles interesse vedrørende samhandelen.
 Artikel 7.
 Ved udtrykket »Det forenede Kongerige« forstås i nærværende  

 Protokol Storbritannien og Nordirland, Kanaløerne og øen Man.
 Artikel 8.
 Nærværende Protokol skal træde i kraft ved undertegnelsen og skal forblive  

 i kraft så længe den i London den 8. april 1960 undertegnede britiske-dansk  

 Overenskomst vedrørende landbruget forbliver i kraft.
 Til bekræftelse heraf har undertegnede, som af deres respektive regeringer  

 er behørigt bemyndiget dertil, underskrevet nærværende Protokol.
 Udfærdiget i Lissabon den 11. maj 1963 i to eksemplarer på engelsk.
 For Kongerigets Danmarks regering:
Per Hækkerup For Det forenede Kongerige Storbritannien og Nordirlands regering:
 Edward Heath.
 Tillægsaftale til Overenskomst vedrørende indførslen af danske  

 landbrugsvarer og næringsmidler i Schweiz (landbrugsaftale) af 21. december  

 1959.
 Under de den 3. april 1963 i Bern inden for rammerne af den blandede  

 kommission indledte landbrugsdrøftelser er der opnået enighed om følgende  

 ændringer og udvidelser af landbrugsaftalen af 21. december 1959.
I.
Den i landbrugsaftalens stk. 2 fastsatte danske andel på mindst 40 pct.  

 af den schweiziske smørindførsel forhøjes under hensyn til den tidligere og  

 også forrige år opnåede indførselsandel til 45 pct.
Desuden vil de  

 schweiziske myndigheder nedsætte toldsatsen på Fr. 20. - til nul for  

 indførsel fra Danmark og de øvrige EFTA-lande.
II.
De schweiziske myndigheder vil for følgende slagtekvæg- og  

 kødpositioner nedsætte toldsatsen på Fr. 10.- til nul for indførsel fra  

 Danmark og de øvrige EFTA-lande III.
Indførselsbevillingerne for  svin  (hele eller halve kroppe)  

 vil i fremtiden blive tildelt efter vægt og ikke længere lydende på stykker.
 I betragtning af størrelsen af den danske indførselsandel igennem mange år  

 forudses ved internationale gængse priser og tilsvarende kvaliteter en  

 leveringsandel for indførslen fra Danmark på 60 pct.
IV.
Den ifølge landbrugsaftalens stk. 6 aftalte forhøjelse af  

 indførselskontingentet for  dåseskinker  på 3 tons årligt gælder for  

 yderligere 4 år.
I 1967/68 vil indførselskontingentet således andrage 39  

 tons.
 Det for aftaleåret 1963/64 gældende kontingent på 27 tons forhøjes ved  

 tildeling af et ekstraordinært kontingent på 23 tons til 50 tons.
V.  Danablu-ost  tillades også i portionspakninger indført til den  

 aftalemæssigt fastsatte sats for toldtarif-nr. 0404.10, såfremt den i øvrigt  

 opfylder de i noten til ex 0404.10 og ex 0404.22 i GATTs vareliste for året  

 1958 allerede fastsatte betingelser, og såfremt den aftalemæssige betegnelse,  

 oprindelseslandet, fedtindholdet samt navnet på det firma, der har emballeret  

 varen, er påtrykt den originale portionspakning.
Denne indrømmelse er  

 betinget af, at portionspakkede schweiziske faste oste af Emmentaler-,  

 Greyerzer- og Sbrinztyperne tillades indført i Danmark til samme toldsats som  

 hele oste.
VI.
De schweiziske myndigheder vil med henblik på ligestilling med  

 behandlingen af dybfrosne fiskefiletter inddrage den del af den veterinære  

 undersøgelsesafgift for  ferske fiskefiletter  under toldtarif-nr.  

 0301.20, der ligger over de faktiske omkostninger på Fr. 1. , i  

 toldafviklingen inden for frihandelssammenslutningen.
VII.
Listen over de fiskepositioner, hvis toldsats ifølge  

 landbrugsaftalens stk. 10 inddrages i toldafviklingen inden for  

 frihandelssammenslutningen forøges med følgende tilføjelser:
VIII.
Indførselskontingentet for såsæd  såsæd af havre og byg  

  forhøjes til 10.000 tons pr. år.
IX.
De danske og schweiziske myndigheder vil inddrage toldsatserne for  

 følgende positioner i toldafviklingen inden for frihandelssammenslutningen:
X.
I det omfang der i nærværende aftale er indrømmet toldafvikling til  

 nul, træder denne toldafvikling i kraft pr. 1. januar 1964.
XI.
I det omfang der i nærværende aftale er indrømmet toldafvikling,  

 gælder denne for varer, der opfylder områdeoprindelseskravene ifølge  

 Stockholm-konventionens art 4.
XII.
Landbrugsaftalens stk. 12 ophæves og erstattes af følgende  

 bestemmelse:
 Der oprettes en blandet kommission bestående af repræsentanter for  

 regeringerne i de to lande.
Den blandede kommission vil overvåge gennemførelsen af landbrugsaftalen og  

 nærværende tillægsaftale.
Den kan drøfte alle spørgsmål af almindelig  

 interesse.
 Den blandede kommission kan overveje forslag om ændring og udvidelse af  

 landbrugsaftalen og nærværende tillægsaftale og forelægge de to regeringer  

 forslag herom.
 Den blandede kommission træder sammen efter anmodning fra dansk eller  

 schweizisk side.
XIII.
Landbrugsaftalens stk. 13 ophæves og erstattes af følgende  

 bestemmelse:
Landbrugsaftalen af 21. december 1959 og nærværende tillægsaftale gælder  

 så længe Stockholm-konventionen finder anvendelse på Danmark og Schweiz, og  

 så længe en forståelse mellem EFTA og EEC med hensyn til en fælles afvikling  

 af handelsskrankerne endnu ikke er opnået.
Skulle en sådan forståelse blive  

 opnået helt eller delvis vil de to regeringer under hensyntagen til de  

 foreliggende omstændigheder foretage de deraf nødvendiggjorte ændringer af  

 nærværende aftale.
XIV.
Nærværende tillægsaftale træder i kraft efter godkendelse af de to  

 landes regeringer.
 Udfærdiget i Lissabon i to eksemplarer den 11. maj 1963.
 For den danske regering:
N.V.
Skak-Nielsen.
 For den schweiziske regering:
Poul H.
Jolles.
 Aftalen er trådt i kraft den 1. juni 1963.
 Aftale mellem Danmark og Sverige om samhandelen med landbrugsvarer  

 inden for Den Europæiske Frihandelssammenslutning.
Danmarks og Sveriges regeringer, der begge har ratificeret Konventionen om  

 oprettelse af Den Europæiske Frihandelssammenslutning, har i overensstemmelse  

 med artikel 23, par. 1 i Konventionen som ved første skridt henimod den gradvise afvikling af hindringerne for  

 handelen med landbrugsvarer inden for Frihandelssammenslutningen, i overensstemmelse med Rekommendation nr. 17 fra Nordisk Råds 11. Session, truffet følgende aftale, der træder i stedet for den i København den 4.  

 januar 1960 indgåede overenskomst:
 1. Det er fra svensk side erklæret, at den svenske  

 landbrugspolitik ikke tager sigte på nogen forøgelse af den totale svenske  

 landbrugsproduktion, og at man kan regne med, at den fremtidige produktions-  

 og forbrugsudvikling vil gøre det muligt for de danske producenter at bevare  

 og på visse områder udvide deres marked i Sverige for varer af interesse for  

 det danske landbrug og også herigennem få andel i en stigning i forbruget i  

 Sverige af de pågældende varer.
 2. Den svenske regering erklærer sig rede til - under  

 hensyntagen til den importbeskyttelse, som er tilsikret det svenske landbrug  

 i henhold til gældende rigsdagsbeslutning - sammen med den danske regering at  

 overveje, hvilke foranstaltninger, der kan gennemføres for at tilgodese  

 danske interesser med hensyn til afsætningen af nedenstående landbrugsvarer  

 på det svenske marked i overensstemmelse med målsætningen i artikel 1  

 ovenfor.
 Oksekød, kalvekød, hestekød og kødkonserves.
 Flæsk og flæskekonserves.
 Pølser, også som konserves.
 Spiselige dele af dyr.
 Spisekartofler (med undtagelse af nye kartofler i tiden 6. juni - 5.  

 juli).
 Smør.
 Ost.
 Mælkekonserves.
 Æg og ægprodukter (med undtagelse af ægalbumin).
 Kød af fjerkræ.
 Den svenske regering er rede til inden for rammerne af sine muligheder at  

 virke for, at et eventuelt importbehov for ovennævnte varer i første række  

 ligesom hidtil bliver dækket ved import fra Danmark.
 3. I tilslutning til den målsætning for samarbejdet på  

 landbrugsområdet, som er anført i artikel 22, par. 2, i Konventionen, og  

 under hensyn til, at det svenske importreguleringssystem for landbrugsvarer  

 ikke giver Danmark adgang til - på samme måde som det forudsættes at blive  

 muligt for medlemslande ved eksport af industrivarer - at nyde fordel af  

 importlandets prisniveau ved eksport af landbrugsvarer til Sverige, skal der,  

 sålænge sådan hindring foreligger, årligt tilfalde Danmark et vist beøb.
Det i første stykke i denne artikel anførte beløb skal indtil videre  

 udgøre mindst 20 mill. svenske kroner.
Forhandlinger om en tilpasning af  

 beløbet skal imidlertid indledes, såfremt en af regeringerne fremsætter  

 anmodning derom.
Ved fastsættelsen af beløbet skal hensyn tages til blandt  

 andet størrelsen af den danske eksport til Sverige af sådanne varer, som er  

 opregnet i artikel 2, til den svenske importbeskyttelses højde og til det  

 stadium, der er opnået i toldafviklingen for industrivarer inden for  

 Frihandelssammenslutningen.
 Overførsel af de her omhandlede midler skal finde sted efterfølgende,  

 senest inden 3 måneder efter udløbet af hver tolvmånedersperiode regnet fra  

 1. juli hvert år.
 4. Den danske og den svenske regering som har taget  

 til efterretning, at der er truffet aftale mellem de pågældende interessenter  

 om en vis import af danske sukkerroer til Sverige i året 1963 er endvidere  

 enige om at virke for, at der indgås en langtidskontrakt, der kan muliggøre  

 en fortsat og udvidet import til Sverige af danske sukkerroer.
 5. Den danske og den svenske regering er enige om, at  

 der inden for rammerne af Den Europæiske Frihandelssammenslutning bør  

 indledes drøftelser mellem de to lande med henblik på at tilvejebringe større  

 frihed i handelen med havebrugsprodukter mellem de to lande.
 Med samme formål bør muligheden for en koordinering af  

 plantebeskyttelseslovgivningen i de to lande undersøges, idet der ligeledes  

 bør tages hensyn til forholdene i de øvrige nordiske lande.
6. Den danske og den svenske regering er enige om på  

 begæring af en af parterne at iværksætte rådslagninger med det formål 7. Den danske og den svenske regering bekræfter, at  

 der således som bestemt i Konventionens artikel 24 inden for  

 Frihandelssammenslutningen snarest muligt skal fastlægges regler for en  

 gradvis afvikling af subsidieret eksport.
 8. Den danske og den svenske regering er enige om at  

 nedsætte et udvalg bestående af repræsentanter for de to regeringer.
 Udvalget skal følge udviklingen på landbrugsområdet og kan i forbindelse  

 hermed drøfte ethvert spørgsmål, som er af betydning for handelen med  

 landbrugsvarer, herunder virkningerne af den fremadskridende  

 markedsintegration i Europa.
Udvalget skal overvåge gennemførelsen af denne aftale.
Det kan fremsætte  

 forslag til løsning af konkrete problemer i forbindelse hermed og til ændring  

 eller udbygning af denne aftales bestemmelser.
 Udvalget træder sammen efter anmodning fra dansk eller svensk side.
 9. Denne aftale træder i kraft, såsnart den er  

 ratificeret af begge parter.
 Udfærdiget i Stockholm i 2 eksemplarer på dansk og svensk, således at de  

 to tekster har samme gyldighed, den 12. september 1963.
 Per Hækkerup.
 Torsten Nilsson.
 Samtidig med aftalens undertegnelse fandt en brevveksling sted.  

 Brevvekslingens danske del har følgende ordlyd:
 Stockholm, den 12 september 1963.
Hr.
Udenrigsminister, Jeg har den ære at anerkende modtagelsen af Deres brev af følgende ordlyd:
 ... Svensk tekst ...
Modtag, Hr.
Udenrigsminister, forsikringen om min mest udmærkede  

 højagtelse.
Per Hækkerup Hans Excellence, Hr.
Udenrigsminister Torsten Nilsson Det Kgl. svenske Udenrigsdepartement.
Ved kgl. resolution af 10. december 1963 er denne aftale ratificeret af  

 Danmark.
Ratifikationsinstrumenterne er udvekslet i Stockholm den 25. januar  

 1964 ,og aftalen er trådt i kraft samme dag.
 Udenrigsministeriet, den 21. maj 1964.
 Per Hækkerup.
