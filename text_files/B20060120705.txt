Bekendtgørelse  

 om beregning og udbetaling af  

  

 begravelseshjælp efter sundhedsloven I medfør af §§ 160 og 232 i sundhedsloven, lov nr.  

 546 af 24. juni 2005, fastsættes:
 § 1.  

  

 Personer,  

 der efter sundhedslovens § 7 havde ret til ydelser indtil dødsfaldet,  

 har  

 ret til begravelseshjælp efter nedenstående regler, jf. dog stk. 2.
 Stk. 2.  

  

 Personer,  

 der har ret til begravelseshjælp efter en anden stats lovgivning, i medfør af  

 overenskomster med andre stater eller EF-rettens regler, har ikke ret til  

 begravelseshjælp  

 fra Danmark uanset bopæl her i landet.
 Stk. 3.  

  

 Personer,  

 der ikke havde bopæl i Danmark, kan i medfør af overenskomster med andre  

 stater  

 eller EF-rettens regler have ret til begravelseshjælp fra Danmark.  

 Begravelseshjælpen beregnes efter nedenstående regler.
 Beregning af begravelseshjælpen, formuegrænser og  

 formuegrundlag.
 § 2.  

  

 Begravelseshjælpen efter personer, der ikke var fyldt 18 år ved dødsfaldet,  

 udgør 7.200 kr. (Grundbeløb i 2007-niveau).
 § 3.  

  

 Begravelseshjælpen  

 efter personer, der var fyldt 18 år ved dødsfaldet, udgør højst 8.600 kr.  

 (Grundbeløb  

 i 2007-niveau), jf. § 4.
 § 4.  

  

 Begravelseshjælpen  

 efter en person, der efterlader ægtefælle eller børn under 18 år, nedsættes  

 med  

 det beløb, hvormed  

 afdødes og den  

 efterlevende ægtefælles formue og formuerettigheder overstiger 28.750 kr.  

 (Grundbeløb  

 i 2007-niveau), således at begravelseshjælpen bortfalder ved en formue på  

 37.350 kr. (Grundbeløb i 2007-niveau).
 Stk. 2.  

  

 Begravelseshjælpen  

 efter en person, der ikke efterlader ægtefælle eller børn under 18 år,  

 nedsættes  

 med det beløb, hvormed afdødes formue og formuerettigheder overstiger 14.400  

 kr. (Grundbeløb i 2007-niveau), således at begravelseshjælpen bortfalder ved  

 en  

 formue på 23.000 kr. (Grundbeløb i 2007-niveau).
§ 5.  

  

 Formuegrundlaget er formuen på dødsdagen med tillæg af engangsudbetalinger  

 til  

 boet og ægtefællen i anledning af dødsfaldet fra pensionsordninger,  

 forsikringer o.l.
Begravelseshjælp i henhold til sundhedsloven og  

 efterlevelseshjælp,  

 der ydes den efterlevende ægtefælle i medfør af § 85 a, stk. 9, i  

 lov  

 om aktiv socialpolitik, indgår ikke i beregningen af formuen.
Stk. 2.  

  

 Formuen  

 efter afdøde, der efterlader ægtefælle, opgøres som ægtefællernes samlede  

 formue og formuerettigheder.
Værdien af fast ejendom, der tjener til  

 familiens  

 bolig, indgår i formueberegningen med det beløb, ejendomsværdien efter  

 fradrag  

 af gæld med sikkerhed i ejendommen overstiger 100.000 kr.
Når familiens bolig  

 er en andels-, aktie-, anpartslejlighed e.l. gælder tilsvarende, at boligen  

 indgår i formueberegningen med det beløb værdien efter fradrag af gæld, der  

 alene vedrører finansiering af boligen eller forbedringer af denne,  

 overstiger  

 100.000 kr.
§ 6.  

  

 Begravelseshjælp  

 efter personer, der er født før den 1. april 1957, udgør dog altid mindst  

 1.050  

 kr.
Beløbet reguleres ikke.
Særlig begravelseshjælp i henhold til fripolicer, jf.  

 cirkulære nr. 60 af 29. marts 1973 om udstedelse af fripolicer til særlig  

 begravelseshjælp § 7.  

  

 Begravelseshjælpen  

 efter personer, der pr. 1. april 1973 fik udstedt en fripolice af en  

 anerkendt  

 sygekasse, forhøjes med et tillæg svarende til den særlige begravelseshjælp.  

 Tillægget fremgår af fripolicen.
Beløbet reguleres ikke.
§ 8.  

  

 Begravelseshjælp efter personer, der den 1. april 1973 var bosat i udlandet,  

 og  

 som fik udstedt en fripolice på baggrund af en direkte forsikring i  

 Udligningskassen for Begravelseshjælp, udbetales med det beløb, der fremgår  

 af  

 fripolicen.
Beløbet reguleres ikke.
Retten til begravelseshjælp efter en  

 sådan  

 fripolice bortfalder, hvis personen ved sin død havde ret til  

 begravelseshjælp  

 efter loven.
Dette fremgår af en påtegning på fripolicen.
§ 9.  

  

 Grundbeløbene i §§ 2, 3 og 4 reguleres en gang årligt med  

 satsreguleringsprocenten, jf. lov om en satsreguleringsprocent.
De regulerede  

 beløb afrundes til det nærmeste med 50 delelige beløb.
Meddelelse om  

 beløbenes  

 størrelse og formuegrænserne inklusive regulering udsendes af  

 Indenrigs-  

 og Sundhedsministeriet.
 § 10.  

  

 Kommunalbestyrelsen i afdødes bopælskommune yder efter ansøgning  

 begravelseshjælp efter §§ 2, 3, 6 og 7. Udgifter til begravelseshjælp  

 efter personer omfattet af § 1, stk. 3 og udgifter efter § 8  

 afholdes af staten.
 § 11.  

  

 Begravelseshjælpen  

 udbetales senest 1 måned efter, at kommunalbestyrelsen har modtaget ansøgning  

 herom med oplysninger om formue og formuerettigheder, med mindre der  

 foreligger  

 særlige omstændigheder.
Stk. 2.  

  

 Kommunalbestyrelsen kan efter et konkret skøn efter ansøgning udbetale  

 begravelseshjælpen som et a contobeløb.
Udbetalingen kan gøres afhængig af en  

 erklæring på tro og love om formuen og forventede udbetalinger til boet og  

 ægtefællen.
Efterregulering kan ske, når boet er endeligt opgjort.
For meget  

 betalt begravelseshjælp kan kun kræves tilbagebetalt, hvis ansøgeren ved  

 udbetalingen af a contobeløbet har skrevet under på at være bekendt med, at  

 hjælpen kan kræves tilbagebetalt.
 § 12.  

  

 Klager  

 over kommunalbestyrelsens behandling af en ansøgning om begravelseshjælp kan  

 indbringes for Sundhedsvæsenets Patientklagenævn, jf. § 6, nr. 4, i lov  

 nr. 547 af 24. juni 2005 om klage- og erstatningsadgang inden for  

 sundhedsvæsenet.
 § 13.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse nr. 176 af 15. marts 2000 om beregning og udbetaling af  

 begravelseshjælp efter lov om offentlig sygesikring ophæves den 1. januar  

 2007.
 Stk. 3.  

  

 Cirkulæreskrivelse nr. 96 af 14. november 2005 om regulering for 2006 af  

 begravelseshjælp efter lov om offentlig sygesikring ophæves den 1. januar  

 2007.
