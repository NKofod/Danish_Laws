 Cirkulæreskrivelse om meddelelse om for  

 sen indlevering af ydelseskort.
 Kommentar m.v.:
 Uanset ydelseskort til udbetaling af orlovsydelse var indsendt for sent,  

 kunne ydelsen udbetales, da medlemmets arbejdsgiver ikke blev gjort  

 opmærksom på 3-måneders fristen i forbindelse med  

 henvendelse til arbejdsløshedskassen om den manglende udbetaling af  

 orlovsydelse.
 Meddelelse om afgørelsen:
Medlemmet fik orlov til uddannelse fra sin beskæftigelse.
I  

 orlovsperioden udbetalte medlemmets arbejdsgiver fuld løn.  

 Arbejdsgiveren skulle derfor have udbetalt den orlovsydelse, medlemmet var  

 berettiget til.
 Medlemmet sendte ydelseskortet for den første periode, og  

 arbejdsgiveren modtog herefter den orlovsydelse, som medlemmet var berettiget  

 til.
Medlemmet sendte ikke flere ydelseskort til kassen.
Da orlovsydelsen  

 udeblev rettede medlemmets arbejdsgiver henvendelse til  

 arbejdsløshedskassen inden fristens udløb.
 Dette medførte, at arbejdsløshedskassen også inden  

 fristens udløb sendte nye ydelseskort til medlemmet uden at oplyse om  

 3-måneders fristen.
Medlemmet indsendte ydelseskortene til kassen.
Et af ydelseskortene blev  

 sendt efter fristens udløb.
 Arbejdsløshedskassen afslog at udbetale orlovsydelse i det omfang  

 ydelseskortene var sendt senere end 3 måneder efter  

 udbetalingsperiodernes udløb.
 Direktoratet tiltrådte kassens afgørelse, hvorefter der ikke  

 kunne udbetales orlovsydelse, da ydelseskortet var for sent indsendt.
 Ankenævnet fandt, at der kunne udbetales orlovsydelse.
 Ankenævnet lagde vægt på, at medlemmets arbejdsgiver  

 havde rettet henvendelse til arbejdsløshedskassen inden fristens  

 udløb, og at kassen ikke havde oplyst arbejdsgiveren om  

 3-måneders fristen i forbindelse med henvendelsen.
