 Hermed fremsendes aftale mellem finansministeriet og statstjenestemændenes  

 centralorganisation II om tjenestetid m.v. for  

 fængselslærere/fængselsoverlærere.
 Aftalen træder i kraft 1. august 1981.
 Direktoratet skal, for så vidt angår aftalens § 3, stk. 2, bemærke, at der  

 under forhandlingerne mellem CO II og finansministeriet om formuleringen af  

 dette afsnit blev udtrykt enighed om, dels at bevare læreren som et  

 integreret led i den enkelte institution, dels at der gives læreren lejlighed  

 til at deltage i de i § 3, stk. 2 nævnte aktiviteter.
 Det er således vigtigt, at lærerne har mulighed for at deltage i  

 institutionens forskellige organer især i det omfang, hvor der foreligger  

 særlige spørgsmål af undervisningsmæssig art, ligesom det er vigtigt, at der  

 gives læreren mulighed for at deltage i de nævnte aktiviteter.
 Direktoratet skal således anmode anstalterne om, at ovennævnte hensyn  

 begge tilgodeses.
 E.B.
Jon Johnsen Kriminalforsorgens anstalter.
Aftale mellem finansministeriet og Statstjenestemændenes  

 Centralorganisation II om tjenestetiden m.v. for  

 fængselslærere/fængselsoverlærere I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
 § 1.  Det pligtige årlige undervisningstimetal er  

 fastsat under hensyn til, at det påhviler fængselslæreren/fængselsoverlæreren  

 - ud over at tilrette og forberede undervisningen m.v. - at varetage en række  

 opgaver uden direkte forbindelse med undervisningen, herunder bl.a.  

 motivering af indsatte for undervisning, drøftelse og planlægning af  

 indsattes uddannelsesplaner, deltagelse i møder med andre personalegrupper  

 m.v.
Det pligtige undervisningstimetal § 2.  Det pligtige antal undervisningstimer  

 (lektioner) fastsættes til 900 timer årligt, svarende til 20 ugentlige timer  

 i 47 uger.
Der er taget hensyn til, at der i disse 47 uger er indlagt op til  

 9 skæve helligdage.
 Det pligtige årlige antal undervisningsuger kan efter indstilling fra den  

 enkelte anstalt med direktoratets godkendelse nedsættes fra 47 uger til et  

 færre antal uger.
 De enkelte undervisningstimers varighed fastsættes til 45 minutter. 1  

 undervisningstime svarer til 1,6 arbejdstime.
 Stk. 2.  Det pligtige antal undervisningstimer nedsættes  

 i begyndelsen af det kalenderår, i hvilket fængelslæreren/fængselsoverlæreren  

 fylder 60 år, til 712 timer årlig.
 Den aldersbetingede reduktion kan efter frivillig aftale på tjenestestedet  

 indregnes i antallet af timer afsat til »andet arbejde« fastsat i §  

 3, idet 1 undervisningstime omregnes til 1,6 arbejdstime.
Stk. 3.  Såfremt det pligtige undervisningstimetal af  

 fængselsmæssige grunde ikke kan tilsikres  

 fængselslæreren/fængselsoverlæreren, kan det i § 3 fastsatte timetal til  

 andet arbejde med direktoratets godkendelse hæves, idet 1 undervisningstime  

 (lektion) svarer til 1,6 arbejdstime.
Fængselslæreren/fængselsoverlæreren  

 tilsikres dog altid mindst 15 reduktionsgivende timer ugentlig i samme antal  

 uger årlig som fastsat efter stk. 1.
 Stk. 4.  Der ydes fængselslæreren/fængselsoverlæreren  

 timereduktion for opgaverettelse på kompetencegivende kurser, jfr.  

 undervisningsministeriets regler, udover den fastsatte reduktion på 1,6.
 Det pligtige antal timer til andet arbejde, jfr. § 1.
 § 3.  Det pligtige antal timer til de i § 1 nævnte  

 arbejdsområder uden direkte forbindelse med undervisningen fastsættes til  

 376, svarende til 8 timer ugentlig i samme antal uger som fastsat efter § 2,  

 stk. 1.
Stk. 2.  Indenfor det i stk. 1 fastsatte timetal er det  

 forudsat, at fængselslæreren/fængselsoverlæreren deltager i sådanne  

 aktiviteter, som er forbundet med hans arbejdsområde, at han derved har  

 mulighed for at rådgive og vejlede enkelte indsatte om deres særlige  

 undervisningssituation, deltage i fornødent omfang i de organer, der  

 behandler spørgsmål om prøveløsladelse, frigange m.v., når det i relation til  

 den enkelte indsattes særlige undervisningssituation er relevant.
Indenfor  

 det anførte timetal er det endvidere forudsat, at han deltager i kontaktmøder  

 med undervisere fra andre pædagogiske uddannelsessteder i relation til  

 enkelte indsattes særlige problemer.
 I det omfang der på institutionen i forbindelse med lærerens  

 undervisningssituation opstår behov for yderligere overordnet planlægning af  

 kursusprogrammer samt disses evaluering, herunder udarbejdelse af  

 voksenpædagogisk undervisningsmateriale, skal der gives ham mulighed for at  

 foretage dette indenfor den samlede arbejdstid (eventuelt således at det  

 pligtige undervisningstimetal nedsættes).
 Endelig skal der gives fængselslæreren/fængselsoverlæreren mulighed for at  

 deltage i faglige pædagogiske møder, der afvikles ved, at der gives  

 pågældende tjenestefrihed hertil.
 Cencorvirksomhed kompenseres enten ved, at det undervisningspligtige  

 timetal nedsættes i forbindelse med skoleårenes afslutning, eller ved  

 tjenestefrihed.
Nedsættelse af pligtige timetal ved deltagelse i efteruddannelseskursus § 4.  Såfremt en fængsleslærer/fængselsoverlærer  

 deltager i videre uddannelse på Danmarks Lærerhøjskole, Danmarks Højskole for  

 Legemsøvelser eller andre relevante efteruddannelsesinstitutioner gennem et  

 helt kursus, kan Direktoratet for Kriminalforsorgen bestemme, at deltagelsen  

 i videreuddannelse indgår i de pligtige timetal efter samme regler som  

 gældende for folkeskolens tjenestemænd, jfr. for tiden  

 undervisningsministeriets bekendtgørelse af 1. august 1969 om nedsættelse af  

 lærernes pligtige timetal ved deltagelse i videreuddannelse, hvorefter der  

 gælder følgende skala:
For 3 ugentlige kursustimer: 2 undervisningstimer For 4 ugentlige kursustimer: 3 undervisningstimer For 5 ugentlige kursustimer: 5 undervisningstimer For 6 ugentlige kursustimer: 6 undervisningstimer Stk. 2.  Antallet af kursustimer kan efter aftale i det  

 enkelte tilfælde indgå i antallet af løntimer fastsat i § 3, dog således at  

 disse timer omregnes med den fastsatte reduktionsfaktor.
Ikrafttræden § 5.  Aftalen har virkning fra 1. august 1981 København, den 8. juli 1981.
Statstjenestemændenes  

 Centralorganisation II Hans Strunge Finansministeriet P.M.V.
 E.B.
