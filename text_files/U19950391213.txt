En arbejdsgiver modregnede udgifter til chaufførers brug af biltelefon  

 i de pågældendes løn m.v.
Da det efter bevisførelsen for Arbejdsretten  

 fandtes betænkeligt at forkaste arbejdsgiverens forklaring om, at det var  

 aftalt med chaufførerne, at de skulle betale telefonregningerne i det omfang,  

 de oversteg 1.000 kroner pr. kvartal, frifandtes arbejdsgiveren og hans  

 organisation for en påstand om bod for uretmæssigt at have foretaget den  

 anførte modregning.
 Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Danske Vognmænd på egne vegne og for John Simonsen Køle- og Frysetransport,  

 Holstebro, for Arbejdsretten og nedlagt følgende påstande:
 Indklagede, John Simonsen Køle- og Frysetransport, Holstebro, har begået  

 brud på gældende overenskomst ved uretmæssigt at have tilbageholdt løn samt  

 ferie- og søgnehelligdagsgodtgørelse til forbundets medlemmer Niels Carlsen,  

 Brian Knudsen og Ib Christensen.
 Indklagede, John Simonsen Køle- og Frysetransport, Holstebro, tilpligtes  

 for overenskomstbrud at betale en efter Arbejdsrettens skøn fastsat bod til  

 Specialarbejderforbundet i Danmark indeholdende 42.880,30 kroner, der udgør  

 de ovenfor nævnte medlemmers tilgodehavende løn m.m.
 Indklagede, Danske Vognmænd, tilpligtes for delagtighed i overenskomstbrud  

 at betale en efter Arbejdsrettens skøn fastsat bod til  

 Specialarbejderforbundet i Danmark.
 De indklagede, der har anerkendt størrelsen af de trukne beløb, har  

 påstået frifindelse.
 Sagen har været behandlet på et lokalt møde den 17. august 1993.  

 Mødereferatet herfra er sålydende:
»Der har d.d. været afholdt mæglingsmøder vedr. sager i SID.
Sydthy  

 Brian Knudsen, Ulfborg/Vemb Ib Christensen og Per F.
Josefsen.
Niels Karlsen  

 Holstebro afd.
C.
 SID Sydthy: afdelingen gjorde krav på manglende opsigelsesvarsel jvf.  

 overenskomsten på 2.950,75 kr. + løn for ugerne 19 og 20 - 1993 netto  

 9.930,86 kr. manglende ferie/sh-godtgørelse 2.493,35 og 1.203,45 kr. i alt  

 15.339,10 kr.
 John Simonsen fastholder der er givet korrekt opsigelsesvarsel.
 Ulfborg/Vemb: Krav manglende lønudbetaling Ib Christensen 4.231,66 kr.  

 modregning i løn for brug af telefon.
Per F.
Josefsen manglende lønudbetaling 3.000 kr. samt forkert  

 tilbageholdelse af valuta 1.000,00 kr. i alt 8.231,66 kr.
 John Simonsen fastholder der er sket en rigtig lønudbetaling, men hvis der  

 er sket en fejl omkring valuta (1.000,00 kr.) udbetales disse til Per  

 Josefsen.
Endvidere fastholder han samtlige krav. (John Simonsen) SID.
Holstebro afd.
C: Rejste et samlet krav på 22.243,00 kr. for afd.  

 medlem Niels Carlsen.
Modregning i løn samt SH- Godtgørelse.
Vognmanden  

 fastholdt modregningen i henhold til mundtlig aftale.
Niels Carlsen tidligere  

 været indforstået med betaling af beløb på personlige samtaler - men mener  

 kravet er urimeligt.
 Afdelingen er vidende til, at medlemmet har givet tilsagn om, at indbetale  

 et rimeligt beløb for brug af telefon (privat). ......
PS.
Niels Carlsen har på et foregående møde tilkendegivet over John  

 Simonsen og Peter Schøning, at han var bekendt med gældende regler for privat  

 samtaler af biltelefon.« Sagen har været behandlet på et mæglingsmøde den 6. oktober 1993.  

 Mødereferatet herfra er sålydende:
»Sagerne drøftedes ud fra SiDs mæglingsbegæringer af 3. september  

 angående Brian Knudsen, Ib Christensen og Per F.
Josephsen og 7. september  

 angående Niels Carlsen.
 Enighed kunne ikke opnås.
 Fra SiDs side blev det fastholdt, at firmaet uretmæssigt har tilbageholdt  

 løn, ferie- og søgnehelligdagsgodtgørelse for udført arbejde af de pågældende  

 chauffører, hvilket er klart brud på gældende overenskomster.
 Da der ikke kunne opnås enighed om, at firmaet straks betaler de  

 tilbageholdte beløb, tilkendegav forbundet, at sagen uopholdeligt vil blive  

 videreført for Arbejdsretten, samt at organisationsansvar vil blive gjort  

 gældende.
Firmaet fastholdt, at kravene over for chaufførerne, for disses private  

 telefonsamtaler fra vognmandens mobiltelefoner, berettiget var modregnet i  

 den optjente løn.
Firmaet medbragte på mødet telefonlister og dermed  

 dokumentation for kravene.
 Chaufførerne opfordredes af firmaet endvidere til i det omfang de ikke var  

 enige i kravenes størrelser, at komme på kontoret og sammen med firmaet at  

 gennemgå materialet, alt i overensstemmelse med tidligere opfordringer.
 DV bestred på denne baggrund og i øvrigt organisationsansvar.
 SiD bestred det af DV fremførte, idet firmaet ikke på mæglingsmødet kunne  

 dokumentere de stillede krav for årene 1991, 1992 samt 1993.
 De af firmaet påberåbte bilag, dokumenterer ikke private telefonsamtaler  

 alene ud fra, at de enkelte telefonnumre ikke kan identificeres i mangel af  

 de to sidste cifre.
 I øvrigt tilkendegav SiD, man i det hele forbeholder sig sin stilling mht.  

 yderligere krav i sagen.
DV henholdte sig til det ovenfor anførte, samt det i øvrigt på mødet  

 fremførte, og forbeholdt sig i det hele sin stilling.« Sagen har været behandlet på et fællesmøde den 26. november 1993.  

 Mødereferatet herfra er sålydende.
 »Ved et fællesmøde d.d. i Dansk Arbejdsgiverforening behandledes en  

 af Landsorganisationen i Danmark for Specialarbejderforbundet i Danmark rejst  

 klage over, at virksomheden John Simonsen Køle- og Frysetransport, Parkvej  

 186, 7500 Holstebro, har tilbageholdt løn samt ferie- og  

 søgnehelligdagsgodtgørelse for Niels Carlsen, Brian Knudsen, Ib Christensen  

 og Per Fabricius Josephsen.
 Sagen forhandledes.
 Fra arbejdsgiverside blev der på fællesmødet udleveret detaljeret  

 dokumentationsmateriale for omfanget af private telefonsamtaler.
Fra arbejdstagerside blev det bestridt, at det var dokumenteret, at de  

 private telefonsamtaler havde det fra arbejdsgiverside påståede omfang,  

 ligesom sagen vedrørende betaling for telefon i øvrigt henhørte under de  

 civile domstole.
På denne baggrund fastholdt man de i sagen rejste krav.
 Fra arbejdsgiverside blev det bestridt, at der var sket nogen modregning i  

 feriepenge.
 Fra arbejdstagerside forbeholdt man sig at videreføre sagen for  

 Arbejdsretten, herunder at gøre organisationsansvar gældende.
Fra arbejdsgiverside blev det bestridt, at der var grundlag for at gøre  

 organisationsansvar gældende, ligesom man var af den opfattelse, at sagen i  

 givet fald skulle afgøres ved faglig voldgift.
Man gav i forlængelse heraf  

 tilsagn om at ville medvirke til en hurtig fagretlig behandling.
Fra arbejdstagerside bestred man det af arbejdsgiversiden fremførte, idet  

 sagen omhandler brud på gældende overenskomst og dermed brud på Hovedaftalens  

 bestemmelser.« I den indklagede virksomheds nyhedsbrev nr. 2 af juli 1992 hedder det  

 blandt andet:
»Biltelefoner Vi henstiller til at i begrænser samtalerne på biltelefoner.
Nogle  

 regninger er meget store.« Der er under domsforhandlingen blevet afgivet forklaring af  

 afdelingsformand i Specialarbejderforbundet i Skive Mads Østergaard og  

 vognmand John Simonsen.
Afdelingsformand Mads Østergaard har forklaret, at han har været  

 afdelingsformand i Skive siden 1985-1986. De tre i påstanden nævnte  

 eksportchauffører kan på grund af kørsel i udlandet ikke være til stede ved  

 domsforhandlingen.
Chaufførerne siger, at de hverken har indgået skriftlig  

 eller mundtlig aftale om betaling af telefonregninger.
De bestrider endvidere  

 at have fået besked om fremtidig at betale for private samtaler.
Han finder  

 det mærkeligt, at den indklagede virksomhed med de mange kunder og chauffører  

 kun anerken der syv telefonnumre som numre for erhvervsmæssige  

 telefonsamtaler.
Vognmand John Simonsen har forklaret, at han har drevet  

 vognmandsvirksomhed siden 1979. Han har tolv biler og 13-14 chauffører.
Han  

 foretager kun kørsel til destinationer syd for Alperne.
Han har haft  

 biltelefoner siden 1984. Der blev da indgået en mundtlig aftale med  

 chaufførerne om, at der kun blev betalt 1.000 kroner pr. kvartal pr. telefon.  

 Telefonregningerne blev lidt store i 1991. Det påtalte han mundtligt overfor  

 chaufførerne.
Første skriftlige reaktion kom ved nyhedsbrevet i juli 1992,  

 som skyldes et hensyn til chaufførerne.
Den mundtlige aftale blev ikke  

 bestridt ved mæglingsmøderne.
Jysk Telefon kan ikke udlevere det fulde  

 opkaldte nummer til private numre.
Baggrunden for sagen er, at Brian Knudsen  

 blev afskediget på grund af spirituskørsel.
Vognmanden har svært ved at  

 huske, om de 1.000 kroner pr. kvartal pr. telefon blev præciseret ved  

 ansættelserne, men finder det mest sandsynligt, at chaufførerne da er blevet  

 gjort opmærksomme på ordningen.
Chaufførerne har hverken brug for tjenstlige  

 samtaler indbyrdes eller med rederi eller kunder.
Han har kun haft problemer  

 med tre-fire chauffører.
Han kunne i 1991-93 ikke spærre telefonerne for  

 andre numre end de erhvervsrelevante.
Klageren har anført, at de tre chauffører blev ansat i begyndelsen af  

 1991, og at der ikke er indgået nogen skriftlig aftale om, at de skulle  

 betale for samtaler, der kostede mere end 1.000 kroner pr. kvartal.  

 Vognmanden har tværtimod i 2 1/2 år betalt telefonregningerne uden at tage  

 forbehold overfor chaufførerne om refusion af en del af telefonregningerne.  

 Vognmanden har dermed ved stiltiende aftale eller passivitet mistet retten  

 til at få de omtvistede beløb refunderet.
De omtvistede beløb er i øvrigt  

 ikke tilstrækkeligt dokumenteret.
Der bør derfor både pålægges virksomheden  

 og Danske Vognmænd bod.
De indklagede har anført, at det er tilstrækkeligt bevist, at der er  

 indgået en mundtlig aftale mellem virksomheden og chaufførerne om betaling  

 for telefonsamtaler over 1.000 kroner pr. kvartal.
Aftalen blev hverken  

 bestridt under det lokale møde eller under mæglingsmødet, og vognmanden er  

 den eneste, der under domsforhandlingen har afgivet en relevant forklaring.
 ARBEJDSRETTEN SKAL UDTALE:
Efter bevisførelsen findes det betænkeligt at forkaste vognmand John Simonsens forklaring om, at det var aftalt med chaufførerne,  

 at de skulle betale telefonregningerne i det omfang, de oversteg 1.000 kroner  

 pr. kvartal.
De indklagede må derfor frifindes.
Thi kendes for ret De indklagede, John Simonsen Køle- og Frysetransport, Holstebro, og Danske  

 Vognmænd, frifindes.
 Klageren, Landsorganisationen i Danmark for Specialarbejderforbundet i  

 Danmark, skal betale 2.000 kroner i sagsomkostninger til Arbejdsretten.
 (* 1) Henvisninger: Kommentar, s. 66.
