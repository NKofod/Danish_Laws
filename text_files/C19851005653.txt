 Emne: Optagelse af elever på skipperskolerne.
Ansøgning om optagelse som elev på en skipperskole sker ved indsendelse af  

 udfyldt ansøgningsskema direkte til den skole, hvorpå optagelse ønskes.  

 Ansøgningsskema fås fra skolen.
Sammen med dette udleveres et af direktoratet  

 udarbejdet »program for fiskeskipperuddannelsen«, der giver nærmere  

 vejledning til ansøgeren.
Som hovedregel gælder, at der ikke må oprettes klasser med elevtal mindre  

 end 12. Såfremt mindre end 12 ansøgere melder sig til en klasse eller mindre  

 end 12 møder op i en klasse ved semestrets start, skal disse underrettes om,  

 at klassen ikke kan forventes oprettet.
Tillige underrettes om, hvilke andre  

 muligheder for optagelse, eventuelt på en anden skole, der vil være for de  

 pågældende.
Sagen må så tidligt som muligt og inden undervisningen påbegyndes  

 forelægges direktoratet med henblik på at finde den mest hensigtsmæssige  

 løsning.
 Det størst tilladte klasseantal ved den enkelte skole vil fremgå af de  

 årligt godkendte budgetter.
Snarest efter ansøgernes fremmøde på skolen foretages af denne kontrol af,  

 om ansøgeren har erhvervet den for optagelse krævede fartstid.
Dette sker  

 gennem udfyldelse af søfartsliste efter bestemmelserne i særlig rundskrivelse  

 herom.
 Såfremt en ansøger klart ikke opfylder fartstidskravene, skal skolen nægte  

 den pågældende optagelse.
 Hvis skolen er i tvivl om, hvorvidt fartstidskravende er opfyldt, eller  

 hvis disse ikke er opfyldt, og ansøgeren ønsker at ansøge om dispensation,  

 skal sagen forelægges direktoratet ved indsendelse af søfartsliste og  

 samtlige bevisligheder.
For øvrige ansøgere indsendes snarest muligt de udfyldte søfartslister  

 sammen med søfartsbøger og andre dokumentationer for fartstid til  

 direktoratet.
Endvidere vedlægges dåbsattester eller navnebeviser.
Endelig  

 optagelse af en ansøger er da betinget af direktoratet godkendelse af  

 pågældendes fartstid.
 Til- og afgang af elever og elevtal i hver klasse rapporteres månedligt  

 til direktoratet på særlige formularer, der rekvireres i direktoratet.
 Genparter af alle indsendte søfartslister skal opbevares på skolen.
 Dokumentation for fartstid.
Den for optagelse på skolen krævede fartstid skal dokumenteres ved  

 fremlæggelse af søfartsbog og/eller mønstringsbeviser.
Løse beviser for  

 søfart vil i almindelighed kun blive godtaget som fyldestgørende  

 dokumentation for søfart, når beviset indeholder oplysninger om den  

 pågældendes fulde navn og cpr-nummer, skibets navn og hjemsted samt for  

 fiskeskibes vedkommende tillige havnekendingsbogstaver og nr.
Endvidere må  

 anføres dato for tjenestens begyndelse og ophør samt tjenestens art og  

 fartsområde.
Beviset skal være underskrevet af skibets fører, og rigtigheden  

 af f.eks. toldvæsen eller havnevæsen (eller for fiskeres vedkommende af en  

 fiskeriforenings bestyrelse) ved den pågældende institutions underskrift og  

 stempel.
 Formularer til sejltidsbeviser med rubrikker til ovennævnte oplysninger  

 kan rekvireres i direktoratet for søfartsuddannelsen.
 Rundskrivelsen nr. 2/74 ophæves.
