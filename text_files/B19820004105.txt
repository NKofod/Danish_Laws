 I medfør af § 17 A, stk. 3, i lov om frigørelsesafgift m.v. af fast  

 ejendom, jfr. lovbekendtgørelse nr. 364 af 9. juli 1981 bestemmes:
 § 1.  Midlerne i de amtskommunale fonde for  

 frigørelses- og afståelsesafgift kan anvendes til udredelse af erstatninger  

 efter by- og landzonelovens § 18 a og til udlån til kommuner og kommunale  

 fællesskaber i amtskommunen til finansiering af:
 1. Etablering af tekniske hovedanlæg i forbindelse med  

 bymæssig bebyggelse af et område, der er beliggende i byzone.
 2. Overtagelse af fast ejendom i henhold til § 8 og §  

 15 i lov om frigørelsesafgift m.v. af fast ejendom.
 3. Erhvervelse af fast ejendom i henhold til  

 bestemmelserne i lov nr. 328 af 18. juni 1969 om tilbudspligt.
4. Erhvervelse af fast ejendom, der 5. Kommunens opførelse af byggeri til betjening af nye  

 bolig- og erhvervsområder.
 6. Kommunens udgifter til registrering af zonegrænser.
 § 2.  Midlerne i Hovedstadsrådets fond for  

 frigørelses- og afståelsesafgift kan anvendes til udredelse af erstatninger  

 efter by- og landzonelovens § 18 a samt til udlån til kommunerne i  

 hovedstadsområdet til de i § 15 i lov om et hovedstadsråd angivne formål.
 § 3.  Lån efter §§ 1 og 2 udbetales kontant til pari.
Stk. 2.  Lån forrentes med en fast rente, der er to  

 procent højere end den af Danmarks Nationalbank fastsatte diskonto på  

 tidspunktet for lånets stiftelse.
Amtsrådet respektive Hovedstadsrådet kan  

 bevilge rentefrihed i indtil fem år, hvor forholdene taler herfor.
 Stk. 3.  Med de i stk. 4 nævnte undtagelser følger  

 lånevilkårene i øvrigt de almindelige bestemmelser om kommunernes lånevilkår,  

 som fastsættes af indenrigsministeren i medfør af § 55 i lov om kommunernes  

 styrelse.
Stk. 4.  Amtsrådet respektive Hovedstadsrådet kan  

 bestemme, at nedbringelsen af lån ikke skal påbegyndes før indtil otte år  

 efter lånets udbetaling.
Lån til arealerhvervelser skal dog mindst afdrages i  

 takt med indbetalingen af salgssummen ved afhændelse af arealerne.
 § 4.  Miljøministeriets bekendtgørelse nr. 10 af 6.  

 januar 1978 ophæves.
