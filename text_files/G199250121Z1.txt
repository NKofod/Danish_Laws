Formålet med registeret er at danne grundlag for administrationen af Statens Uddannelsesstøtte, herunder administration af tildeling af stipendier, inklusive indeholdelse af skat, tildeling af lån og statsgaranterede studielån samt inddrivelse af for meget modtaget støtte og tilbagebetaling af lån.
Registerets formål er endvidere at indeholde oplysning om, at en person har modtaget studielån fra Dansk Studiefond.
Endelig er formålet med registeret at danne grundlag for udarbejdelse af statistikker til brug for løsningen af SUstyrelsens budget- og planlægningsmæssige opgaver.
Personkreds: Registeret må kun indeholde oplysninger om de personer, som har ansøgt SUstyrelsen om stipendium eller lån samt om personer, som skal tilbagebetale modtaget studielån fra Dansk Studiefond.
Registeret må tillige indeholde oplysninger om uddannelsessøgende, der deltager i huslejeboykotaktioner på kollegier, jf. lovbekendtgørelse nr. 407 af 26. juli 1984, samt uddannelsessøgende som inden ansøgningen er registreret i registeret, ikke alligevel begynder på en uddannelse.
Endvidere må registeret indeholde de for støtteberegningen og for kontrolformål nødvendige oplysninger om ansøgerens forældre.
 Ikrafttrædelsesdato: 24/04/1992. Erstatter tidligere forskrifter.
