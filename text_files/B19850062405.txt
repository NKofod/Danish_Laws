 I henhold til § 1, stk. 3, § 4, § 5, § 7, § 9 og § 12 i lov nr. 269 af 6.  

 juni 1985 om produktionsskoler fastsættes:
Formål og indhold § 1.  Produktionsskolerne skal tilbyde unge  

 arbejdsløse under 25 år kombinerede undervisnings- og produktionsprogrammer.
Stk. 2.  Tilbuddet gives til de svagest stillede blandt  

 de unge ledige.
Det gives til unge, som ikke har gennemført kompetencegivende  

 uddannelse, og som ikke umiddelbart har motivation eller mulighed for at  

 påbegynde en sådan uddannelse.
 Stk. 3.  Tilbuddet gives efter aftale mellem kommunen og  

 arbejdsformidlingen og forudgående kontakt med skolen.
Stk. 4.  Deltagelsen er af højst et års varighed.
Skolen  

 kan dog i særlige tilfælde godkende deltagelse af længere varighed.
 Stk. 5.  Skolen skal samarbejde med arbejdsformidlingen  

 for at sikre, at deltagerens senere uddannelse eller beskæftigelse tilpasses  

 deltagerens forudsætninger og ønsker.
§ 2.  Undervisningen skal være både praktisk og  

 teoretisk og gives med udgangspunkt i praktisk arbejde og produktion.
Den  

 teoretiske undervisning skal være af betydeligt omfang og i størst mulig grad  

 integreres med det praktiske arbejde.
 Stk. 2.  Uddannelses- og erhvervsvejledning skal indgå  

 som en del af den praktiske og teoretiske undervisning.
Stk. 3.  Praktikophold af normalt indtil 4 ugers  

 varighed på en privat virksomhed, offentlig institution eller lignende kan  

 indgå som en del af undervisningen.
Praktikopholdet kan have en varighed ud  

 over 4 uger, hvis hensynet til den unges fremtidige beskæftigelsesmuligheder  

 m.v. taler for det.
Vedtægter § 3.  Produktionsskolens vedtægter som selvejende  

 institution skal godkendes af undervisningsministeriet, direktoratet for  

 folkeoplysning, frie grundskoler m.v. (direktoratet), hvis der søges  

 statstilskud efter § 8.
 § 4.  Direktoratet udarbejder vejledende  

 standardvedtægter.
 Stk. 2.  Vedtægterne skal indeholde bestemmelser om  

 produktionsskolens ophør, herunder om vedkommende kommunes eller amtskommunes  

 anvendelse af overskydende midler.
Bestyrelse og leder § 5.  Bestyrelsen er produktionsskolens øverste  

 myndighed.
 Stk. 2.  Bestyrelsen ansætter skolens leder og øvrige  

 medarbejdere.
 Stk. 3.  Lederen har det pædagogiske og administrative  

 ansvar for tilrettelæggelse og afvikling af skolens undervisning og  

 produktion.
 Stk. 4.  Bestyrelsen kan bemyndige skolens leder til at  

 ansætte skolens øvrige personale.
Godkendelse af de kombinerede undervisnings- og produktionsprogrammer § 6.  Produktionsskolen udarbejder en beskrivelse af  

 undervisnings- og produktionsaktiviteter, som godkendes af direktoratet,  

 inden virksomheden påbegyndes, eller aktiviteterne ændres.
Produktionsskolen  

 skal med hensyn til målgruppe og indhold være samordnet med andre lokale  

 uddannelsesforanstaltninger.
 Stk. 2.  Beskrivelsen skal indeholde oplysning om:
deltagerkapacitet, Stk. 3.  Arbejdsmarkedsnævnet påser, at aktiviteterne  

 iværksættes i forståelse med de lokale arbejdsmarkedsorganisationer.
Deltagergodtgørelse § 7.  Deltagerne skal af produktionsskolen have  

 udbetalt en ugentlig godtgørelse, hvis størrelse fastsættes af direktoratet.
Statstilskud § 8.  Efter ansøgning fra produktionsskolen kan staten  

 yde tilskud til de af vedkommende kommune eller amtskommune godkendte  

 udgifter til etablering, drift, deltagergodtgørelse og deltagerbefordring.  

 Direktoratet fastsætter regler om indgivelse af ansøgning.
Stk. 2.  Tilskuddet ydes som et fast beløb pr. udnyttet  

 helårsplads.
Tilskuddet fastsættes af direktoratet.
Kombinerede undervisnings- og produktionsprogrammer i den kommunale  

 ungdomsskole § 9.  Når undervisnings- og produktionsprogrammer  

 etableres i den kommunale ungdomsskole, jfr. kapitel I i lov om  

 fritidsundervisning m.v., varetager kommunalbestyrelsen de opgaver, der efter  

 denne bekendtgørelse er tillagt produktionsskolen.
Forsøg § 10.  Direktoratet kan i særlige tilfælde som en  

 midlertidig ordning fravige bekendtgørelsens bestemmelser i det omfang, det  

 anses for påkrævet for at fremme forsøgsvirksomhed inden for bekendtgørelsens  

 område.
Stk. 2.  Staten kan ifølge lovens § 10 yde tilskud til  

 forsøgsvirksomhed ved produktionsskoler.
Også kommuner og amtskommuner kan  

 yde tilskud til forsøgsvirksomhed.
 Ikrafttræden m.v.
 § 11.  Afgørelser truffet af direktoratet i henhold  

 til denne bekendtgørelse kan ikke indbringes for anden administrativ  

 myndighed.
 § 12.  Bekendtgørelsen træder i kraft den 1. januar  

 1986.
 Stk. 2.  Punkt 5 om kombinerede undervisnings- og  

 produktionsprogrammer i undervisningsministeriets cirkulære af 1. oktober  

 1983 om uddannelsesmæssige foranstaltninger mod ungdomsarbejdsløsheden i  

 kommuner og amtskommuner samt i undervisningsministeriets cirkulære af 13.  

 oktober 1982 om statstilskud til særlige uddannelsesmæssige foranstaltninger  

 mod arbejdsløshed ophæves.
