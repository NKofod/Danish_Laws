I medfør af § 19, stk. 1 og 2, i lov nr. 342 af 14. maj 1992 om mælk, mælkeprodukter, margarine m.v. (mælkeproduktloven) og efter bemyndigelse fra landbrugsministeren fastsættes:
 § 1.  Denne bekendtgørelse omfatter betaling for den  

 kontrol, der udføres hos mælkeproducenter i henhold til regler udstedt i  

 medfør af § 4, stk. 1, 1. pkt., i mælkeproduktloven.
 § 2.  Til dækning af udgifterne ved ordinært tilsyn  

 skal enhver virksomhed, der fra en mælkeproducent modtager mælk til  

 videreforhandling eller til fremstilling af levnedsmidler, betale en  

 halvårlig afgift på kr. 385,00 for hver mælkeproducent, der er registreret  

 som mælkeleverandør hos virksomheden.
 Stk. 2.  En mælkeproducent, som underkastes  

 ekstraordinært tilsyn, skal betale en afgift på kr. 500,00 pr. tilsyn.
 Stk. 3.  De halvårlige afgifter, der dækker perioderne  

 1. januar til 30. juni og 1. juli til 31. december, forfalder til betaling  

 henholdsvis den 1. august og den 1. februar.
 § 3.  De halvårlige afgifter i medfør af § 2, stk. 1,  

 skal af virksomheden pålignes de mælkeproducenter, som leverer til  

 virksomheden.
 § 4.  En virksomhed, som omhandlet i § 2, stk. 1,  

 omfatter også mejerier, der udelukkende baserer deres produktion på  

 mælkeleverancer fra egen besætning (gårdmejerier).
 § 5.  Mælkeproducenter, der udelukkende er registreret  

 til forhandling af mælk direkte til forbruger, er afgiftspligtige i henhold  

 til § 2.
 § 6.  Såfremt en mælkeproducent ophører med eller  

 påbegynder produktionen i løbet af en halvårsperiode skal der ved  

 næstfølgende opgørelse beregnes en reduceret afgift opgjort ved  

 forholdsmæssigt fradrag for det antal måneder, hvori mælkeproduktion ikke har  

 fundet sted.
 § 7.  Den i § 2, stk. 1, omhandlede afgift opgøres og  

 indbetales af virksomheden uden forudgående opkrævning i overensstemmelse med  

 § 2, stk. 3.
 § 8.  For erindringsskrivelser vedrørende ikke  

 rettidig betaling opkræves et gebyr på kr. 40,00.
 § 9.  Denne bekendtgørelse træder i kraft den 1. juli  

 1993.
