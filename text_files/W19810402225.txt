 Fundet at et arbejde ikke kunne anses som et reparations- og  

 vedligeholdelsesarbejde, da der ved udbedring af en skalmur skete en ændring  

 i bygningens konstruktive forhold, som var væsentlig i forhold til  

 bestemmelser i byggelovgivningen.
Byggestyrelsen har i dag skrevet følgende til advokat Michael Mullertz,  

 Dr.
Tværgade 58:
 »Byggelovsklage vedrørende matr.nr. 6 cv, Farum, Gedebakken 13.
 I skrivelse af 13. april 1981 meddelte byggestyrelsen, at Deres klage af  

 8. april 1981 over Frederiksborg amtsråds afgørelse blev sendt til  

 Frederiksborg amtsråd til udtalelse.
 Amtsrådet har nu i skrivelse af 19. maj 1981 udtalt, at amtsrådet kan  

 henholde sig til den tidligere trufne afgørelse.
 Til Deres orientering vedlægges en kopi af amtsrådets svar.
I Deres skrivelse af 8. april 1981 klager De over en afgørelse truffet af  

 Frederiksborg amtsråd vedrørende fortolkning af byggelovens § 2, stk. 1 b,  

 hvorefter en udbedringsmetode af ydermure i et eenfamiliehus på ovennævnte  

 ejendom kræver byggetilladelse.
De har i den forbindelse anført, at den  

 foreslåede udbedring ikke er et indgreb i bygningskonstruktionen, men et  

 reparationsarbejde, der ikke medfører ændring af bygningens udseende,  

 indretning eller brug.
Det fremgår af sagen, at husets ydermure er udført med en trækonstruktion  

 i bagmur og i formur en halvstens kalksandstensfacademur.
Ved en afholdt  

 synsforretning på ejendommen konstateredes det, at skalmuren visse steder  

 kunne bevæges ved tryk med håndkraft.
Af skønserklæringen fremgår det, at  

 binderne mellem mur og trækonstruktion er udført af båndjern, der på grund af  

 en uheldig udformning og sømning ikke er tilstrækkelig sikkert fastholdt til  

 trækonstruktionen. Øverste binderrække er endvidere forkert placeret, og der  

 er ikke anvendt det fornødne antal bindere.
Skønsrapporten anfører, at den  

 rimeligste måde at afhjælpe manglen på skønnes at være ved at udbore ca. 5.  

 cm. lange skruer indskruet i træsøjlerne og faststøbt i murværket i hvert 4.  

 skifte i den øverste ca. 1 m af muren.
Frederiksborg amtsråd har i afgørelse af 12. marts 1981 meddelt, at man er  

 enige med byrådet i, at det omhandlede arbejde ikke må udføres uden  

 forudgående byggetilladelse.
Der henvises til at kun reparations- og  

 vedligeholdelsesarbejder, som alene tilsigter at retablere en bygnings  

 tidligere tilstand efter naturligt slid og ælde, falder udenfor  

 byggelovgivningen, hvorimod byggelovgivningen kommer til anvendelse ved alle  

 andre indgreb i eksisterende bygninger, hvor de pågældende forandringer er  

 væsentlige i forhold til bestemmelser i loven eller de i medfør af loven  

 udfærdigede byggeforskrifter.
Ved den i skønserklæringen anførte  

 udbedringsmetode gribes der ind i bygningens konstruktion, idet forankringen  

 af muren ændres, jfr. bestemmelserne i bygningsreglementets kap. 5.2.
I den anledning skal man meddele, at byggestyrelsen er enig i amtsrådets  

 afgørelse af 12. marts 1981, hvorefter den foreslåede udbedring er omfattet  

 af byggelovens § 2, stk. 1 b.
Arbejdet kan ikke anses som et reparations- og  

 vedligeholdelsesarbejde, da der ved udbedringen af skalmuren sker en ændring  

 i bygningens konstruktive forhold, der er væsentlige i forhold til  

 bestemmelser i bygningsreglement-77, kap. 5.2. Det omhandlede arbejde vil  

 derfor kræve byggetilladelse efter byggelovens § 16.
./.Denne afgørelse kan påklages til boligministeren inden 4 uger fra den  

 dag, afgørelsen er meddelt Dem, jfr. byggelovens § 24.« PDV EB Helle Drechsel fuldm.
