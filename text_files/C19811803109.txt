INDHOLDSFORTEGNELSE 1. Indledning 2. De nye regler 2.2. Vejledning af skyldneren 2.3. Advokatbeskikkelse 2.4. Antagelse af ejendomsmægler 2.5. Salgsopstilling 2.6. Forberedende tvangsauktionsmøder 2.7. Indkaldelse til auktion 2.8. Tilbehør 2.9. Ny auktion (anden auktion) 2.10. Fordelingsudkast 2.11. Auktionsskøde 2.12. Appel 2.13. Ventelistesystemet 3. Udlæggets prioritetsstilling, særligt i forhold til  

 foranstående ejerpantebreve 4. Ny bestemmelse i tinglysningsloven 5. Tvangsauktionsklausuler i pantebreve 6. Tvangsauktion på grundlag af  

 statsskattedirektoratets krav 7. Tvangsauktion begæret af andre kreditorer 8. Nedskrivning af restancen 9. Tvangsauktion ved konkurs 10. Kommunernes legitimation og bemyndigelse til at  

 kvittere foretagne udlæg 11. Kommunernes legitimation og bemyndigelse til at  

 meddele rykningspåtegninger på foretagne udlæg 12. Relaksering af udlæg i fast ejendom Bilag nr. 1  

 Skematisk beregning 1. Indledning Retsplejelovens regler om tvangsauktion  

 over fast ejendom er ændret ved lov nr. 291 af 8. juni 1978 senest  

 bekendtgjort ved justitsministeriets lovbekendtgørelse nr. 1 af 2. januar  

 1980. Loven trådte i kraft den 1. januar 1979 og ændrer retsplejelovens  

 kapitler 51-52. I forbindelse hermed er nogle bestemmelser i  

 auktionslederloven, retsafgiftsloven og tinglysningsloven ændret.
Kommunernes  

 hidtidige opgaver ved tvangsauktion over fast ejendom er fastsat i  

 KD-meddelelse 1971-42, der for så vidt angår kommunernes opgaver ved udlæg i  

 og tvangsauktion over fast ejendom afløses af nærværende SD-cirkulære.
2. De nye regler 2.1. Formålet med de nye regler er at begrænse antallet af tvangsauktioner  

 over fast ejendom og, hvor auktionen er uundgåelig, at begrænse de tab, der  

 oftest er forbundet hermed, både for ejeren og de øvrige rettighedshavere.  

 Med de nye regler har man endvidere tilstræbt at forenkle og smidiggøre  

 tvangsauktionsproceduren.
Reglerne er derfor udformet således, at fogedretten  

 i det enkelte tilfælde kan vælge den fremgangsmåde, der ud fra omkostnings-  

 og retssikkerhedsmæssige hensyn må anses for at være den mest  

 hensigtsmæssige.
2.2. Vejledning af skyldneren 2.2.1. Efter § 561, stk. 1, skal fogedretten normalt efter modtagelsen af  

 en anmodning om tvangsauktion over en fast ejendom, der benyttes til beboelse  

 for skyldneren eller dennes husstand, indkalde skyldneren til et møde.  

 Fogedretten vejleder skyldneren om dennes retsstilling, herunder om  

 skyldnerens muligheder for at undgå tvangsauktionen.
 2.2.2. Hvis anmodningen vedrører tvangsauktion over en erhvervsejendom  

 (forretnings-, industri-, landbrugs- eller udlejningsejendom), kan  

 fogedretten indkalde skyldneren til et vejledende møde.
 2.2.3. Rekvirenten og om fornødent det sociale udvalg skal efter § 561,  

 stk. 2, have underretning om mødets afholdelse.
2.2.4. På skyldnerens begæring kan fogedretten efter § 561, stk. 3,  

 fastsætte en frist (afværgefrist) på indtil 4 uger for skyldneren til selv at  

 søge ejendommen solgt eller på anden måde søge auktionen afværget.
Fristen  

 kan forlænges.
Afværgefrist vil ikke blive imødekommet, hvis det må antages,  

 at skyldneren herved blot vil trække sagen i langdrag.
2.3. Advokatbeskikkelse 2.3.1. Efter § 561, stk. 6, kan fogedretten, navnlig når auktionen  

 vedrører en fast ejendom, der benyttes til beboelse, når som helst under  

 auktionssagen beskikke en advokat for skyldneren, hvis fogedretten finder, at  

 der er behov herfor, og skyldneren i øvrigt opfylder de økonomiske  

 betingelser for meddelelse af fri proces, jf. § 33, stk. 1, nr. 2.
2.3.2. Den beskikkede advokat skal bistå skyldneren med at afværge  

 auktionen og søge at opnå en mere varig løsning af skyldnerens økonomiske  

 problemer.
Advokaten skal herved bistå med at udrede ejendommens  

 hæftelsesforhold, forhandle med panthaverne om en moratorieordning eller  

 undersøge muligheden for en omprioritering.
2.4. Antagelse af ejendomsmægler 2.4.1. Hvis skyldneren ikke inden udløbet af afværgefristen nævnt under  

 2.2.4. har afværget auktionen, kan fogedretten efter § 562, stk. 1, antage en  

 sagkyndig - normalt en ejendomsmægler - til inden for en frist på indtil 4  

 uger at foretage en vurdering af ejendommens salgsværdi på tvangsauktion og  

 igennem annoncering efter fogedrettens bestemmelse at fremskaffe liebhavere  

 med henblik på ejendommens salg, så vidt muligt i fri handel.
2.4.2. Den af den sagkyndige foretagne vurdering er til brug for  

 fogedretten og vil navnlig have værdi ved dennes afgørelse af, om der skal  

 begæres ny auktion efter § 576, stk. 2. Fogedretten afgør efter § 569, sidste  

 pkt., om der under auktionen skal gives oplysninger om den sagkyndiges  

 vurdering.
Rettighedshavere og liebhavere har ikke krav på oplysning om denne  

 vurdering.
Vurderingen efter § 562 kan ikke tages som udtryk for ejendommens  

 værdi i handel og vandel, idet vurderingen foretages ud fra kontantprincipper  

 og ikke ud fra sædvanlige salgsvilkår.
I det omfang kommunerne er bekendt med  

 vurderingen, skal denne indberettes til statsskattedirektoratet.
Kommunerne  

 skal så vidt muligt ved sagens indberetning til statsskattedirektoratet  

 tillige oplyse, hvad ejendommen kan sælges for i fri handel på sædvanlige  

 salgsvilkår.
 2.4.3. Den sagkyndige skal søge at sælge ejendommen i fri handel.
 2.4.4. Lykkes det ikke for den sagkyndige efter annoncering at sælge  

 ejendommen i fri handel, skal han bistå fogedretten med at forberede  

 auktionen med henblik på opnåelse af det størst mulige auktionsprovenu.
2.5. Salgsopstilling 2.5.1. Den sagkyndige eller, hvis en sådan ikke antages, rekvirenten skal  

 efter § 652, stk. 3, til brug ved auktionen udarbejde en salgsopstilling, som  

 i overskuelig form giver udførlige oplysninger om salgsvilkårene, herunder om  

 størrelsen af det kontante beløb, der skal udredes.
Opstillingen skal  

 endvidere indeholde oplysning om andre forhold af betydning for liebhaveres  

 vurdering af, om de vil byde på auktionen.
Indholdet af salgsopstillingen  

 skal i videst muligt omfang svare til de salgsopstillinger, ejendomsmæglere  

 anvender i fri handel.
 2.5.2. Skyldneren og de i ejendommen berettigede, herunder  

 skattemyndighederne skal afgive de nødvendige oplysninger til brug for  

 udarbejdelsen af salgsopstillingen.
2.5.3. Rekvirenten skal efter § 562, stk. 2, stille sikkerhed for  

 omkostningerne ved antagelsen af en sagkyndig.
Sikkerheden skal dække et  

 vederlag til den sagkyndige samt dennes omkostninger, men ikke et evt.  

 mæglerhonorar ved ejendommens salg i fri handel, idet salæret påhviler  

 skyldneren personligt.
Rekvirenten vil kun få dækket udlæg til  

 sikkerhedsstillelsen, såfremt han får andel i auktionsbuddet.
Rekvirenten har  

 ikke regres mod skyldneren for udækkede omkostninger.
Hvis skyldneren  

 afværger auktionen, kan rekvirenten betinge sin tilbagekaldelse af  

 auktionsbegæringen af, at skyldneren betaler omkostningerne.
2.5.4. Skyldneren skal efter § 656, stk. 4, give den sagkyndige,  

 rekvirenten og de i auktionen interesserede adgang til at besigtige  

 ejendommen.
Adgang til besigtigelse af ejendommen kan gennemtvinges af  

 fogedretten ved en umiddelbar fogedforretning efter § 609.
2.6. Forberedende tvangsauktionsmøder 2.6.1. Efter de nye regler skal der som hovedregel ikke afholdes  

 forberedende tvangsautionsmøder.
Forberedende tvangsauktionsmøder skal dog  

 altid efter § 563, stk. 1, afholdes ved anmodning om auktion over  

 forretnings-, industri-, landbrugs- eller udlejningsejendomme, uanset om  

 ejendommen tillige måtte være bolig for skyldneren.
Ved tvangsauktion over  

 andre ejendomme kan fogedretten bestemme, om der skal afholdes forberedende  

 tvangsauktionsmøde.
Dette vil navnlig være praktisk, hvor der måtte være  

 behov for at få afklaret særlige forhold, f.eks. komplicerede  

 hæftelsesforhold.
2.6.2. Hvor forberedende tvangsauktionsmøde skal afholdes, skal  

 rettighedshaverne på det forberedende tvangsauktionsmøde oplyse og  

 dokumentere størrelsen af deres krav, jf. § 569, med angivelse af, hvor stor  

 del af kravet der er forfaldent.
Ved andre forberedende tvangsauktionsmøder  

 skal rettighedshaverne kun medbringe oplysninger om deres fordringer, såfremt  

 dette er angivet i indkaldelsen.
På det forberedende tvangsauktionsmøde skal  

 vilkårene for auktionen vedtages.
Justitsministeriet har ved bekendtgørelse  

 nr. 652 af 15. december 1978 udfærdiget standardauktionsvilkår.  

 Auktionsvilkårene kan ikke fraviges til ugunst for køberen, medmindre  

 auktionen angår en forretnings-, industri-, landbrugs- eller  

 udlejningsejendom.
Der kan dog ikke vedtages usædvanlige eller byrdefulde  

 betingelser, som må antages at ville afskrække køberne, jf. § 570.
2.6.3. Det påhviler kommunerne at give møde under forberedende  

 tvangsauktionsmøder og her dokumentere statsskattedirektoratets krav i  

 henhold til tinglyste udlæg.
Hvis kommunerne undtagelsesvis er bekendt med,  

 at de foranstående prioriteter i ejendommen med sikkerhed overstiger  

 ejendommens handelsværdi, kan kommunen dog undlade at give møde.
På det  

 forberedende tvangsauktionsmøde skal kommunerne protestere mod fravigelse af  

 standardauktionsvilkårene, såfremt fravigelserne er i modstrid med  

 direktoratets interesser, ligesom kommunerne skal protestere mod en opgørelse  

 af de foranstående prioriteter, der uretmæssigt forringer de for direktoratet  

 foretagne udlægs prioritetssstilling, jf. § 570, stk. 1, 3. pkt., og stk. 2.  

 Umiddelbart efter at kommunen har modtaget salgsopstilling, indsendes denne  

 til direktoratet bilagt tingbogsattest og auktionsvilkår, i det omfang de  

 afviger fra standardauktionsvilkårene, samt oplysning om hvad der i øvrigt er  

 passeret på det forberedende tvangsauktionsmøde.
Endvidere skal der gives  

 oplysning om den sagkyndiges vurdering af ejendommen, i det omfang denne  

 oplysning foreligger, samt en udtalelse om ejendommens forventede værdi i  

 handel og vandel.
Indberetning kan dog undlades, såfremt de foranstående  

 pantehæftelser, som der ikke kan rejses tvivl om, åbenbart overstiger den  

 værdi, der er anført nedenfor under 7.2.
2.7. Indkaldelse til auktion 2.7.1. Efter § 566, stk. 1, bekendtgør fogedretten auktionen i  

 Statstidende med mindst 14 dages varsel.
Bekendtgørelse skal desuden ske i et  

 på auktionsstedet almindelig læst blad og eventuelt tillige på anden  

 hensigtsmæssig måde.
2.7.2. Herudover indkalder fogedretten efter § 564 de i auktionen  

 interesserede med en frist på mindst 3 uger.
Indkaldelsen skal bl.a.  

 indeholde oplysning om tid og sted for auktionen.
2.7.3. Indkaldelsen skal indeholde nærmere oplysning om ejendommen og en  

 opfordring til de interesserede om at medbringe dokumentation for størrelsen  

 af deres omkostninger og restancer m.v.
Med indkaldelsen skal følge  

 salgsopstilling, og det skal fremgå af indkaldelsen, hvorvidt løsøre er  

 omfattet af auktionen.
Er auktionen berammet på det forberedende auktionsmøde  

 efter § 563, stk. 1, kan særskilt indkaldelse undlades.
2.7.4. En auktion kan efter § 571 udsættes, når fogedretten skønner, at  

 der bør tilvejebringes yderligere oplysninger af væsentlig betydning for  

 ejendommens salg.
Udsættelse kan endvidere ske, hvis der ikke straks under en  

 auktion kan afsiges kendelse om et tvivlsspørgsmål.
2.8. Tilbehør 2.8.1. Omfatter anmodningen om tvangsauktion ikke ejendommens løsøre eller  

 kun en del heraf, kan en pant- eller udlægshaver, der foruden i ejendommen  

 tillige har pant i tilbehør, der ikke omfattes af anmodningen, kræve, at  

 dette omfattes af auktionen, jf. § 568.
 2.8.2. Krav om, at aktionen også skal omfatte tilbehør, skal fremsættes  

 senest på det forberedende møde, hvis et sådant skal afholdes.
 2.8.3. En fortegnelse over tilbehøret skal være overgivet fogedretten  

 senest 7 dage før auktionen.
 2.8.4. Lovbestemt pant i fast ejendom omfatter alene det ved den  

 offentlige vurdering medregnede løsøre.
 2.8.5. Omfatter anmodningen om auktionen ikke tillige ejendommens løsøre,  

 og de foretagne udlæg har sikkerhed heri, skal kommunen drage omsorg for, at  

 løsøret er omfattet af auktionen.
2.9. Ny auktion (anden auktion) 2.9.1. Skyldneren og enhver rettighedshaver, der ikke får fuld dækning for  

 sit tilgodehavende ved det afgivne bud, kan efter § 576, stk. 1, forlange ny  

 auktion.
Den, der begærer ny auktion, hæfter for omkostningerne hermed, i det  

 omfang der ikke opnås højere bud på den nye auktion.
 2.9.2. Efter § 576, stk. 2, kan fogedretten bestemme, at der skal afholdes  

 ny auktion, såfremt fogedretten skønner, at der vil kunne opnås væsentlig  

 højere bud ved en ny auktion.
 2.9.3. Flere auktioner end to kan efter § 577 kun afholdes, hvis  

 fogedretten finder, at ganske særlige omstændigheder taler herfor.
2.10 Fordelingsudkast 2.10.1. Opstår der under en auktion uenighed om, hvem der skal  

 fyldestgøres af aktionssummen, eller i hvilken rækkefølge fyldestgørelse skal  

 ske, og tvisten ikke straks afgøres ved kendelse, kan fogedretten efter § 570  

 stk. 2, bestemme, at den omstridte del af auktionsssummen skal indbetales til  

 fogedretten.
2.10.2. Fogedretten udarbejder herefter, jf. § 579, udkast til  

 auktionssummens fordeling mellem de interesserede snarest efter, at  

 hammerslag er givet.
Udkast udsendes til de interesserede med opfordring om  

 at fremsætte eventuelle indsigelser inden en fastsat frist.
 2.10.3. Fordelingsudkastet skal straks fremsendes til direktoratet til  

 afgørelse om, der skal fremsættes indsigelser mod udkastet.
2.10.4. Såfremt indsigelse fremsættes, indkalder fogedretten efter § 579,  

 stk. 2, med mindst 14 dages varsel de interesserede til et møde.
Opnås der  

 ikke enighed, afgøres spørgsmålet ved kendelse.
 2.11. Auktionsskøde Efter § 580 udstedes der altid auktionsskøde, og der  

 gives hammerslag efter § 574, uanset ejendommen købes af en ufyldestgjort  

 panthaver.
2.12. Appel Fogedrettens afgørelser kan efter § 584 appelleres til  

 landsretten.
Appelfristen er 4 uger fra fogedrettens afgørelse.  

 Fogedretskendelser, som går imod statsskattedirektoratets interesser, skal  

 straks indsendes til direktoratet til afgørelse af, hvorvidt kendelsen skal  

 appelleres.
2.13. Ventelistesystemet Begæring om tvangsauktion kan efter § 560, stk.  

 2, indgives, uanset der allerede er indgivet en auktionsbegæring.  

 Begæringerne behandles af fogedretten i den rækkefølge, de er modtaget,  

 således at en senere indgivet begæring ikke behandles, før en tidligere er  

 bortfaldet.
Den tidligere adgang for en panthaver til at indtræde i en  

 tidligere rekvirents stilling er således bortfaldet.
3. Udlæggets prioritetsstilling, særligt i forhold til  

 foranstående ejerpantebreve 3.1. Udlæg i fast ejendom skal tinglyses umiddelbart efter udlæggets  

 foretagelse, idet udlægget i forhold til andre tinglyste rettigheder alene  

 får prioritet efter tidspunktet for tinglysningen.
 3.1.1. Kommunerne skal altid, når direktoratets samlede krav overstiger  

 10.000 kr., og der er foretaget udlæg i fast ejendom, undersøge tingbogen og  

 skaffe sig orientering om udlæggets/udlæggenes prioritetsstilling.
 3.1.2. I henhold til tinglysningslovens § 40, stk. 1, kan der ikke  

 foretages udlæg i ejerpantebreve eller ledige pladser i  

 prioritetsrækkefølgen.
3.2. Såfremt der umiddelbart foran direktoratets udlæg er tinglyst et  

 eller flere ejerpantebreve, kan et udlæg dog få prioritetsstilling inden for  

 ejerpantebrevets/ejerpantebrevenes rammer.
I forhold til den kreditor/de  

 kreditorer, der har ejerpantebrevet/ejerpantebrevene i håndpant, er det dog  

 nødvendigt at give denne/disse særskilt underretning om udlægget.
Det for  

 direktoratet foretagne udlæg må respektere den udvidelse af kreditten, en  

 kreditor i god tro har foretaget, inden underretningen er kommet frem, og som  

 stadig har bestået indtil tidspunktet for tvangsauktionens afholdelse.
Efter  

 modtagelsen af underretningen om udlægget kan kreditor ikke udvide kreditten  

 i henhold til ejerpantebrevet til skade for udlæggets placering, hvis  

 udvidelsen ikke har været nødvendig for ham til imødegåelse af hans tab eller  

 i øvrigt til varetagelse af andre interesser end skyldnerens.
3.2.1. Hvis der umiddelbart foran det tinglyste udlæg er tinglyst et eller  

 flere ejerpantebreve, skal kommunen undersøge, om  

 ejerpantebrevet/ejerpantebrevene er håndpantsat til andre af skyldnerens  

 kreditorer, f.eks. en bank.
Er dette tilfældet, skal kommunen straks meddele  

 den eller de pågældende kreditorer, at der er foretaget udlæg i ejendommen,  

 og at det herefter ikke kan accepteres, at gældsforholdet, for hvilket  

 ejerpantebrevene ligger til sikkerhed, udvides til skade for det foretagne  

 udlæg.
Der kan i skrivelsen henvises til højesteretsdommen i UfR 1979/569.  

 Samtidig skal kreditorerne anmodes om at oplyse deres tilgodehavende på  

 udlægstidspunktet og underretningstidspunktet, hvilket eventuelt kan ske ved  

 tilbagesendelse af en genpart af kommunens skrivelse, hvor kreditorerne kan  

 anføre deres tilgodehavende.
Endelig skal kreditorerne anmodes om ved  

 gældsforholdets ophør at fremsende ejerpantebrevene til kommunen.
 3.2.2. Såfremt kreditor i henhold til et ejerpantebrev meddeler, at han,  

 uagtet kommunens underretning om det foretagne udlæg, fortsat mener sig  

 berettiget til at udvide kreditten inden for den allerede bevilgede kredits  

 rammer eller inden for ejerpantebrevets nominelle beløb, skal kommunen  

 fastholde den tidligere meddelte underretning under påberåbelse af førnævnte  

 højesteretsdom.
 3.2.3. Såfremt kreditor herefter fortsat påstår sig berettiget til at  

 udvide kreditten, skal sagen forelægges statsskattedirektoratet til  

 afgørelse.
 3.3. Hvis et ejerpantebrev, der er tinglyst på sidste plads i  

 prioritetsrækkefølgen, ikke er håndpantsat til andre kreditorer, skal  

 pantefogeden ud over at foretage udlæg i ejendommen tage ejerpantebrevet i  

 besiddelse med hjemmel i § 523, stk. 2. Selv om ejerpantebrevet ikke bliver  

 frataget skyldneren og denne senere håndpantsætter dette, skal udlægget på en  

 efterfølgende tvangsauktion, efter statsskattedirektoratets opfattelse, ikke  

 respektere gælden i henhold til en håndpantsætning, som er opstået efter  

 udlæggets tinglysning.
 3.4. Som anført foran under 3.1.2. kan der ikke foretages udlæg i  

 ejerpantebreve, men disse kan frivilligt håndpantsættes af skyldneren til  

 sikkerhed for en skatterestance.
3.4.1. Hvis ejerpantebrevet ikke er pantsat til andre kreditorer,  

 overgives ejerpantebrevet til kommunen, som besidder dette som primær  

 håndpanthaver.
Der bør samtidig underskrives en håndpantsætningserklæring.
3.4.2. Hvis ejerpantebrevet er primært håndpantsat til en anden kreditor,  

 skal det af håndpantsætningserklæringen fremgå, at statsskattedirektoratet  

 ved den pågældende kommune får sekundær håndpant i ejerpantebrevet.
Kommunen  

 skal straks derefter skriftligt underrette den primære håndpanthaver om den  

 meddelte sekundære håndpantsætning.
Det skal i underretningsskrivelsen  

 tilkendegives, at den primære håndpanthaver ikke kan udvide sin kredit med  

 sikkerhed i ejerpantebrevet ud over det tilgodehavende, der skyldtes på  

 tidspunktet for underretningen, jf. højesteretsdommen UfR 1979/566, medmindre  

 andet er aftalt med kommunen.
De under 3.2. anførte principper finder  

 tilsvarende anvendelse.
 4. Ny bestemmelse i tinglysningsloven Ved lov nr. 291  

 af 8. juni 1978 er der indsat en ny bestemmelse i tinglysningsloven - § 42B -  

 hvorefter en kreditor, uanset modstående bestemmelse i pantebreve, ikke kan  

 forlange kapitalen indfriet som følge af, at 1. forfaldne skatter og afgifter  

 eller forfaldne ydelser til andre panthavere er udbetalte, 2. der foretages  

 udlæg i ejendommen, 3. ejendommen tages til brugeligt pant, 4. der afholdes  

 møde i anledning af en anmodning om tvangsauktion, 5. skyldnerens bo tages  

 under konkursbehandling, eller 6. skyldnerens bo tages under offentlig  

 skiftebehandling som gældsfragåelsesbo.
5. Tvangsauktionsklausuler i pantebreve 5.1. Efter de af justitsministeriet godkendte pantebrevsformularer er der  

 forskellige regler om virkningen af en afholdt tvangsauktion over for en  

 panthaver.
Oprindelig forfaldt hele gælden ved tvangsauktion.
Dette blev  

 ændret ved justitsministeriets bekendtgørelse nr. 595 af 13. november 1973,  

 og nr. 17 af 26. januar 1979, således at restgælden i henhold til pantebreve  

 udstedt efter 1. januar 1974 principielt indestod ved tvangsauktion.
Såvel de  

 ældre som de nuværende deklaratoriske bestemmelser kan dog være fraveget ved  

 særlig aftale i pantebrevenes individuelle tekst.
Ved bedømmelsen af hvilke  

 pantehæftelser, der forfalder i anledning af tvangsauktion, er det derfor  

 nødvendigt at undersøge hvilke pantebrevsformularer, der er anvendt, og  

 indholdet af den bestemmelse, der fraviger hovedreglen  

 (tvangsauktionsklausulen). Det vil tillige have betydning, om pantebrevet på  

 tvangsauktionstidspunktet er misligholdt.
5.2. Pantebreve til realkreditinstitutioner.
Restgælden forfalder  

 principielt ved ejerskifte og tvangsauktion.
Der er dog fast praksis for, at  

 restgælden til realkreditinstitutioner forbliver indestående, således at  

 kommunen ved indberetning i forbindelse med eventuelle tvangsauktioner kan  

 anføre, at restgælden bliver indestående, medmindre kommunen måtte have  

 formodning om andet.
 5.3. Private pantebreve oprettet før 1. januar 1974 pantebrevsformular I.
5.3.1. Principielt forfalder restgælden i henhold til disse pantebreve ved  

 ejerskifte og tvangsauktion.
I den individuelle tekst kan det dog være  

 bestemt, at restgælden i disse tilfælde skal forblive indestående.
Denne  

 begrænsning er i mange tilfælde kun gældende, såfremt det er en  

 kontraktspanthaver, der overtager ejendommen.
Det afhænger tillige af  

 tvangsauktionsklausulens indhold, om restgælden kan forblive indestående,  

 selv om pantebrevet i øvrigt er misligholdt.
Kommunen skal så vidt muligt ved  

 indberetningen oplyse indholdet af pantebrevets individuelle tekst, således  

 at der kan tages stilling, til, om pantebrevet forfalder ved ejendommens  

 videresalg og til størrelsen af de ejerskifteafdrag, der eventuelt skal  

 erlægges såvel ved direktoratets erhvervelse på auktion som ved direktoratets  

 videresalg af ejendommen.
Det skal endvidere oplyses hvilken tidsfrist, der  

 er gældende for betaling af restancer, for at klausulen kan gøres gældende.
 5.4. Pantebreve oprettet på pantebrevsformular A i henhold til  

 justitsministeriets bekendtgørelser nr. 595 af 13. november 1973 og nr. 17 af  

 26. januar 1979.
 5.4.1. Private pantebreve, der er anmeldt til tinglysning efter 1. januar  

 1974 henholdsvis 1. april 1979, skal være oprettet i overensstemmelse med  

 ovennævnte bekendtgørelser.
5.4.2. Efter formularens punkt 10 forfalder restgælden ikke ved  

 tvangsauktion.
Bestemmelsen kan dog være fraveget ved en bestemmelse i den  

 individuelle tekst enten for kontraktspanthavere eller såvel for  

 kontraktspanthavere som for retspanthavere.
Ved forelæggelsen for  

 direktoratet skal kommunen så vidt muligt oplyse indholdet af pantebrevets  

 mulige individuelle tekst om fravigelse af tvangsauktionsklausulen, således  

 at direktoratet kan tage stilling til, om pantebrevet - hvad enten det er  

 misligholdt eller ej - kan forblive indestående i ejendommen, såfremt  

 direktoratet som retspanthaver køber ejendommen som ufyldestgjort panthaver.
5.4.3. Efter formularens punkt F. 8, forfalder restgælden ikke ved  

 ejerskifte, medmindre andet er vedtaget i pantebrevet.
Ved indberetning til  

 direktoratet skal kommunen så vidt muligt oplyse indholdet af pantebrevets  

 individuelle tekst, således at der kan tages stilling til, om pantebrevet  

 forfalder ved ejendommens videresalg eller til størrelsen af de eventuelle  

 ejerskifteafdrag, der skal erlægges ved direktoratets erhvervelse af  

 ejendommen på tvangsauktion og ved direktoratets videresalg af ejendommen.
6. Tvangsauktion på grundlag af  

 statsskattedirektoratets krav Kommunerne er ikke bemyndiget til at begære  

 tvangsauktion over fast ejendom.
Særskilt bemyndigelse skal indhentes fra  

 statsskattedirektoratet.
Ved sagens fremsendelse skal medfølge  

 tingbogsattest, udskrift(er) af udlægsbogen, vurderings- og skatteattest samt  

 andre bilag med oplysninger om ejendommen.
Indberetningen skal indeholde  

 oplysning om restgælden på tinglyste udlæg, om bebyggelsen er lovlig,  

 ejendommens prioriteringsforhold, herunder pantehæftelsernes aktuelle  

 størrelse (eventuelt ifølge den sidst foreliggende selvangivelse), samt  

 eventuelle oplysninger om pantebrevenes individuelle tekst om stillingen på  

 tvangsauktion, jf. 5. Der skal endvidere gives oplysninger om  

 pantehæftelsernes løbetid, og om der skal erlægges ejerskifteafdrag, jf.  

 5.4.3. Såfremt der er lyst et ejerpantebrev med prioritet umiddelbart foran  

 det for direktoratet foretagne udlæg, og ejerpantebrevet er håndpantsat, skal  

 det oplyses, hvad den foranstående kreditors tilgodehavende med sikkerhed i  

 ejerpantebrevet androg på tidspunktet for foretagelsen af direktoratets  

 udlæg, og hvad den foranstående kreditors tilgodehavende androg på  

 tidspunktet for underretningen om det foretagne udlæg, jf. punkt 3. Ved  

 indberetningen skal kommunen oplyse ejendommens handelsværdi i fri handel og  

 på sædvanlige vilkår, restancer af ejendomsskatter og afgifter m.v., om der  

 påhviler ejendommen vej- og kloakgæld og oplysning om andre udgifter til  

 istandsættelse/ryddeliggørelse m.v., som kommunen er bekendt med skal  

 afholdes, inden ejendommen videresælges.
7. Tvangsauktion begæret af andre kreditorer  

 Indkaldelse til tvangsauktion over fast ejendom eller forberedende møde vil i  

 overensstemmelse med SD-cirkulære 1978-13, punkt 2.2., blive tilsendt den  

 kommune, der har forestået inddrivelen ved udlæggets foretagelse.
Såfremt  

 opkrævningen af restancen efterfølgende er overført til en anden kommune,  

 skal den kommune, der har modtaget underretningen, straks videresende  

 indkaldelsen til den kommune, der for øjeblikket har restancen til  

 opkrævning.
Det påhviler opkrævningskommunen at indsende de fornødne  

 oplysninger om ejendommen til statsskattedirektoratet.
7.1. Indberetning skal foretages umiddelbart efter, at kommunerne har  

 modtaget salgsopstilling.
Ved indberetningen skal medfølge salgsopstilling og  

 auktionsvilkår.
Endvidere skal den sagkyndiges vurdering af ejendommen  

 oplyses hvis denne oplysning foreligger.
I øvrigt skal indberetningen  

 indeholde samme oplysninger som anført under 6.
7.2. Kommunerne skal ikke indberette tvangsauktioner over fast ejendom,  

 hvor der ikke må formodes at fremkomme nogen friværdi, efter en af kommunen  

 foretaget skematisk beregning.
Eksempel på en skematisk beregning er vist i  

 bilag 1.
8. Nedskrivning af restancen En skyldner har krav på,  

 at hans gæld til den kreditor, der har overtaget hans ejendom på  

 tvangsauktion, nedskrives med det beløb, hvormed der blev budt ind i dennes  

 prioritet.
Gør en pant- eller udlægshaver, der ved auktionen har købt  

 ejendommen til en pris, der ikke gav ham fuld dækning, sit resttilgodehavende  

 gældende mod skyldneren som en personlig fordring, kan retten efter § 578  

 nedsætte fordringen i det omfang det ved senere salg af ejendommen eller på  

 anden måde godtgøres, at auktionsbudet stod i misforhold til ejendommens  

 værdi på auktionstidspunktet.
Ved direktoratets overtagelse af en fast  

 ejendom på tvangsauktion og senere videresalg vil nettoprovenuet fra  

 ejendommens salg blive benyttet til nedbringelse af restantens skattegæld.
Et  

 eventuelt overskud ved videresalg af en på tvangsauktion overtaget fast  

 ejendom vil i henhold til tekstanmærkning på finansloven blive udbetalt til  

 skyldneren efter modregning af anden gæld, som han måtte have til  

 statskassen.
9. Tvangsauktion ved konkurs Under konkurs kan  

 tvangsauktion over skyldnerens aktiver efter konkurslovens § 85, stk. 1,  

 alene foretages efter begæring af boet eller med dettes samtykke.
En  

 tvangsaktion, som er påbegyndt inden konkursdekretets afsigelse, kan således  

 ikke uden kurators godkendelse fortsættes, men skal berostilles, og sagen  

 indberettes til statsskattedirektoratet.
10. Kommunernes legitimation og bemyndigelse til at  

 kvittere foretagne udlæg 10.1. Kommunerne er legitimeret til at kvittere ethvert for  

 statsskattedirektoratet foretaget udlæg til aflysning af tingbogen.
 10.2. Uden særskilt bemyndigelse fra direktoratet er kommunerne bemyndiget  

 til at aflyse foretagne udlæg ved indfrielse af hele restancen.
10.3. Uden særskilt bemyndigelse fra direktoratet er kommunerne endvidere  

 bemyndiget til at aflyse foretagne udlæg ved delvis eller ingen dækning af  

 restancen under forudsætning af: 1. At ejendommen sælges i fri handel på  

 sædvanlige vilkår og til en pris, som kommunen skønner at være ejendommens  

 reelle handelsværdi. 2. At hele provenuet, herunder også provenuet der  

 fremkommer ved salg af udstedte sælgerpantebreve, anvendes til dækning af  

 panthaverne i prioritetsorden samt til dækning af sædvanlige  

 handelsomkostninger ved salget. 3. At terminsrestancer ikke dækkes af  

 salgsprovenuet, bortset fra salg som foranlediges af fogedretten i  

 forbindelse med en indgiven begæring om tvangsauktion over ejendommen. 4. At  

 udlæg først aflyses i forbindelse med, at den ny købers adkomst til  

 ejendommen bliver berigtiget og mod den berigtigende advokats indeståelse  

 for, at provenuet alene anvendes i overensstemmelse med de ovenfor fastsatte  

 retningslinier.
Skyldneren må således aldrig få andel i provenuet, før hele  

 restancen i henhold til foretagne udlæg er betalt.
Såfremt en foranstående  

 panthaver, der får hel eller delvis dækning ved ejendommens salg, tillige har  

 sikkerhed i andre af skyldnerens aktiver, skal aflysningen gøres betinget af,  

 at den foranstående kreditor afstår fra sin sikkerhed, og at direktoratet  

 indtræder i denne sikkerhed.
Kvittering af udlæg i andre tilfælde skal  

 forelægges direktoratet, der endvidere skal have forelagt sager om salg af  

 ejendomme til nærstående og til offentlige myndigheder.
11. Kommunernes legitimation og bemyndigelse til at  

 meddele rykningspåtegninger på foretagne udlæg 11.1. Kommunerne er legitimeret til at meddele rykningspåtegninger på  

 ethvert for statsskattedirektoratet foretaget udlæg i fast ejendom.
11.2. Uden særskilt bemyndigelse fra statsskattedirektoratet er kommunerne  

 bemyndiget til at meddele rykningspåtegninger på foretagne udlæg under  

 forudsætning af: 1. At hele provenuet ved det nyoptagne lån alene anvendes  

 til dækning af panthaverne i prioritetsorden, samt til dækning af  

 omkostningerne ved låneoptagelsen. 2. At terminsrestancer ikke dækkes af  

 låneprovenuet. 3. At det nye lån optages i realkreditinstitutioner eller  

 banker og sparekasser. 4. At statsskattedirektoratets krav, såfremt det nye  

 lån optages mod sikkerhed i et ejerpantebrev eller skadesløsbrev, sikres ved  

 sekundær pant i ejerpantebrevet eller skadesløsbrevet. 5. At restantens  

 økonomiske forhold efter kommunens skøn muliggør, at han vil kunne overholde  

 betalingen af fremtidige terminsydelser og den med kommunen indgåede aftale  

 om afviklingen af skatterestancen.
Restanten må således aldrig selv få andel  

 i provenuet, ligesom der ikke kan meddeles tilladelse til  

 rykningspåtegninger, såfremt dette efterfølgende vil forringe direktoratets  

 mulighed for at opnå dækning ved ejendommens salg.
Såfremt en foranstående  

 panthaver, der får hel eller delvis dækning ved ejendommens prioritering,  

 tillige har sikkerhed i andre af skyldnerens aktiver, skal  

 rykningspåtegningen gøres betinget af, at den foranstående kreditor afstår  

 fra sin sikkerhed, og at direktoratet indtræder i denne sikkerhed.
Begæringer  

 om rykningspåtegninger i andre tilfælde end de ovenfor nævnte skal forelægges  

 direktoratet til afgørelse.
12. Relaksering af udlæg i fast ejendom Kommunerne er  

 ikke bemyndiget til at meddele tilladelse til, at dele af et udlagt pant  

 udgår, f.eks. ved udstykning.
Ansøgninger herom skal forelægges  

 statsskattedirektoratet.
Hans Westerberg Per Hessel Bilag Eksempel på skematisk beregning i forbindelse med tvangsauktion over fast  

 ejendom jf. pkt. 7 Ejendommen matr.nr.:
 Udviser ovennævnte opgørelse underskud, skal der ikke fremsendes  

 indberetning til statsskattedirektoratet.
 Udviser ovennævnte opgørelse overskud, skal sagen indberettes til  

 direktoratet.
