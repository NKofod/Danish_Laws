Bekendtgørelse om indhold og  

 tilrettelæggelse af daghøjskoletilbud, skolemiljø og  

 statstilskud m.v. til daghøjskoler I medfør af § 1, stk. 4, § 2, stk. 2, § 2  

 a, stk. 2, § 2 b, stk. 2, § 13, stk. 1, 7 og 8,  

 § 14, stk. 2, § 17 og § 18 i lov om daghøjskoler  

 og produktionsskoler m.v., jf. lovbekendtgørelse nr. 95 af 8. februar  

 1999, fastsættes:
Kapitel 1 Heltidsundervisning § 1. Daghøjskoletilbud tilrettelægges  

 som en sammenhængende heltidsundervisning for kortuddannede.
Ved  

 heltidsundervisning forstås mindst 30 timers undervisning pr.  

 kalenderuge.
Hvis der på grund af danske helligdage, kursusstart og  

 kursusafslutning og undervisningsfri 1. maj, fredag efter Kristi  

 himmelfartsdag og grundlovsdag undervises i færre end 5 dage pr.  

 kalenderuge, nedsættes det ugentlige timetal med 1/5 for hver dag, der  

 ikke undervises.
Undervisningen gennemføres inden for almindelig  

 arbejdstid på alle ugens dage, bortset fra lørdage,  

 søndage og danske helligdage, jf. dog stk. 2.
 Stk. 2. Undervisningen kan placeres efter kl. 16 og på  

 lørdage, søndage og danske helligdage i et omfang svarende til  

 10 pct. af undervisningstiden på det enkelte kursus. 1. maj, fredag  

 efter Kristi himmelfartsdag og grundlovsdag kan holdes undervisningsfri.
 Stk. 3. Kurser af mindst 8, 12 eller 16 ugers varighed kan  

 efter 4 ugers forløb afbrydes af indtil henholdsvis 1, 2 eller 3 ugers  

 ferie.
 Stk. 4. Indtil 1/3 af undervisningstiden, jf. stk. 1, kan  

 anvendes til undervisning, uddannelse og kurser, som er oprettet ved eller i  

 medfør af en uddannelseslov.
Stk. 5. Bestyrelsen for en daghøjskole kan beslutte, at  

 heltidsundervisning udgør et lavere timetal end 30 pr. uge, hvis et  

 kursus er tilrettelagt for handicappede eller for personer med særlige  

 sociale vanskeligheder, for hvem et lavere timetal end 30 af  

 pædagogiske grunde svarer til fuld tid.
Det ugentlige timetal kan dog  

 ikke fastsættes lavere end 20. Målgruppen for et kursus med et  

 lavere ugentligt timetal end 30 skal fremgå af kursusplanen, jf.  

 § 3.
Kapitel 2 Tilrettelæggelse af undervisningstilbud § 2. Daghøjskolernes tilbud er eksamens-  

 og prøvefri, jf. dog § 3, stk. 2, nr. 7.  

 Undervisningen må ikke tilrettelægges med henblik på at  

 forberede til eksamen og prøver, der gennemføres i deltagernes  

 fritid.
I forbindelse med svømmeundervisning kan en daghøjskole  

 dog gennemføre livredderprøven.
 Stk. 2. Undervisningen tilrettelægges for deltagere, der  

 har sproglige forudsætninger for at kunne følge undervisningen  

 på dansk.
 § 3. For det enkelte daghøjskolekursus  

 udarbejdes en kursusplan.
 Stk. 2. Af kursusplanen skal fremgå  

 følgende:
 1)	Formålet med kurset.
 2)	Det ugentlige timetal og målgruppe, hvis timetallet er lavere  

 end 30, jf. § 1, stk. 5.
 3)	Tidspunktet for kursets afholdelse, herunder eventuel  

 ferieperiode.
 4)	Undervisningens, herunder vejledningens tilrettelæggelse.
 5)	Beskrivelse af tilbudet om undervisning i grundlæggende  

 færdigheder og psykologiske fag, herunder i hvilket omfang og i givet  

 fald på hvilken måde denne undervisning er integreret i den emne-  

 og projektorienterede undervisning.
 6)	Indhold og omfang af samt formål med de særlige  

 tilrettelæggelsesformer, jf. § 6.
 7)	Indhold og omfang af eventuel undervisning, uddannelse og kursus,  

 som er oprettet ved eller i medfør af en uddannelseslov, jf. § 1,  

 stk. 4.
 § 4. På kurser af mindst 16 ugers varighed  

 skal daghøjskolerne tilbyde deltagere med behov herfor undervisning i  

 grundlæggende færdigheder inden for fagområderne  

 læsning og skriftlig og mundtlig fremstilling på dansk,  

 regning/matematik og informations- og kommunikationsteknologi (IKT).
 Stk. 2. På kurser af kortere varighed skal der tilbydes  

 undervisning i mindst ét af de fagområder, der er nævnt i  

 stk. 1.
 § 5. Tilbudet om undervisning inden for  

 psykologiske fag omfatter belysning og afprøvning af personligheds- og  

 socialpsykologiske teorier og metoder med henblik på at udvikle og  

 fastholde deltagernes personlige kompetencer.
 § 6. På det enkelte daghøjskolekursus  

 kan undervisningen tilrettelægges som foredragsvirksomhed,  

 ekskursioner, aktiviteter i forbindelse med undervisningen og som praktik af  

 kortere varighed i privat eller offentlig virksomhed.
 Stk. 2. En ekskursion kan højst indgå med 10  

 timer pr. døgn.
 Stk. 3. Ved en aktivitet i forbindelse med undervisningen  

 forstås en selvstændig aktivitet for deltagerne, hvor en  

 lærer kan tilkaldes.
 Stk. 4. Praktik gennemføres uden for skolen.
 § 7. På det enkelte daghøjskolekursus  

 kan der anvendes indtil 40 pct. af undervisningstiden til de særlige  

 tilrettelæggelsesformer, jf. § 6.
 Stk. 2. Den enkelte tilrettelæggelsesform, jf. § 6,  

 kan udgøre indtil 20 pct. af undervisningstiden.
 Stk. 3. Aktiviteter i forbindelse med undervisningen og  

 praktik, jf. § 6, kan dog samlet højst udgøre 30 pct. af  

 undervisningstiden.
 Stk. 4. Praktik kan ikke indgå i den sidste uge af et  

 kursus.
 § 8. Vejledning tilbydes enten integreret i den  

 almindelige undervisning eller som individuel vejledning.
 Stk. 2. Individuel vejledning skal tilbydes i forbindelse med  

 kursets start og afslutning og i forbindelse med forberedelse,  

 gennemførelse og efterbehandling af praktikken.
Kapitel 3 Godkendelsesbetingelser og tilbagekaldelse af  

 godkendelse af vedtægter § 9. Godkendelsesbetingelserne i lovens § 2  

 b, stk. 1, nr. 1-4, skal opfyldes for undervisning, der opfylder  

 betingelserne for at være tilskudsberettigende i henhold til lov om  

 daghøjskoler og produktionsskoler m.v., uanset om der ydes  

 statstilskud til undervisningen, jf. § 14, stk. 1, eller finansieringen  

 sker på anden måde.
Stk. 2. Konstateringen af, om godkendelsesbetingelserne i  

 lovens § 2 b, stk. 1, nr. 2-4 er opfyldt, sker fra og med den 1.  

 oktober 1998 for perioden 1. oktober til 30. september det følgende  

 år.
Ved opgørelsen af kalenderuger, jf. lovens § 2 b,  

 stk. 1, nr. 2, indgår uger, hvor der er undervist alle ugens 5  

 første hverdage, jf. dog § 1, stk. 2.
 Stk. 3. Konstateringen af, om godkendelsesbetingelsen i lovens  

 § 2 b, stk. 1, nr. 1, er opfyldt, sker fra og med den 1. juli 1999  

 for perioden 1. juli til 30. juni det følgende år.
 Stk. 4. Senest den 10. i måneden efter  

 opgørelsesperiodens udløb, jf. stk. 2 og 3, indsender  

 skolen revisorattesterede erklæringer med følgende  

 oplysninger:
 1)	Hvorvidt skolen har gennemført mindst et ordinært  

 kursus af mindst 16 ugers varighed.
 2)	Hvorvidt skolen har gennemført daghøjskoleundervisning  

 i mindst 30 kalenderuger.
3) Hvor mange undervisningstimer der er varetaget af henholdsvis  

 fastansatte lærere og øvrige lærere.
Ved fastansatte  

 lærere forstås lærere, der er fastansatte i henhold til  

 organisationsaftalen for lærere og ledere ved daghøjskoler.  

 Vikartimer for en fastansat lærer opgøres som varetaget af den  

 fastansatte.
 Stk. 5. På grundlag af de kvartalsvise  

 aktivitetsopgørelser, jf. § 17,  

 stk. 1, konstaterer Undervisningsministeriet, om godkendelsesbetingelsen  

 i lovens § 2 b, stk. 1, nr. 3, er opfyldt.
Kapitel 4 Offentligt og åbent udbud § 10. Daghøjskolekurser skal udbydes  

 åbent for alle.
Følgende oplysninger om det enkelte kursus skal  

 som minimum indlægges i informationssystemet for voksenuddannelser  

 på internettet (VIDAR) og optages i andet tilbudsmateriale, der  

 udleveres til alle, som henvender sig om optagelse:
 1)	Kursets titel og kursusnummer.
 2)	Kursets folkeoplysende hovedsigte og specielle sigte.
 3)	Eventuelt nedsat timetal og målgruppe, jf. § 1,  

 stk. 5.
 4)	Kursusindhold.
 5)	Start- og sluttidspunkt samt eventuel ferie.
 6)	Hvor og hvordan deltagerne tilmelder sig samt eventuel  

 tilmeldingsfrist.
 7)	Eventuelle ekskursioner med overnatning.
 8)	Omfang af eventuel praktik i virksomhed.
 9)	Arten og omfanget af eventuel undervisning, som er oprettet ved  

 eller i medfør af en uddannelseslov.
 10)	Deltagerbetalingens størrelse og erlæggelse.
 Stk. 2. Det skal tillige fremgå, om  

 daghøjskolekurset gennemføres som ordinært kursus i  

 medfør af lov om daghøjskoler og produktionsskoler m.v., at  

 vejledning i forbindelse med uddannelses- og beskæftigelsesmuligheder  

 indgår i undervisningen, at deltagelse i undervisningen ikke er  

 betinget af bestemte kundskaber, og at undervisningen skal kunne  

 følges på dansk.
Stk. 3. Ved annoncering skal hovedemner og hovedaktiviteter  

 for kurset beskrives.
Beskrivelsen af de enkelte emner og aktiviteter skal  

 afspejle den vægt, hvormed de indgår i kurset.
Kapitel 5 Grundtilskud og supplerende kommunalt tilskud § 11. Det fulde grundtilskud for  

 tilskudsåret skal være modtaget af skolen senest i forbindelse  

 med indsendelsen af skolens første aktivitetsopgørelse for det  

 pågældende år, jf. § 17, stk. 2. Grundtilskuddet  

 er det samme, uanset om daghøjskolen kun har været aktiv en del  

 af året.
 Stk. 2. Ansøgning om nedsættelse af andel af  

 grundtilskud til under 1/3, jf. lovens § 11, stk. 2, 3. pkt.,  

 indsendes til Undervisningsministeriet senest den 1. november forud for  

 tilskudsåret.
 Stk. 3. Opsiger en kommunalbestyrelse eller et amtsråd  

 sit tilsagn til en daghøjskole om fuldt eller delvist grundtilskud,  

 jf. lovens § 11, stk. 4, eller tilbagekalder en kommunalbestyrelse  

 i øvrigt godkendelsen af en daghøjskoles vedtægter, jf.  

 lovens § 6, stk. 4 og 5, skal der uden unødigt ophold  

 gives meddelelse herom til Undervisningsministeriet og til eventuelle andre  

 kommunalbestyrelser og amtsråd, der yder grundtilskud til den  

 pågældende daghøjskole.
 § 12. Kommunalbestyrelser og amtsråd, der  

 yder tilskud ud over grundtilskuddet, jf. lovens § 11, stk. 5,  

 træffer afgørelse om, hvornår sådant tilskud  

 udbetales.
Kapitel 6 Statslige tilskud § 13. Statstilskuddet omfatter tilskud til  

 undervisningsudgifter, fællesudgifter og bygningsudgifter.
Tilskuddet  

 ydes som et samlet tilskud til anvendelse inden for lovens rammer.
 § 14. Inden for den tilsagte aktivitetskvote, jf.  

 lovens § 13, stk. 1, ydes statstilskud som et fast beløb pr.  

 årselev med en sats, hvis størrelse fastsættes på  

 finansloven.
Stk. 2. En årselev beregnes som en deltager i 40 uger.  

 Er det ugentlige timetal lavere end 30, vægtes det lavere timetal i  

 forhold til 30 timer.
Et højere timetal end 30 påvirker ikke  

 beregningen af elevuger.
 Stk. 3. I beregningen af årselever indgår  

 skemalagt undervisning og aktiviteter
i højst 10 timer pr. døgn, jf. lovens § 2,  

 stk. 1.
 Stk. 4. Undervisningstimer i medfør af § 1,  

 stk. 4, indgår kun i årselevberegningen, hvis  

 daghøjskolen fuldt ud afholder udgiften ved undervisningen.  

 Undervisning i medfør af lov om undervisning i dansk som andetsprog  

 for voksne udlændinge m.fl. og sprogcentre kan dog ikke indgå i  

 årselevberegningen.
§ 15. Deltagere indgår i  

 årselevberegningen, hvis de 1)	ved kursets start er fyldt 18 år og ikke er fyldt 61  

 år, 2)	er danske statsborgere eller er udlændinge bosat i og tilmeldt  

 folkeregisteret i en dansk kommune eller er udgået fra en dansk skole i  

 Sydslesvig, 3)	har indbetalt minimumsdeltagerbetalingen i overensstemmelse med  

 reglerne i § 20, stk. 1, 2, og 3, 1. pkt., eller der er givet  

 tilsagn til skolen om betaling af deltagerbetaling, jf. § 20,  

 stk. 4 og 5, 4)	har deltaget i undervisningen som heltidsundervisning og 5)	har deltaget i mindst 10 undervisningsdage med faktisk  

 tilstedeværelse.
 Stk. 2. Deltagere, der overskrider et fravær på 20  

 pct. af et kursus samlede timetal, indgår herefter kun i  

 årselevberegningen med deres faktiske tilstedeværelse.
§ 16. For at indgå i  

 årselevberegningen skal et kursus 1)	være af mindst 4 og højst 24 ugers varighed, 2)	være gennemført i overensstemmelse med planen  

 herfor, 3)	være påbegyndt med mindst 8 deltagere, og hvor mindst  

 halvdelen af deltagerne er kortuddannede, og 4)	opfylde betingelserne i lovens §§ 1, 2, og 2 a.
 Stk. 2. Ved et kursus forstås et sammenhængende  

 forløb med fælles start og slutdato, og hvor mindst 1/4 af  

 undervisningen er fælles for deltagerne.
 Stk. 3. Ved kortuddannede forstås personer med indtil  

 10. klasse, som ikke har gennemført en uddannelse i medfør af  

 en uddannelseslov, og andre personer, der ikke har anvendt deres uddannelse  

 de seneste 5 år.
 Stk. 4. Hvis antallet af de samme deltagere på et kursus  

 falder til under 8, indgår kurset herefter ikke længere i  

 årselevberegningen.
 Stk. 5. Opgørelsen af deltagere, jf. stk. 1, nr.  

 3, foretages for kurser af mindst 8 ugers varighed den 10. undervisningsdag  

 og for kurser af kortere varighed den 5. undervisningsdag.
 Udbetaling af statstilskud.
 § 17. Statstilskud udbetales kvartalsvis bagud  

 på grundlag af en af skolen indsendt og skolens revisor attesteret  

 aktivitetsopgørelse for det pågældende kvartal.  

 Opgørelsen indsendes på et af Undervisningsministeriet  

 udarbejdet skema, så den er ministeriet i hænde senest den 10. i  

 måneden efter kvartalets udløb. Ændringer i aktivitetsopgørelser skal være  

 Undervisningsministeriet i hænde senest den 1. maj i året efter  

 aktivitetens afholdelse.
 Stk. 2. Udbetaling af tilskud er betinget af, at  

 grundtilskuddet er modtaget af skolen, jf. § 11, stk. 1. Skolen  

 afgiver revisorattesteret meddelelse til Undervisningsministeriet herom  

 samtidig med indsendelsen af skolens første aktivitetsopgørelse  

 for det pågældende tilskudsår.
 Forskudsudbetaling, regulering og tilbageholdelse  

 m.v.
 § 18. Staten udbetaler forskud til skolens konto i  

 pengeinstitut i lige store månedlige rater til skoler, som har  

 fået tildelt aktivitetskvote for det pågældende år af  

 Undervisningsministeriet, og som har indsendt erklæring til  

 Undervisningsministeriet om tilsagn om kommunalt grundtilskud.
 Stk. 2. Forskudsraten udgør normalt 1/12 af den  

 tilsagte aktivitetskvote multipliceret med den på finansloven fastsatte  

 tilskudssats for det pågældende tilskudsår.
 Stk. 3. Hvis der efter Undervisningsministeriets skøn  

 kan være tvivl om, hvorvidt en skole kan gennemføre  

 undervisningen, kan ministeriet, efter at den pågældende skole  

 har haft mulighed for at udtale sig, stille forskudsudbetalingerne helt eller  

 delvist i bero eller kræve, at der stilles bankgaranti for  

 forskudsudbetalingerne.
Stk. 4. Er der indgivet begæring om konkurs eller  

 betalingsstandsning, eller er der i øvrigt fare for, at  

 skolevirksomheden må indstilles, skal bestyrelsen straks underrette  

 Undervisningsministeriet § 19. I det kvartalsvise tilskud, jf. § 17,  

 fradrages de i kvartalet udbetalte forskudsbeløb.
Differencer mellem  

 forskudsudbetalingerne og statstilskuddet reguleres i 2. forskudsrate i det  

 følgende kvartal.
Fortsatte differencer i statens favør  

 modregnes i efterfølgende forskudsudbetalinger eller kan kræves  

 tilbagebetalt straks.
 Stk. 2. Forskudsudbetalinger kan stilles i bero, hvis  

 aktivitetsopgørelserne ikke er indsendt til tiden eller ikke er  

 fyldestgørende, eller hvis skolen i øvrigt ikke har indsendt  

 fyldestgørende og rettidige oplysninger til Undervisningsministeriet  

 efter dets anvisninger.
 Stk. 3. Undervisningsministeriet kan kræve for meget  

 udbetalt tilskud tilbagebetalt.
 Stk. 4. Udebliver indberetninger, kan Undervisningsministeriet  

 kræve forskudsudbetalte beløb tilbagebetalt.
Kapitel 7 Deltagerbetaling § 20. Daghøjskolerne opkræver af hver  

 enkelt deltager en deltagerbetaling på mindst 30 kr. pr.  

 undervisningsuge, dog mindst 200 kr. for et kursus.
For personer, der  

 deltager som led i et aktiverende tilbud i henhold til lov om en aktiv  

 arbejdsmarkedspolitik eller et tilbud i henhold til lov om aktiv  

 socialpolitik, opkræves deltagerbetalingen hos henholdsvis  

 Arbejdsformidlingen eller kommunalbestyrelsen.
Stk. 2. Deltagerbetalingen betales forud for en periode  

 på mindst en uge.
Deltagerbetalingen skal være erlagt senest den  

 første undervisningsdag i hver enkelt undervisningsuge.
Stk. 3. Ved deltagerens første undervisningsdag skal  

 der være erlagt mindst 200 kr.
For aktiverede personer kan  

 deltagerbetalingen indbetales efter kursets afslutning, jf. stk. 4 og  

 stk. 5.
 Stk. 4. For personer, der deltager som led i  

 aktiveringsforløb i henhold til lov om aktiv socialpolitik eller lov  

 om en aktiv arbejdsmarkedspolitik, skal tilsagn til skolen om  

 deltagerbetaling fra kommunalbestyrelsen eller Arbejdsformidlingen foreligge  

 forud for deltagelsen.
 Stk. 5. Indbetales deltagerbetalingen ikke  

 efterfølgende for personer, der deltager som led i et  

 aktiveringsforløb, og hvor der er givet tilsagn om deltagerbetaling,  

 jf. stk. 4, udgår sådanne deltagere i  

 årselevberegningen, og for meget udbetalt statstilskud  

 tilbageføres.
Kapitel 8 Indtægtsdækket virksomhed § 21. For personer, der som led i et  

 aktiveringsforløb i henhold til lov om aktiv socialpolitik eller lov  

 om en aktiv arbejdsmarkedspolitik deltager i undervisning, der opfylder  

 betingelserne for at være tilskudsberettigende, men hvortil der ikke  

 ydes statstilskud, opkræves en betaling, der dækker  

 omkostningerne, jf. § 22, stk. 4, og som mindst svarer til  

 statstilskuddet.
§ 22. Daghøjskoler kan gennemføre  

 undervisning som indtægtsdækket virksomhed.
Den  

 pågældende undervisning, der skal opfylde de i Finansministeriets  

 Budgetvejledning fastsatte regler for indtægtsdækket virksomhed,  

 skal være en naturlig udløber af daghøjskolens  

 ordinære virksomhed.
Som indtægtsdækket undervisning anses  

 bl.a. vejledningskurser, kurser med et specifikt erhvervsmæssigt  

 indhold for deltagere med voksenuddannelsesstøtte og  

 daghøjskolekurser, der ikke er tilrettelagt for kortuddannede eller  

 ikke er udbudt åbent.
Sådan undervisning kan udgøre  

 indtil 1/3 af skolens samlede undervisning, Stk. 2. Den indtægtsdækkede undervisning må  

 ikke være konkurrenceforvridende over for private og offentlige  

 kursusudbydere.
 Stk. 3. Indtægterne ved den indtægtsdækkede  

 undervisning skal inden for en periode på to år dække de  

 gennemsnitlige omkostninger ved den pågældende undervisning.
Stk. 4. Til omkostningerne medregnes 1)	direkte omkostninger, der umiddelbart kan henføres til den  

 pågældende undervisning og 2)	indirekte omkostninger, der ikke umiddelbart kan henføres til  

 den pågældende undervisning, men som kan beregnes på  

 grundlag af udgifter, som fremgår af skolens budget for det  

 pågældende eller et andet år, herunder udgifter  

 vedrørende lokaleleje, administration, ledelse, revision, afskrivning  

 og forrentning.
Kapitel 9 Overgangsbestemmelser og ikrafttræden m.v.
 § 23. Bekendtgørelsen træder i kraft  

 den 16. juni 1999 med virkning fra den 1. april 1999. Reglen i § 10 om  

 indholdet af tilbudsmateriale og indlæggelse af oplysninger i VIDAR har  

 først virkning for kurser, der starter den 1. juli 1999 og senere,  

 reglen i § 14, stk. 4, 2. pkt., har først virkning for  

 kurser, der starter den 1. april 1999 og senere, og reglen i § 22,  

 stk. 1, 4. pkt., har først virkning fra og med år 2000.  

 Reglen i § 16, stk. 1, nr. 3, om, at mindst halvdelen af deltagerne skal  

 være kortuddannede, har først virkning for kurser, der begynder  

 den 1. april 1999 og senere.
Stk. 2. Bekendtgørelse nr. 570 af 2. juli 1997 om  

 tilskud m.v. til daghøjskoler ophæves.
Reglerne finder dog  

 anvendelse for kurser, der er begyndt inden den 1. januar 1999.
 Stk. 3. Uanset reglen i § 9, stk. 2, opgøres  

 godkendelsesbetingelserne tillige for perioden 1. juli 1998 til 30. juni  

 1999.
 Stk. 4. Uanset reglen i § 9, stk. 3, opgøres  

 godkendelsesbetingelserne tillige for kalenderåret 1999.
