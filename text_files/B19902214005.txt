 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til salgsassistent.
 Stk. 2.  Specialefag, jf. § 13, vælges ved indgåelse af  

 uddannelsesaftale med den godkendte praktikvirksomhed.
 Stk. 3.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Detailhandelsuddannelser.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem et  

 sammenhængende forløb af praktisk oplæring og teoretisk undervisning opnår  

 erhvervskompetence inden for detailhandel.
 Uddannelsens varighed og struktur m.v.
 § 4.  Uddannelsen varer i alt 3 år, jf. dog stk. 2.
 Stk. 2.  For elever, der indleder uddannelsen i en  

 praktikvirksomhed, varer uddannelsen 2 - 3 år efter elevens forudgående  

 skolemæssige baggrund eller alder således:
 Stk. 3.  Uddannelsestidens længde efter stk. 2, nr. 2 og  

 4 fastsættes af praktikvirksomheden, inden uddannelsen indledes.
 § 5.  Elever, der indleder uddannelsen på skole,  

 begynder med en sammenlagt 1. og 2. skoleperiode på 40 uger.
 Stk. 2.  For elever, der indleder uddannelsen i en  

 praktikvirksomhed, er skoleundervisningen i det 1. år på sammenlagt 18 uger,  

 der gennemføres i skoleperioder på mindre end hele uger.
 § 6.  Skoleundervisningen efter den sammenlagte 1. og  

 2. skoleperiode på 40 uger eller de 18 uger for elever, der indleder  

 uddannelsen i en praktikvirksomhed, varer 6 uger, jf. dog stk. 2.  

 Skoleundervisning veksler med praktikuddannelse som anført nedenfor:
 Stk. 2.  Elever, der i henhold til § 1, stk. 2, har  

 valgt specialefaget varekundskab, drift og markedsforhold i  

 forbindelse med el-artikler, jf. § 13, stk. 2, har udover de i stk. 1  

 angivne skoleperioder en 9. og 10. skoleperiode på hver en uge vekslende med  

 praktikuddannelsen.
Fritagelse for dele af uddannelsen § 7.  Gennemførelse af den sammenlagte 1. og 2.  

 skoleperiode i følgende uddannelser:
 giver fritagelse for den sammenlagte 1. og 2. skoleperiode i uddannelsen  

 til salgsassistent.
 Stk. 2.  Gennemført efg-basisuddannelse inden for  

 handels- og kontorområdet giver fritagelse for den sammenlagte 1. og 2.  

 skoleperiode.
 Stk. 3.  Gennemført indlednings- og semesterkursus fra  

 handelsmedhjælpereksamen giver fritagelse for skoleundervisningen i det 1. år  

 for elever, der indleder uddannelsen i en praktikvirksomhed, jf. § 5, stk. 2.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Eleven skal opnå konkret faglig viden og  

 færdighed samt personlig kompetence til selvstændigt at arbejde med en  

 forretnings forskellige funktioner.
Derudover skal eleven opnå erkendelse af  

 behovet for fortsat at holde egne kvalifikationer ajour.
Uddannelsen  

 tilrettelægges således, at den i sit sigte orienterer sig mod fremtidig  

 beskæftigelse inden for såvel almene som mere specialiserede funktioner på  

 detailhandelsområdet.
Skoleundervisningen § 9.  Skoleundervisningen skal under hele  

 uddannelsesforløbet sikre, at eleven opnår en helhedsorienteret viden i såvel  

 de enkelte fagområder som i samspillet fagene imellem, således at eleven  

 oplever en undervisningsmæssig sammenhæng og kan opnå de fornødne teoretiske  

 og praktiske færdigheder i forbindelse med uddannelsen inden for handels- og  

 kontorområdet.
Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig beskæftigelse på  

 arbejdsmarkedet.
Eleven skal endvidere opnå grundig viden om og forståelse af  

 samfundet og dets udvikling samt en dybtgående viden om virksomhedernes og de  

 ansattes vilkår og opgaver i en erhvervs- og samfundsmæssig sammenhæng.  

 Endelig skal undervisningen give eleven forudsætninger for personlig  

 udvikling samt kvalifikationer til videregående uddannelse og  

 efteruddannelse.
 § 10.  Undervisningen omfatter følgende grundfag:
 Stk. 2.  Undervisningen i fremmedsprog efter stk. 1, nr.  

 3, vælges af eleven blandt de sprog, skolen kan tilbyde.
 Stk. 3.  Undervisningen for elever, der indleder  

 uddannelsen i en praktikvirksomhed, jf. § 5, stk. 2, omfatter ikke  

 grundfagene: Dansk (B), fremmedsprog (C) - valgfrit,  

samfundsøkonomi og samfund, handel og kultur.
 Stk. 4.  Mål, indhold og vejledende undervisningstid for  

 de enkelte grundfag følger reglerne om disse fag.
 § 11.  Undervisningen i den sammenlagte 1. og 2.  

 skoleperiode og i skoleundervisningen i det 1. år for elever, der indleder  

 uddannelsen i en praktikvirksomhed, jf. § 5, stk. 2, omfatter ikke områdefag.  

 Grundfag erstatter områdefag, jf. erhvervsuddannelseslovens § 24, stk. 2.
 § 12.  Undervisningen i obligatoriske specialefag har  

 følgende formål, mål og vejledende undervisningstid:
Formål Eleven supplerer og videreudvikler den viden, der bliver erhvervet i den  

 praktiske uddannelse, om faktorer, der har betydning for forretningens  

 salgsfunktioner, således at eleven selvstændigt kan varetage disse  

 funktioner.
Mål Undervisningen skal sikre, at eleven Vejledende uddannelsestid 1 uge.
Formål Eleven supplerer og videreudvikler den viden, der erhverves i den  

 praktiske uddannelse om indkøb og valg af leverandør og kundekreds, således  

 at eleven er i stand til aktivt at indgå i arbejdet i denne funktion i  

 forretningen.
Mål Undervisningen skal sikre, at eleven Vejledende uddannelsestid 1 uge.
Formål Eleven supplerer og videreudvikler den viden om faktorer, som har  

 indflydelse på forretningers interne og eksterne markedsføringspolitik, som  

 bliver erhvervet i den praktiske uddannelse, således at eleven selvstændigt  

 er i stand til at vurdere fordele og ulemper ved forskellige  

 markedsføringsstrategier og kan udføre markedsføringsopgaver.
Mål Undervisningen skal sikre, at eleven Vejledende uddannelsestid 1 uge.
 Stk. 2.  Undervisningen i de i stk. 1 nævnte specialefag  

 gennemføres i tilknytning til elevens praktikuddannelse i fødevare-, tekstil  

 eller specialdetailhandel.
 § 13.  Til undervisningen i valgfri specialefag vælger  

 eleven ved praktikaftalens indgåelse indtil 3 specialefag (for elever i  

 forretning med el-artikler indtil 5 specialefag) blandt følgende, der  

 har nedenstående formål, mål og vejledende undervisningstid:
Formål Eleven skal opnå en dyberegående viden om de faktorer, som har indflydelse  

 på en forretnings økonomiske styring.
Mål Undervisningen skal sikre, at eleven opnår viden om en forretnings  

 regnskabsmæssige opgaver, herunder salgsprissystemer, således at eleven kan  

 arbejde med sådanne opgaver.
Herudover skal eleven opnå en sådan viden om en  

 forretnings økonomiske nøgletal, at det er muligt for eleven selvstændigt at  

 medvirke ved forretningens økonomistyring for udvalgte områder.
Endelig skal  

 eleven opnå viden om økonomistyringens betydning som en del af forretningens  

 totale koncept.
Vejledende uddannelsestid 1 uge.
Formål Eleven skal opnå viden om indkøbsfunktionens strategiske betydning i en  

 forretning.
Mål Undervisningen skal sikre, at eleven opnår viden om de markedsforhold og  

 mekanismer, der påvirker detailhandelen generelt, og opnår viden om  

 principperne for indkøbsplanlægning og for indkøbsfunktionens betydning som  

 en del af forretningens totale koncept.
Vejledende uddannelsestid 1 uge.
Formål Eleven skal opnå en dyberegående viden og forståelse af den interne  

 markedsførings betydning for en forretnings totale koncept.
Mål Undervisningen skal sikre, at eleven gennem praktiske øvelser opnår viden  

 om og færdighed i at kunne præsentere et miljø i en forretning, således at  

 varepræsentationen virker fremmende for enhver salgssituation.
Eleven skal  

 endvidere opnå forståelse af eksponeringsprincipper for forretningen.
Vejledende uddannelsestid 1 uge.
Formål Eleven skal opnå en helhedsforståelse af en forretnings forskellige mål og  

 politikker.
Mål Undervisningen skal sikre, at eleven opnår viden om et forretningskoncepts  

 opbygning, herunder opnår viden om forskellige koncepttyper og baggrunden for  

 valg af forretningskoncept med baggrund i markeds- og forbrugerhensyn.  

 Herudover skal eleven opnå forståelse af sammenhængen mellem forretningens  

 totale koncept og det daglige arbejde i forretningen.
Vejledende uddannelsestid 1 uge.
Formål Eleven skal opnå dyberegående viden om salgs- og servicearbejdets  

 betydning i forhold til forskellige kundegrupper og kundeadfærdsmønstre.
Mål Undervisningen skal sikre, at eleven opnår viden om de psykologiske  

 forhold, der påvirker kundernes købsadfærd.
Herudover skal eleven opnå viden  

 om forbrugsudviklingsmønstre, købsadfærd og afsætningsmuligheder i forhold  

 til forskellige kundegrupper.
Endelig skal eleven opnå viden om sammenhængen  

 mellem forretningens salgspolitik og det totale koncept.
Vejledende uddannelsestid 1 uge.
Formål Eleven supplerer og videreudvikler viden og færdigheder om varekundskab,  

 drifts- og markedsforhold, som bliver erhvervet i den praktiske del af  

 uddannelsen, således at eleven på sikker og selvstændig måde kan medvirke til  

 løsning af forretningens opgaver inden for dette område.
Herudover får eleven  

 suppleret og udbygget sin viden om generelle og specielle forhold, der  

 påvirker forretningens indkøb og afsætning og dermed virksomhedens resultat,  

 således at eleven får forståelse af forretningens dispositioner.
Endelig  

 opnår eleven viden om væsentlige markedsforhold, som påvirker såvel  

 detailhandelen som den enkelte forretnings vareafsætningsmuligheder.
Mål Undervisningen skal sikre, at eleven Vejledende uddannelsestid 1, 2 eller 3 uger.
 Stk. 2.  Undervisningen i specialefaget varekundskab,  

 drift og markedsforhold efter stk. 1 gennemføres i forretninger med bog og  

 papir, papir- og kontorforsyning, radio og tv, foto, isenkram, glas og  

 porcelæn, isenkram, værktøj og beslag, byggemarked, el-artikler, farve og  

 tapet, sport og camping, hårde hvidevarer, kolonial, viktualie, vin og tobak,  

 guld og sølv, legetøj og hobby, materialist, blomster, parfume, tekstil,  

 møbler og boligudstyr eller sko og læder, således at målene nås under  

 hensyntagen til den pågældende forretnings forhold og varesortiment.
 § 14.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Den vejledende undervisningstid for valgfag i  

 den sammenlagte 1. og 2. skoleperiode er 5,8 uger og i skoleperioden efter §  

 5, stk. 2, er den 1,9 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 3.
 § 17.  Formålet med den praktiske del af uddannelsen  

 til salgsassistent er, at eleven opnår en bred viden om forretningens drift,  

 salg, markedsføring, disponering og økonomi samt dertil varekundskab og  

 markedskendskab.
§ 18.  Praktikuddannelsen tilrettelægges i 4 perioder,  

 således at skoleundervisning og praktikuddannelse understøtter og supplerer  

 hinanden.
Periodernes rækkefølge skal, så vidt muligt, tilpasses såvel  

 forretningens arbejdsgang som skoleundervisningen.
Virksomheden udarbejder en  

 plan for elevens praktiske uddannelse, som sikrer en så fagligt forsvarlig  

 uddannelse som mulig inden for de 4 beskrevne perioder.
Stk. 2.  I 1. periode skal eleven introduceres til og  

 afprøve forretningens forskellige arbejdsområder og deltage i lettere  

 kundebetjening, således at eleven og praktikstedet får baggrund for at  

 bedømme, om uddannelsesforholdet med udbytte kan fortsætte efter prøvetidens  

 afslutning, jf. § 60 i erhvervsuddannelsesloven.
Der gives introduktion i  

 forretningens organisatoriske opbygning, ansættelsesforhold, herunder  

 arbejdstid, fridage, pauser, gensidige rettigheder og pligter og det  

 meddeles, hvem i forretningen der har ansvaret for praktikuddannelsen.  

 Perioden omfatter forretningens målsætning og varesortiment, varemodtagelse,  

 udpakning, kontrol, prismærkning og registrering, salgsfremmende  

 vareplacering i vinduer, salgs og udstillingslokaler samt skiltning, indkøbs-  

 og salgspolitik og lagerstyring.
Stk. 3.  I 2. periode skal eleven opnå en sådan viden om  

 de opgaver, der knytter sig til salg, kundebetjening, kasse- og  

 kasseterminalarbejde og telefonekspedition, at eleven efter perioden,  

 suppleret med skoleundervisningen, kan arbejde selvstændigt med disse  

 funktioner i forretningen.
Perioden omfatter vurdering af sortiment og  

 sammensætning af varer, varens brugsegenskab og holdbarhed, salgs- og  

 betalingsbetingelser, kasse- og kasseterminalbetjening, udfærdigelse af  

 kvitteringer, fakturaer, debet- og kreditnotaer, samt gavekort.
Endvidere  

 omfatter perioden kundebetjening og salgsformer, telefonekspedition, service,  

 normalgaranti og lovgivning i relation hertil, behandling af reklamationer,  

 forholdsregler mod butikstyveri samt varedeklarationer og lovgivning i  

 relation hertil.
Stk. 4.  I 3. periode skal eleven opnå en sådan viden om  

 indkøb, disponering, forretningens økonomi og markedsføring, at eleven efter  

 perioden, suppleret med skoleundervisningen, kan indgå i arbejdet med disse  

 funktioner i forretningen.
Perioden omfatter indkøb og valg af leverandør,  

 indkøbsplanlægning og ordreafgivelse, kalkulation, indkøbsforeninger, kæder  

 og grossister, forretningens markedsføringsprofil og vurdering af  

 forretningens varesortiment samt dens interne og eksterne reklameindsats,  

 kasseopgørelse og afstemning.
Dertil forretningens bogføringssystem,  

 registrering af kunder samt inddrivelse af udestående fordringer, regnskabets  

 nøgletal, omsætningshastighed m.v., status og svind og afregning med  

 leverandører.
 Stk. 5.  I 4. periode arbejder eleven selvstændigt med  

 alle relevante funktioner.
 § 19.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, om  

 praktikvirksomheden skønner, at eleven har særligt behov med hensyn til  

 skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 20.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1, stk. 2.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 19, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, og speciale, jf. § 1, stk. 2.
Stk. 4.  Uddannelsesbeviset udfyldes af skolen på en  

 blanket, som er udfærdiget af Det faglige Udvalg for  

 Detailhandelsuddannelser.
Skolen udleverer beviset til eleven og opbevarer  

 fortegnelse over udstedte uddannelsesbeviser i 20 år.
Skolebevis § 21.  Ved bedømmelse anvendes 13-skalaen, jf. § 17 i  

 eksamensbekendtgørelsen.
 § 22.  Når samtlige skoleperioder i uddannelsen med  

 det valgte speciale er gennemført, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
 Stk. 2.  Skolebeviset skal indeholde:
 Stk. 3.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 26.
 Stk. 4.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Stk. 5.  Iøvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
 Eksamensbevis m.v.
§ 23.  Skolen udsteder eksamensbevis, jf. stk. 3, for  

 de grundfag og valgfag, som er afsluttet med eksamen.
For elever efter § 5,  

 stk. 1, med eksamen efter 2. skoleperiode.
For elever efter § 5, stk. 2, med  

 eksamen efter skoleundervisningen i det 1. år.
 Stk. 2.  Eksamensbevis kan kun udstedes, hvis summen af  

 de opnåede eksamenskarakterer, jf. stk. 4, er mindst 6 gange karakterernes  

 antal.
Stk. 3.  For elever, der indleder uddannelsen på skole,  

 anføres på eksamensbeviset de opnåede prøvekarakterer i projektet, jf. § 27,  

 stk. 4, og i de udtrukne grundfag og valgfag, jf § 27, stk. 1, og  

 standpunktskarakterer i alle gennemførte fag efter 2. skoleperiode.
For  

 elever, der indleder uddannelsen i en praktikvirksomhed, anføres  

 prøvekarakterer, jf. § 28, og standpunktskarakterer efter skoleundervisningen  

 i det 1. år.
Stk. 4.  Eksamensresultatet fremkommer på følgende måde:  

 For fag, hvori der afholdes prøve, dannes en eksamenskarakter af  

 gennemsnittet af prøvekarakter og standpunktskarakter.
Svarer gennemsnittet  

 ikke til et tal på karakterskalaen, afrundes til den nærmeste karakter.  

 Ligger tallet midt mellem 2 karakterer, afrundes der opad, hvis prøven har  

 givet den højeste karakter, og nedad, hvis prøven har givet den laveste  

 karakter.
For fag, hvori der ikke afholdes prøve, overføres  

 standpunktskarakteren ved afslutningen af 2. skoleperiode eller efter  

 skoleundervisningen i det 1. år som eksamenskarakter.
For elever, der  

 indleder uddannelsen på skole, udgør den mundtlige prøve i projektet en  

 eksamenskarakter.
Skolens løbende bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 § 25.  Skolen giver iøvrigt karakterer i grundfagene  

 efter reglerne om grundfag.
 Stk. 2.  I specialefag giver skolen  

 standpunktskarakterer i forhold til målene for undervisningen, jf. § 12 og  

 13. Standpunktskarakteren skal udtrykke elevens færdigheder i forhold til  

 fagets mål på det tidspunkt, hvor karakteren gives.
 Stk. 3.  Bedømmelsesformer og karaktergivning i valgfag  

 følger reglerne for disse fag.
Skolevejledning § 26.  Ved afslutningen af 2. skoleperiode for elever  

 efter § 5, stk. 1, og efter skoleundervisningen i det 1. år for elever efter  

 § 5, stk. 2, udsteder skolen en skolevejledning til eleven og til  

 praktikvirksomheden.
 Stk. 2.  Ved afslutningen af hver af de følgende  

 skoleperioder, jf. dog stk. 4, udstedes ligeledes en skolevejledning.
 Stk. 3.  Skolevejledningen, som udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 4.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelsene for  

 udstedelse af skolebevis, jf. § 22, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i virksomheden.
Skolens afsluttende bedømmelse § 27.  For elever, der indleder uddannelsen på skole,  

 bestemmer ministeriet hver eksamenstermin ved lodtrækning for den enkelte  

 skole, i hvilke 3 grundfag der skal aflægges prøve.
Ministeriet bestemmer  

 endvidere, på hvilke skoler der skal aflægges prøve i valgfag.
Ministeriet  

 bestemmer endelig, i hvilket af de resterende grundfag, der indgår i  

 projektet, jf. stk. 3, der skal aflægges mundtlig prøve.
 Stk. 2.  Mindst 2 af prøverne i grundfagene skal være  

 skriftlige.
Stk. 3.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 4.  Projektet er af en uges varighed i slutningen  

 af 2. skoleperiode.
I forbindelse med projektet udarbejder hver af eleverne  

 et skriftligt oplæg, som danner grundlag for den mundtlige prøve.
Skolen  

 bestemmer omfanget af eventuel forberedelsestid og eventuelle hjælpemidler  

 ved den mundtlige prøve.
§ 28.  Elever, der indleder uddannelsen i en  

 praktikvirksomhed, aflægger prøve i de 4 grundfag.
Ministeriet bestemmer  

 efter lodtrækning, i hvilke fag der afholdes skriftlig prøve.
Mindst 2 af  

 prøverne i grundfagene skal være skriftlige.
 Stk. 2.  Ministeriet bestemmer endvidere, på hvilke  

 skoler der skal afholdes prøve i valgfag.
 § 29.  Elever kan kun deltage to gange i samme prøve.
 Stk. 2.  Elever, som ikke har bestået eksamen, jf. § 23,  

 stk. 2, kan kun tage de prøver om, som ikke er bestået.
Ikrafttræden § 30.  Bekendtgørelsen træder i kraft den 1. januar  

 1991.
