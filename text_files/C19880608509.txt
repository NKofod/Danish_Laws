Cirkulære Almindelige bemærkninger OVERENSKOMST Kap. 1. Overenskomstens område § 1.  Personalegruppe, områder som er undtaget Kap. 2. § 2. Antagelse Kap. 3. § 3. Løn til bygningskonstruktører Kap. 4. § 4. Lønmæssig indplacering ved ansættelsen Kap. 5. § 5. Procentregulering Kap. 6. § 6. Pension Kap. 7. § 7. Udbetaling af løn og indbetaling af pensionsbidrag Kap. 8. § 8. Tillæg Kap. 9. § 9. Arbejdstid, tilrettelæggelse og nedsættelse § 10.  Overarbejde § 11.  Rådighedstjeneste Kap. 10. § 12. Opsigelsesvarsel, løn under sygdom, militærtjeneste m.v.
Kap. 11. § 13. Ferie Kap. 12. § 14. Graviditet, barsel og adoption Kap. 13. § 15. Fridage § 16.  Adgang til tjenestefrihed uden løn § 17.  Ret til tjenestefrihed uden løn § 18.  Barns 1. sygedag Kap. 14. § 19. Opsigelse Kap. 15. § 20. Befordringsgodtgørelse og time- og dagpenge Kap. 16. § 21. Flyttegodtgørelse Kap. 17. § 22. Funktionærbolig Kap. 18. § 23. Arbejdstøj Kap. 19. § 24. Diskretionspligt Kap. 20. § 25. Tillidsmandsregler Kap. 21. § 26. Overenskomstens varighed Løntabel pr. 1. april 1987 27 CIRKULÆRE Det meddeles herved, at Finansministeriet og dansk  

 bygningskonstruktørforening den 28. december 1987 har indgået medfølgende  

 overenskomst om ansættelsesforholdene for bygningskonstruktører (BTH), der  

 ikke er tjenestemænd i staten.
 Overenskomsten har virkning fra 1. april 1987 og afløser overenskomst af  

 20. juni 1985 som forlænget ved Finansministeriets cirkulæreskrivelse af 30.  

 januar 1986.
 Med henblik på at skabe en større grad af ensartethed i  

 overenskomstbestemmelsernes rækkefølge er der foretaget en ombrydning i denne  

 overenskomst i forhold til den tidligere, ligesom der er påbegyndt et arbejde  

 med at forenkle og harmonisere de enkelte bestemmelser.
 Derfor er ændringer i forhold til den hidtidige overenskomst ikke markeret  

 med streger i margenen.
 Til de enkelte overenskomstbestemmelser bemærkes i øvrigt følgende:
 Der gøres opmærksom på, at Finansministeriet i cirkulære af 28. september  

 1983 har fastsat bestemmelser om genbeskæftigelsestilbud til ledigtblivende  

 ikke-tjenestemandsansat personale i staten.
 Det henstilles til de enkelte styrelser/institutioner, at der ved opslag  

 af stillinger gives en nærmere beskrivelse af det til stillingen knyttede  

 arbejds- og ansvarsområde i tilfælde, hvor stillingsbetegnelsen i sig selv  

 ikke giver tilstrækkelig oplysning herom.
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Det hidtidige dyrtidstillæg på 28.080 kr. årligt er indregnet i  

 lønskalaen.
 Indplaceringsreglerne ifølge cirkulæreskrivelse om overenskomst af 20.  

 juni 1985 (LP.nr. 40/86) danner fortsat grundlag for indplacering af  

 bygningskonstruktører (BTH) med de afvigelser, der fremgår af nærværende  

 overenskomst.
Opmærksomheden henledes på, at indplacering af bygningskonstruktører  

 (BTH), der nyansættes efter 11. marts 1985, ikke kan finde sted på et højere  

 trin end de ville have opnået, hvis de havde været ansat forud for nævnte  

 dato, jf. § 20, stk. 2 i 1985-overenskomsten.
I den forbindelse skal  

 Finansministeriet minde om de i 1981-overenskomsten fastsatte  

 indplaceringsregler, jf. 1981-overenskomstens § 20.
 Det bemærkes, at den ekstraordinære regulering pr. 1. april 1987 udgør  

 2,30 pct., d.v.s. at procentreguleringen i alt udgør 11,04 pct. pr. 1. april  

 1987.
 Angående bestemmelsen i § 7, stk. 1, om indbetaling afpensionsbidrag,  

 henledes opmærksomheden på, at Finansministeriet har godkendt en mellem dansk  

 bygningskonstruktørforening og Kommunernes Pensionsforsikring A/S aftalt  

 pensionsordning, således at pensionsbidragene i henhold til overenskomstens  

 pensionsordning indbetales til nævnte selskab.
 For bygningskonstruktører (BTH) ansat som bygningskonstruktører før den 1.  

 april 1979, og som matte være omfattet af anden godkendt pensionsordning, vil  

 pensionsbidragene fortsat kunne indbetales til denne anden pensionsordning.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Bygningskonstruktører (BTH) med nedsat arbejdstid har ret til indtil en  

 1/2 times betalt spisepause, når den daglige arbejdstid andrager over 4  

 timer.
Det understreges, at deltidsansattes arbejdstid med et varsel svarende til  

 et opsigelsesvarsel kan nedsættes forholdsmæssigt, hvis nedsættelsen er  

 sagligt begrundet i bevillingsmæssige, arbejdstilrettelæggelsesmæssige eller  

 andre forhold.
Nedsættelsen kan max. ske til 15 timer pr. uge.
For så vidt angår bestemmelsen i § 10, stk. 4, om overtidsbetaling til  

 bygningskonstruktører (BTH), der oppeberer tillæg i henhold til  

 overenskomstens § 8, stk. 1, bemærkes, at der i særlige tilfælde og efter  

 forelæggelse for Finansministeriet for hver enkelt bygningskonstruktørs  

 vedkommende vil kunne ydes overtidsbetaling til de omhandlede  

 bygningskonstruktører (BTH), såfremt tillægget ikke er begrundet i ledende  

 stilling.
I sådanne tilfælde vil der også i størst muligt omfang skulle ske  

 afspadsering fremfor ydelse af kontant vederlag.
 For så vidt angår bygningskonstruktører (BTH) i ledende stilling følges  

 regler svarende til de for tjenestemænd i staten gældende, jf. Økonomi- og  

 Budgetministeriets cirkulære nr. 206 af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid, samt Finansministeriets skrivele af 21. november 1977 -  

 j.nr.1.kt. 760/77 - til samtlige departementer m.v. vedrørende anvendelse af  

 gældende regler for merarbejde.
 Det henstilles til de enkelte styrelser/institutioner, at  

 bygningskonstruktører (BTH), der er afskediget på grund af sygdom,  

 genansættes, når de pågældende på ny er blevet tjenstdygtige, og forholdene i  

 øvrigt tillader det.
 Det henstilles til de enkelte styrelser/institutioner, at  

 personalereduktioner, der agtes gennemført i forbindelse med større  

 rationaliseringsforanstaltninger og omlægning af virksomheder/institutioner  

 samt strukturrationaliseringer, der berører de ansatte, drøftes mellem  

 vedkommende virksomhed/institution og repræsentanter for de berørte faglige  

 organisationer, forinden de pågældende foranstaltninger besluttes og  

 iværksættes, jf. tillige Finansministeriets cirkulære af 21. november 1979 om  

 samarbejde og samarbejdsudvalg i statens virksomheder og institutioner.
Den hidtil praktiserede forsøgsordning, hvorefter dokumentation for  

 sygdomsforfald som hovedregel består i en af den ansatte underskrevet  

 erklæring om arbejdsudygtighed og sygdommens varighed, fortsætter indtil  

 videre uændret.
Lægeattest (afkrydsningsformularen), der normalt kun bør  

 anvendes, hvor de forudgående sygemeldingers antal og/eller karakter taler  

 derfor, betales som hidtil af den ansatte, hvorimod senere forlangte læge~  

 eller speciallægeerklæringer om sygdommens forventede varighed betales af  

 tjenestestedet.
 Der gøres i øvrigt opmærksom på, at bygningskonstruktører (BTH), der er  

 fyldt 70 år, er undtaget fra overenskomsten, jf. § 1, og at de derfor bør  

 opsiges, således at fratræden kan finde sted med udgangen af den måned, hvori  

 de fylder 70 år.
 Om fravær som følge af graviditet, barsel og adoption henvises i øvrigt  

 til Finansministeriets cirkulære herom af 3. oktober 1984 (LP.nr. 115/84).
 Vedrørende lønfradrag for fravær gælder de for tjenestemænd gældende  

 regler, jf. cirkulære herfra af 24. maj 1985 (LP.nr. 029/85).
 Eventuelle tvivlsspørgsmål vedrørende overenskomsten forventes forelagt  

 Finansministeriet.
Yderligere eksemplarer af overenskometen vil af vedkommende ministerium  

 kunne fås ved henvendelse til Finansministeriet, Lønnings- og  

 Pensionsdepartementets betjentstue, H.C.
Andersens Boulevard 43, 1553  

 København V., telefon 01 92 33 44, lokal 24202 og 24286.
Finansministeriet Lønnings- og Pensionsdepartementet, København, den 28. december 1987 P.
M.
V.
 E.B.
OlufEmborg OVERENSKOMST FOR BYGNINGSKONSTRUKTØRER (BTH) I STATENS TJENESTE Kapitel 1. Overenskomstens område.
§ 1.  Bygningskonstruktører (BTH), der ansættes i  

 statens tjeneste, uden at ansættelse sker som tjenestemand,  

 aflønnes i Stk. 2.  Tjenestemænd og pensionerede tjenestemænd i  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
 Stk. 3.  Ved bygningskonstruktører (BTH) forstås  

 personer der har bestået eksamen fra en Byggeteknisk Højskole i henhold til  

 Undervisningsministeriets hekendtgørelse nr. 307 af 31. august 1966 med  

 senere ændringer.
Kapitel 2. Antagelse § 2.  Enhver ansættelse i henhold til nærværende  

 overenskomst skal meddeles Dansk 8ygningskonstruktørforening.
 Note 1 og 2.
Kapitel 3. Løn § 3.  For overenskomstmæssigt ansatte  

 bygningskonstruktører (BTH) udgør den normale pensionsgivende grundløn i forhold til pågældendes anciennitet følgende årlige beløb:
Stk. 2.  Oprykning fra trin 10 til trin 11 og med virkning fra 1. april 1988 oprykning fra trin 11 til trin 12 forudsætter,  

 at styrelsen/ministeriet i hvert enkelt tilfælde over for Finansministeriet  

 indstiller medarbejderen til oprykning hertil.
 Stk. 3.  Der ydes udover den i stk. 1 nævnte løn et  

 ikke-pensionsgivende tillæg, der udgør følgende årlige beløb:
 Note 3 og 4.
Kapitel 4. Lønmæssig indplacering ved ansætelsen § 4.  Ancienniteten regnes normalt efter det antal år  

 den pågældende bygningskonstruktør (BTH), efter bestået eksamen fra en  

 Byggeteknisk Højskole i henhold til Undervisningsministeriets bekendtgørelse  

 nr. 307 af 31. august 1966 med senere ændringer, har væ ret beskæftiget med  

 bygningskonstruktørmæssigt arbejde, idet eventuel værnepligtstjeneste  

 medtages ved beregningen, og således, at ancienniteten afrundes opad til et  

 helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
 stk. 2.  Hvis forholdene taler derfor, kan der mellem  

 Finansministeriet og Dansk Bygningskonstruktørforening træffes aftale om  

 fastsættelse af anciennitet efter andre regler.
 Note 4.
Kapitel 5. Procentregulering § 5.  Den samlede faste løn i henhold til § 3,  

 forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
 Stk. 2.  Pr. 1. april i årene 1987, 1988, 1989 og 1990  

 foretages desuden eventuel ekstraordinær lønregulering af den aktuelle løn i  

 overensstemmelse med de for tjenestemænd gældende regler, jfr. aftale af  

 april 1987 om tjenestemandslønninger.
 Stk. 3.  Tilsvarende regulering som nævnt i stk. 1 og 2  

 foretages af de i § 8, stk. 1 og stk. 4 omhandlede tillæg.
 Note 5.
Kapitel 6. Pension § 6.  Som bidrag til den ansattes pensionering betaler  

 styrelsen 10 pct. af grundlønnen og procentregulering heraf.
Endvidere  

 tilbageholder styrelsen i den ansattes løn et beløb på 5 pct. af de samme  

 løndele.
Pensionsbidragene indbetales af styrelsen til en pensionsordning,  

 som kan godkendes af Finansministeriet.
stk. 2.  Kan en bygningskonstruktør (BTH), der ansættes  

 efter nærværende overenskomst, ikke opnå en under hensyn til sin alder  

 tilfredsstillende pensionsordning, kan der træffes aftale om tilbageholdelse  

 af et ekstraordinært pensionsbidrag over en nærmere fastsat periode.
Dette  

 ekstraordinære bidrag indbetales i overensstemmelse med reglerne i stk. 1.
 Stk. 3.  Der tilkommer ud over det i stk. 1 nævnte  

 pensionsbidrag ikke bygningskonstruktøren (BTH) nogen ret til pension eller  

 understøttelse fra staten på grundlag af ansættelsesforholdet.
 Stk. 4.  I tilfælde, hvor en bygningskonstruktør ikke  

 ønsker etableret den i stk. 1 omhandlede pensionsordning, kan der til  

 bygningskonstruktøren (BTH) alene udbetales løn i henhold til overenskomsten,  

 med fradrag af eget pensionsbidrag.
 Kapitel 7. Udbetaling af løn og indbetaling af pensionsbidrag.
§ 7.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til den anviste pensionsordning.
 Note 6.
Kapitel 8. Tillæg § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for ovenstående lønninger m.v., træffes der mellem  

 Finansministeriet og Dansk Bygningskonstruktørforening speciel aftale om  

 tillæg til lønnen og eventuelle andre vilkår.
 stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til overenskomstens  

 § 8, stk. 1. Dog vil der fortsat kunne indgås aftale om ydelse af tillæg i  

 tilfælde af nyansættelse og om ydelse af nye tillæg eller forhøjelse af  

 bestående tillæg i tilfælde af, at der sker væsentlig ændring i den  

 pågældendes stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
 Stk. 4.  Til bygningskonstruktører (BTH), der er  

 beskæftiget med undervisningsarbejde på de byggetekniske højskoler i  

 København og Horsens, for så vidt angår bygningskonstruktøruddannelsen og  

 byggeteknikeruddannelsen, ydes der af skolen et særligt tillæg på 6.781,59  

 kr. årligt (niveau 1. april 1987, incl. procentregulering).
 Til deltidsbeskæftigede ydes tillægget forholdsmæssigt.
Kapitel 9. Arbejdstid § 9.  Lønnen i kapitel 3, § 3, forudsætter  

 fuldtidsbeskæftigelse svarende til 39 timer (fra 1. september 1988 38 timer  

 og fra 1. september 1990 37 timer) ugentlig.
 Stk. 2.  For bygningskonstruktører (BTH) med nedsat  

 arbejdstid reduceres lønnen i forhold til den nedsatte arbejdstid.
Ved ansættelse på deltid med mindre end 15 timer pr. uge optjenes  

 anciennitet i forhold til den nedsatte arbejdstid.
Ved ansættelse på deltid  

 med mindst 15 arbejdstimer pr. uge optjenes fuld anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 Note 7.
 Overarbejde m.v.
 § 10.  Overarbejde bør så vidt muligt undgås.
Stk. 2.  For beordret og kontrollabelt overarbejde ydes der en timebetaling på 1/2028, (fra 1. september 188: 1/1976 og fra  

 1. september 1990: 1/1924) af den pågældendes årsløn med tillæg til  

 timelønnen, der udgør følgende:
For 4. og følgende overtime samt for overarbejde på søn- og helligdage 100 pct.
 Overtidsbetalingen ydes pr. påbegyndt halve time dog således, at  

 tilfældigt kortvarige overskridelser af arbejdstiden ikke medregnes.
 Stk. 3.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
 Stk. 4.  Undtaget fra bestemmelserne i stk. 2 og 5 er  

 bvgningskonstruktører (BTH), som oppebærer tillæg i henhold til § 8, stk. 1,  

 når tillægget er begrundet i ledende stilling, eller når  

 bygningskonstruktørens normale tjeneste unddrager sig kontrol.
 Stk. 5.  Ved overarbejde, eller for de deltidsansattes  

 vedkommende merarbejde, der ikke er varskoet dagen før ved normal arbejdstids  

 ophør, betales for så vidt overarbejdet/merarbejdet udstrækkes udover 1 time  

 efter almindelig arbejdstids ophør, 10,70 kr. pr. gang.
 Note 8.
Rådighedstjeneste § 11.  Med hensyn til etablering af, samt betaling for rådighedstjeneste i hjemmet er de mellem overenskomstparterne aftalte  

 regler gældende.
 Kapitel 10. Opsigelsesvarsel, løn under sygdom, militærtjeneste m.v.
 § 12.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn finder anvendelse for ansatte efter denne  

 overenskomst.
 Note 9, 10, 11 og 12.
Kapitel 11. Ferie § 13.  Bygningskonstruktører (BTH) ansat i henhold til  

 denne overenskomst er omfattet af ferieloven.
 Stk. 2.  Bygningskonstruktører (BTH), der holder ferie  

 med løn ydes en særlig feriegodtgørelse på 1 1/2 pct., der træder i stedet  

 for ferietillæg efter ferielovens § 14, stk. 1.
 Stk. 3.  Særlig feriegodtgørelse beregnes af samtlige de  

 i optjeningsåret oppebårne indkomstskattepligtige beløb for tjenstligt  

 arbejde med fradrag af eget ordinært pensionsbidrag, men der bortses fra løn,  

 der er udbetalt under ferie, og fra udbetalt feriegodtgørelse.
Stk. 4.  Til en bygningskonstruktør, der er berettiget  

 til ferie med løn, og som ved feriens afholdelse har anden arbejdstid end i  

 det foregående optjeningsår, ydes ferielønnen med samme brøkdel som tjenesten  

 i det foregående optjeningsår har andraget.
Såfremt der i optjeningsåret har  

 været periodevise ændringer i den faste arbejdstid, tages der ved ferielønnens beregning alene hensyn  

 til arbejdstidsændringer af 1 måneds varighed og derover.
 Stk. 5.  Til deltidsbeskæftigede, som udover den aftalte  

 arbejdstid udfører merarbejde, der ikke betragtes som overarbejde, ydes der  

 for sådant merarbejde i stedet for særlig feriegodtgørelse på 1 1/2 pct.,  

 feriegodtgørelse på 12 1/2 pct.
Kapitel 12. Graviditet, barsel og adoption § 14.  Med henblik på arbejdsgiverens tilrettelæggelse  

 af arbejdet skal den ansatte senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselsorlov.
 Stk. 2.  Bygningskonstruktører (BTH) har ret til fravær  

 fra arbejdet på grund af graviditet, barsel og adoption efter reglerne i lov  

 nr. 63 af 21. februar 1984 om barselsorlov.
 Stk. 3.  Til kvindelige bygningskonstruktører (BTH), der  

 har været ansat under 1 år, ydes der under fravær fra arbejdet på grund af  

 graviditet og barsel halv løn i indtil 5 månedsr i tiden fra  

 arbejdsudygtighedens indtræden, dog tidligst 3 måneder før fødslen, indtil 3  

 måneder efter fødslen.
 Stk. 4.  Efter 1 års uafbrudt ansættelse er en kvindelig  

 ansat under fravær fra tjenesten på grund af graviditet og barsel berettiget  

 til sædvanlig løn fra det tidspunkt, da der skønnes at være 8 uger til  

 fødslen, og i indtil 14 uger i alt.
 Stk. 5.  En bygningskonstruktør (BTH), der i forbindelse  

 med barnets ophold på sygehus genoptager tjenesten inden den i stk. 4, eller  

 stk. 6 omtalte 14 ugers periodes udløb, har i tilknytning til barnets  

 udskrivelse ret til fravær fra tjenesten med sædvanlig løn i den del af  

 perioden, der var tilbage ved genoptagelsen af tjenesten, såfremt  

 udskrivelsen finder sted inden 6 måneder fra fødslen.
 Stk. 6.  En bygningskonstruktør (BTH, der har været  

 ansat under 1 år, har under fravær fra arbejdet på grund af adoption ret til  

 halv løn i indtil 3 måneder efter barnets modtagelse.
 Efter 1 års uafbrudt ansættelse har en ansat under fravær fra arbejdet på  

 grund af adoption ret til sædvanlig løn i indtil 14 uger efter barnets  

 modtagelse.
 Stk. 7.  Retten til løn efter stk. 6 indtræder kun,  

 såfremt myndighederne stiller krav om, at den ansatte i forbindelse med  

 adoptionen skal være ude af erhverv.
 Stk. 8.  Bestemmelserne i stk. 6 og 7, har virkning for  

 orlovsperioder eller dele heraf, der ligger efter 1. april 1987.
 Note 13.
Kapitel 13. Fridage og tjenestefrihed Fridage.
 § 15.  Der tilkommer de ansatte fridage efter de for  

 tjenestemænd under ansættelsesmyndigheden gældende regler.
 Note 14.
 Adgang til tjenestefrihed uden løn.
 § 16.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 Ret til tjenestefrihed uden løn.
 § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Barns 1. sygedag.
 § 18.  Institutionen kan give den ansatte hel eller  

 delvis tjenestefrihed til pasning af et sygt barn, når:
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden en  

 indtægt, der svarer til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning af 25. maj 1977 om  

 udbetaling af visse særlige ydelser under sygdom.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Kapitel 14. Opsigelse § 19.  Det påhviler styrelsen skriftligt at meddele  

 enhver opsigelse til den pågældende bygningskonstruktør (BTH) og Dansk  

 Bygningskonstruktørforening.
Når anmodning herom fremsættes, skal begrundelse  

 for opsigelsen meddeles.
Stk. 2.  Skønner Dansk Bygningskonstruktørforening, at  

 en afskedigelse af en efter nærværende overenskomst ansat bygningskonstruktør  

 (BTH) ikke kan anses for rimeligt begrundet i pågældendes eller  

 ansættelsesmyndighedens forhold, kan foreningen inden for en frist af 1 måned  

 efter opsigelsen kræve spørgsmålet forhandlet med ansættelsesmyndigheden.  

 Opnås der ikke enighed ved forhandling, kan spørgsmålet inden for en frist af  

 1 måned efter forhandlingen af Dansk Bygningskonstruktørforening kræves gjort  

 til genstand for behandling i et i denne anledning nedsat nævn, der består af  

 en repræsentant valgt af hver af parterne samt en af Østre Landsrets  

 præsident blandt rettens dommere udpeget formand.
Nævnet fastsætter selv sin  

 forretningsorden.
For nævnet kan foretages afhøring af parter og vidner.  

 Nævnet afsiger en motiveret kendelse, og i de tilfælde, hvor nævnet måtte  

 finde, at den foretagne opsigelse ikke er rimeligt begrundet i den  

 pågældendes eller ansættelsesmyndighedens forhold, kan det pålægges  

 ansættelsesmyndigheden af afbøde virkningerne af opsigelsen.
Det kan herved  

 pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes åfnævnet og  

 skal være afhængig af sagens omstændigheder og pågældendes ånciennitet ved  

 ansættelsesmyndigheden.
Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 bygningskonstruktør (BTH), som ikke har været uafbrudt beskæftiget ved  

 ansættelsesmyndigheden i mindst 1 år før afskedigelsen, eller ved opsigelse  

 af en bygningskonstruktør (BTH), med hvem der er truffet aftale om, at  

 arbejdet er af rent midlertidig karakter, og arbejdsforholdet ikke vedvarer  

 ud over 2 år.
Kapitel 15. Befordringsgodtgørelse og time- og dagpenge § 20.  Den ansatte har på tjenesterejser og ved  

 udstationering ret til befordringsgodtgørelse m.v. efter de for tjenestemænd  

 under ansættelsesmyndigheden til enhver tid gældende regler og satser.
Indtil  

 1. april 1988 får ansatte på 1. - 10. anciennitetstrin time- og dagpenge på  

 indenlandske tjenesterejser efter sats B og øvrige ansatte efter sats A.
Sats  

 B bortfalder pr. 1. april 1988.
Kapitel 16. Flyttegodtgørelse § 21.  Såfremt en bygningskonstruktør (BTH) uden at  

 overgå til anden ansættelsesmyndighed forflyttes til et andet tjenestested,  

 uden at dette sker efter ansøgning, og i denne anledning er nødsaget til at  

 foretage flytning af husstand og bohave, tilstås der den pågældende  

 godtgørelse efter de for statens tjenestemænd gældende regler, idet det  

 supplerende godtgørelsesbeløb, der reguleres og eventuelt forhøjes eller  

 nedsættes som for tjenestemænd, udgør 1.660 kr.
For bygningskonstruktører på  

 trin 5 og derudover udgør beløbet dog 2.140 kr.
Kapitel 17. Funktionærbolig § 22.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 bygningskonstruktøren (BTH), er den pågældende pligtig at indflytte i  

 boligen, idet lejevilkårene fastsættes ved aftale mellem  

 ansættelsesmyndigheden og bygningskonstruktøren under hensyntagen til det  

 almindelige lejeniveau for tilsvarende boliger på vedkommende sted.
 Ved bygningskonstruktørens opsigelse eller død gælder funktionærlovens  

 bestemmelser om fraflytning af boligen.
Kapitel 18. Arbejdstøj § 23.  Specielt arbejdstøj, der efter arbejdets  

 beskaffenhed er nødvendig, herunder ved opmåling, tilsyn i marken m.v.,  

 stilles efter institutionens skøn til rådighed til brug for  

 bygningskonstruktøren (BTH).
Kapitel 19. Diskretionspligt § 24.  Bygningskonstruktøren (BTH) skal iagttage tavshed med hensyn til de forhold, som den pågældende i medfør af sin  

 stilling bliver bekendt med, og hvis hemmeligholdelse ifølge sagens natur er  

 påkrævet eller bliver ham foreskrevet af hans foresatte.
 Tavshedspligten ophører ikke ved udtrædelse af statens tjeneste.
Kapitel 20. Tillidsmandsregler § 25.  Som tillidsmandsregler gælder de mellem  

 parterne aftalte bestemmelser.
Kapitel 21. Overenskomstens varighed § 26.  Denne overenskomst gælder fra 1. april 1987 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1989.
 Stk. 2.  Bestemmelserne i nærværende overenskomsts §§ 5,  

 stk. 1, og 9 stk. 1 om reguleringsordning og om arbejdstiden kan tidligst  

 opsiges til 31. marts 1991.
København, den dansk bygningskonstruktørforening Jens Staunsager Larsen FINANSMINISTERIET P.
M.
V.
E.
B.
Niels Paludan Bygningskonstruktører 1. april 1987 Overenskomst af 1987 med Dansk Bygningskonstruktørforening.
Inden for  

 hvert anciennitetstrin angiver første linie årsbeløbene og anden linie de  

 månedlige beløb.
A F T A L E om decentralisering af adgangen til at indgå aftaler om § 8, stk. 1 og 2-tillæg.
 § 1.  Finansministeriet kan overlade indgåelsen af  

 aftaler om ydelse af nye tillæg eller forhøjelse af bestående tillæg i  

 henhold til § 8, stk. 1 og 2, i overenskometen mellem finansministeriet og  

 Dansk Bygningskonstruktørforening til de enkelte ministerier m.v.
 § 2.  Dansk Bygningskonstruktørforening kan overlade  

 indgåelsen afaftaler som nævnt i § 1 til de enkelte tillidsrepræsentanter.
 Stk. 2.  I det omfang de berørte ministerier m.v.  

 overlader indgåelsen af aftaler til de enkelte styrelser, institutioner og  

 virksomheder, overlader Dansk Bygningskonstruktørforening i videst muligt  

 omfang indgåelsen af aftaler til de enkelte tillidsrepræsentanter.
 Stk. 3.  Aftalen træder i kraft den 1. april 1987 og kan  

 af parterne opsiges med 3 måneders varsel til den 1. i en måned.
København, den 28. december 1987 DANSK BYGNINGSKONSTRUKTØRFORENING Jens Staunsager Larsen FINANSMINISTERIET P.
M.
V.
 E.B.
Niels Paludan Oplysninger om løn- og ansættelsesvilkår for tjenestemænd og overenskomstansatte i staten findes i den  

 Personaleadministrative LP.nr.
Udsendt fra LPD LPD j.nr.
PKAT 036 1986-3111/606-1 Henvendelse om dette cirkulære rettes til LPD.
