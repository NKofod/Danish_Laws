Moderen spurgte vagtlægen, om der blev prioriteret mellem ventende  

 patienter efter andre kriterier end det nummer man havde trukket.
Hun oplyste  

 samtidig, at hendes søn 14 dage forinden havde været indlagt med  

 blodforgiftning (sepsis) og netop havde afsluttet en behandling med  

 penicillin.
Vagtlægen fandt ikke indikation for at opprioritere  

 behandlingen af hendes søn og dermed fravige den sædvanlige  

 procedure ved kødannelse, hvorefter moderen forlod  

 konsultationen.
Prioritering i lægevagten Patientklagenævnet fandt ikke anledning til at  

 kritisere, at vagtlægen ikke fraveg den normale procedure ved  

 kødannelse i konsultationen.
Der var forinden sket en telefonisk  

 visitation ved en vagtlæge, der havde vurderet, om der var et behov for  

 akut lægehjælp.
 Det var nævnets opfattelse, at en akut  

 undersøgelse kun var nødvendig, hvis der skete en uventet  

 udvikling i patientens sygdom efter ankomsten til konsultationen.
 Nævnet bemærkede, at en fagligt begrundet  

 rækkefølge for behandling af de ankomne patienter ville  

 kræve en ny visitationen af samtlige ventende patienter.
