Medarbejderaktieordning   erhvervelse af  

 aktier til kurs indre værdi og afståelse til kurs indre  

 værdi ved fratræden   aktionæroverenskomst Spørgsmål 1.	Kan vor klients 2 medarbejdere, uden at dette får  

 skattemæssige konsekvenser for selskabet eller de 2 medarbejdere,  

 foretage et kapitalindskud på kr. 200.000 med en fordeling på kr.  

 50.000 i nominel kapital og kr. 150.000 i overkurs ved kapitaludvidelse under  

 forudsætning af, at de ved et salg skal acceptere, at der ikke  

 indregnes eventuel goodwill i værdien af deres aktier? 2. 	Skal der foretages ændring i vedlagte udkast til  

 aktionæroverenskomst, for at ovennævnte kan gennemføres  

 uden skattemæssige konsekvenser for selskabet og de 2 medarbejdere  

 ? Svar Ad 1. Ja, Se sagsfremstilling og begrundelse Ad 2. Bortfalder jf. spørgsmål 1 Beskrivelse af de faktiske forhold H ApS er moderselskab for M A/S som er moderselskab for selskabet D ApS.
H  

 ApS ejes 100% af A, som er ansat i M A/S.
H ApS, der i dag er eneste aktionær i M A/S, ønsker ved  

 nytegning at optage to medarbejdere i M A/S som aktionærer i dette  

 selskab.
De to medarbejdere er ikke familiemæssigt relaterede til den  

 nuværende ejer.
 De to medarbejdere skal i forbindelse med nytegning indskyde kapital  

 på hver kr. 200.000. Fordeling mellem nominel aktiekapital og overkurs  

 ved kapitaludvidelsen vil med udgangspunkt i indre værdi pr. 30. juni  

 2001 blive kr. 50.000 i nominel kapital og kr. 150.000 i overkurs ved  

 kapitaludvidelse for hver af de 2 medarbejdere under forudsætning af,  

 at der ikke indregnes goodwill i værdien af selskabet.
 I forbindelse med udvidelsen af ejerkredsen skal der udarbejdes en  

 aktionæraftale, som binder de to medarbejdere til at sælge deres  

 aktier, hvis disse skulle fratræde virksomheden eller blive opsagt.  

 Deres deltagelse i aktionærkredsen er dermed betinget af  

 ansættelse i selskabet.
 Begrundelsen for at optage de to medarbejdere er såvel at fremme  

 disses motivation for at øge selskabets indtjening som at binde  

 medarbejderne tættere til virksomheden.
For at medarbejderne skal opnå et rimeligt afkast af deres  

 investering, skal nytegningen ske ved indskydelse af kapital i forhold til  

 den indre værdi pr. 30. juni 2001 uden hensyntagen til eventuel  

 goodwill i selskabet.
Modsvarende vil det blive fastlagt i  

 aktionæraftalen, at medarbejderen skal sælge til en værdi  

 fastsat uden indregning af goodwill.
 Ansøgningen om bindende forhåndsbesked er vedlagt et udkast  

 til den nævnte aktionæroverenskomst mellem den oprindelige  

 aktionær (benævnt part 1) og de to medarbejder aktionærer  

 (benævnt part 2 og 3). Følgende bestemmelser indgår i  

 aktionæroverenskomsten:
 "§ 4 Særlige bestemmelser for aktieovergang vedrørende  

 part 2 og 3's aktier.
 4.1. Ved den kapitaludvidelse, hvormed part 2 og 3 bliver aktionærer  

 i selskabet, er det ved kursfastsættelsen lagt til grund, at der ikke  

 beregnes goodwill, det vil sige at goodwill er fastsat til kr. 0,00.
 4.2. Ved enhver aktieovergang af part 2 og 3's aktier, jfr. herved § 4 a,  

 aftales det derfor, at der ved den kursfastsættelse, der skal finde  

 sted, ej heller skal beregnes goodwill, det vil sige at goodwill sættes  

 til 0,00, uanset det i § 4 a anførte, jfr. herved § 4 a.
 4.3. Såfremt det besluttes at foretage et samlet salg af aktierne i  

 selskabet, er part 2 og 3 forpligtet til forinden at afstå deres aktier  

 til part 1, idet der med hensyn til kursfastsættelsen forholdes som  

 anført i § 4, stk. 2.
4.4. Såfremt part 2 og/eller part 3 ønsker at afstå  

 deres aktier, skal dette ske til part 1, der har køberet og  

 købepligt til kurs indreværdi, jfr. § 4, stk. 2 4.5. Såfremt part 1 afstår sin aktiepost til part 2 og/eller  

 part 3 og/eller til en eller flere personer, der er nærtstående  

 til disse og/eller et selskab, der direkte eller indirekte ejes af part 2  

 og/eller part 3, er disse forpligtet til forinden at afstå deres  

 respektive aktiepost til part 1, som har køberet og købepligt  

 hertil, til en kurs svarende til indre værdi, jfr. herved § 4, stk.  

 2.
 4.6. I tvivlstilfælde skal bestemmelserne i nærværende  

 paragraf (§ 4) have fortrin for de generelle bestemmelser om aktieovergang i  

 § 4 a.
§ 4 a Aktieovergang 4.a..1. Ved aktieovergang forstås enhver overgang af ejendomsretten  

 og/eller stemmeretten til en aktie, herunder overdragelse til eje eller  

 sikkerhed, gave, arv, enhver form for retsforfølgning eller  

 indtræden af konkurs.
4.a..2. Part 1's ægtefælle er berettiget til, ved arv, gave  

 og/eller uskiftet bo, at overtage part 1's aktier.
Såfremt part 1 og  

 dennes ægtefælle samtidigt måtte afgå ved  

 døden gælder tilsvarende ret for part 1's livsarvinger.  

 Tilsvarende regel gælder ikke for part 2 og 3's ægtefæller  

 og/eller livsarvinger.
4.a..3. Uanset nærværende bestemmelse har part 1 - men ikke  

 part 2 og/eller 3 - dog ret til frit at overdrage aktierne til et med parten  

 forbundet selskab, såfremt overdrageren har den bestemmende indflydelse  

 i det erhvervende selskab.
Hvis den bestemmende indflydelse over det  

 erhvervede selskab (enten gennem aftale eller såfremt den  

 pågældendes stemmeret i selskabet falder under 50%) bortfalder,  

 skal aktionæren tilbagekøbe de overdragne aktier.
I modsat fald  

 har de øvrige aktionærer ret til at gøre deres  

 forkøbsret gældende.
 4.a..4. Såfremt [part 2 og/eller part 3] ønsker at  

 sælge sine aktier eller er forpligtet hertil i forbindelse med  

 opsigelse, har [part 2 og part 3] pligt til at tilbyde [part 1] disse  

 aktier.
[....] 4. a.7. Parterne er enige om, at eventuel goodwill indgår i  

 fastsættelse af kursværdien.
Dette gælder dog ikke for  

 aktieovergang af part 2 og 3's aktier, jfr. herved § 4.
[...] 4.a..14. Køberetten/Forkøbsretten skal være gjort  

 gældende inden 14 dage efter, at meddelelse om den endelige kurs er  

 kommet fremtil de øvrige aktionærer.  

 Køberetten/forkøbsretten skal gøres gældende for  

 hele den udbudte aktiepost.
 4.a..15. Part 1 har ret til at anvise én eller flere nye  

 aktionærer som købere, mod at han selv indestår for  

 købsvilkårenes opfyldelse.
[....] 4.a..18. Såfremt accept ikke er meddelt inden udløbet af den  

 ovenfor nævnte frist, er den sælgende aktionær berettiget  

 til frit at overdrage de tilbudte aktier til tredjemand, såfrem dette  

 sker inden 30 dage efter udløbet af de øvrige aktionærers  

 acceptfrist, og såfremt overdragelsen ikke sker til en lavere kurs og  

 på gunstigere betalingsvilkår, end de øvrige  

 aktionærer var berettiget til at overtage aktierne på." Det fremgår af Årsregnskabet for M A/S, perioden 1. juli 2000  

 - 30. juni 2001, at selskabets aktiekapital er på kr. 500.000 og  

 selskabets egenkapital udgør 2.000.000. Der er ikke aktiveret goodwill  

 i selskabets balance.
Styrelsens indstilling og begrundelse Såfremt en aktieerhvervelse kun skal have de skattemæssige  

 konsekvenser, der følger af aktieavancebeskatningsloven, skal aktierne  

 være anskaffet og afstået til handelsværdi.  

 Handelsværdi kan for unoterede aktier og anparter beregnes efter  

 Ligningsvejledningen 2001 afsnit S.G.2.4.6.2 som selskabets indre værdi  

 med tillæg af goodwill.
I Ligningsrådets afgørelse af 11. december 2001  

 offentliggjort ved SKM.2002.25.LR accepteredes det, at nye aktionærer  

 kunne erhverve aktier til en kurs, der svarer til selskabets indre  

 værdi uden tillæg af goodwill, fordi aktierne ifølge en  

 aktionæroverenskomst kun kunne afstås til selskabets oprindelige  

 aktionærer til en kurs, der også svarede til indre værdi  

 uden tillæg af goodwill.
Der var dermed symmetri mellem det betalte, og  

 det aktierne kunne afstås til.
Det tillagdes dog helt afgørende  

 betydning, at aktionæroverenskomsten blev forsynet med en klausul, der  

 betød, at de nye aktionærernes aktier aldrig ville kunne  

 afstås til anden kurs end svarende til selskabets indre værdi.  

 Dvs. hverken hvis de oprindelige aktionærer alligevel ikke  

 ønskede at erhverve de nye aktier, eller hvis alle aktier i selskabet  

 kunne overdrages ved et samlet salg til en tredje part.
I så fald ville  

 aktierne skulle overdrages via de oprindelige aktionærer, der herefter  

 kunne afstå aktierne.
Det er dermed centralt, at medarbejderaktionærerne er helt  

 afskåret fra på noget tidspunkt at få del i oparbejdet  

 goodwill.
I Ligningsrådets afgørelse i SKM.2002.25.LR skrives  

 således: "Det er Styrelsens vurdering, at når der ved en  

 afståelse af aktier ikke betales for en andel i virksomhedens goodwill  

 og der i en senere afståelse af aktierne ikke er mulighed for at  

 få andel i virksomhedens goodwill, så er kurs indre værdi  

 for aktierne udtryk for handelsværdien af de pågældende  

 aktier under den forudsætning, at det ikke er muligt at få andel  

 i goodwill ved en senere afståelse af aktierne." At kursen ville være en anden såfremt medarbejderne ikke var  

 totalt afskåret fra en andel af goodwill'en ved afståelse  

 følger af TfS2000.650H.
 Af det udkastet til aktionæroverenskomst fremgår det, at  

 medarbejderne vil være afskåret fra at opnå del af  

 selskabets goodwill både ved afståelse af medarbejdernes aktier  

 enkeltvis og ved et samlet salg.
Spørgsmål 1 kan dermed besvares med ja.
Tegningen af aktier  

 kan ske til kurs 400 uden andre skattemæssige konsekvenser end de der  

 følger af aktieavancebeskatningsloven.
 På denne baggrund bortfalder spørgsmål 2.
 Ligningsrådet tiltrådte Styrelsens indstilling.
