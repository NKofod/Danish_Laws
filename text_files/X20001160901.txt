Bindende forhåndsbesked Reference:
 LL § 8, stk. 1.
Spørgsmål  

 Kan firmaer/erhvervsvirksomheder fratrække beløb i den  

 skattepligtige  indkomst, når firmaet  yder bidrag i form af kontante  

 beløb som medfinansierende til byggeri af et klække-og  

 opdrætsanlæg? Svar  

 Se sagsfremstilling og begrundelse.
 Sagsfremstilling og begrundelse:
Produktionsskolen er en selvejende institution.
Skolen er  

 oprettet efter lov om produktionsskoler.
Skolen er underlagt tilsyn fra  

 Undervisningsministeriet.
Skolens målgruppe er unge under 25 år,  

 som ikke har gennemført en ungdomsuddannelse.
Skolens opgave er gennem  

 produktion, praktisk arbejde og teoretisk undervisning, at motivere de unge  

 til uddannelse og større selvstændighed.
 Produktionsskolen vil etablere et nyt og tidssvarende  

 anlæg,  til erstatning af et gammelt klække- og  

 opdrætsanlæg.
I følge præsentationsbrochuren for  

 klække-og opdrætsanlægget omsætter udenlandske  

 havørredturister for 50 millioner kr. om året i området.  

 Amtet har et erhvervsprojekt, som skal forbedre indtjeningen i  

 turisterhvervet og detailhandlen.
Amtet støtter som led i dette  

 projekt det nye klække-og opdrætsanlæg.
 Der er en forventning om, at mange vil besøge  

 klække-og opdrætsanlægget  enten som almindeligt  

 fiskeinteresseret eller i erhvervsøjemed.
 Etablering af anlægget finansieres ved forskellige  

 tilskud blandt andet fra det offentlige.
 Restfinansieringen skal sikres enten ved  

 erhvervsstøtte/bidrag eller optagelse af lån.
 For at sikre et bæredygtigt driftsresultat,  

 når anlægget står færdigt, er det vigtig for skolen,  

 at låneoptagelsen mindskes.
 Der er udarbejdet en brochure om klække-og  

 opdrætsanlægget til brug for præsentation af projektet for  

 erhvervslivet med det formål at få  erhvervslivet til at  

 støtte byggeriet økonomisk.
 De virksomheder, som yder bidrag, vil afhængig af  

 bidragenes størrelse være berettiget til følgende  

 modydelser:
 Prisen for annoncering og/ eller portal-og tavlereklamer  

 påregnes fastsat til kr. 10.000 - 25.000, dog således at  

 større bidrag kan andrage op til kr. 100.000.
 Det er oplyst, at prisfastsættelsen vil ske under  

 hensyn til værdien af annonceringen og skiltningen.
 Der er således ikke på nuværende  

 tidspunkt taget stilling til, hvad de enkelte former for reklamer, jf.  

 ovenfor, skal koste.
Kommunen har i anledning af sagen udtalt følgende:  

 "På grundlag af de foreliggende oplysninger, jf.
Told-og  

 Skattestyrelsens fremsendte sagsfremstilling, er det Skatteafdelingens  

 opfattelse, at det stillede spørgsmål kan besvares  

 bekræftende, idet sponsoraterne fra de enkelte virksomheder for disse  

 må betragtes som en reklameudgift.
Denne opfattelse støttes dels på de to  

 offentliggjorte bindende forhåndsbeskeder fra Ligningsrådet i  

 næsten identiske sager (TfS 1988.439 og TfS 1988.289) samt  

 Ligningsvejledningen, Erhvervsdrivende 1999, navnlig side 125 og 126." Told-og Skattestyrelsen skal udtale: Der er fradragsret  

 for udgifter til reklame i henhold til Ligningslovens § 8, stk. 1. Ved  

 reklameudgifter forstås udgifter som afholdes af en virksomhed med  

 henblik på at opretholde virksomhedens almindelig omdømme eller  

 fremme dens interesse ved at gøre virksomheden kendt eller  

 fordelagtigt bemærket for derved at  skabe en større  

 omsætning.
Reklameudgifter afholdes normalt over for en ubestemt kreds  

 af kunder eller potentielle kunder (Den kommenterede Ligningslov, 1. udg.  

 2000).
En forudsætning for at anerkende et sponsorbidrag  

 som en fradragsberettiget reklameudgift er, at bidragsyderens formål  

 med at give bidraget er at erhverve, sikre og vedligeholde virksomhedens  

 indkomst, jf.
Statsskattelovens § 6, stk. 1, litra a.
Det vil sige, at  

 formålet med at afholde udgiften til sponsorbidraget ene og alene skal  

 være at opnå reklame for virksomheden med henblik på at  

 opnå et mersalg.
Reklameværdien af det ydede sponsorbidrag skal  

 med andre ord står i rimeligt forhold til det ydede bidrag.
I modsat  

 fald er der ikke en direkte sammenhæng mellem udgiftens afholdelse og  

 virksomhedens indkomsterhvervelse.
 Det er oplyst, at de virksomheder, som yder  

 sponsorstøtte til klække-og opdrætsanlægget,  

  opnår forskellige former for reklameydelser afhængig af  

 bidragets størrelse.
 Efter Told-og Skattestyrelsens vurdering vil der  

  være fradragsret for de ydede bidrag i henhold til Ligningslovens § 8,  

 stk. 1  under forudsætning af, at der sættes en fast pris  

 på de enkelte reklameydelser, som svarer til værdien af  

  reklameydelsen, jf. den bindende forhåndsbesked offentliggjort i TfS  

 1988.289, hvor Ligningsrådet alene anerkender fradragsretten for et  

 beløb svarende til de fastsatte mindstepriser.
 Ligningsrådet tilsluttede sig Told-og  

 Skattestyrelsens indstilling.
