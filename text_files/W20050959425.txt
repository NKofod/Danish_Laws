Pressenævnet  

 havde ikke mulighed for at foretage en bevismæssig bedømmelse af faktiske  

 forhold, som parterne var uenige om.
Nævnet kunne derfor ikke tage stilling  

 til, om [A] havde fået tilstrækkelig lejlighed til at udtale sig i  

 forbindelse  

 med udarbejdelsen af artiklen.
 Det  

 følger af de vejledende regler om god presseskik, at meddelelser, som kan  

 krænke privatlivets fred, skal undgås, medmindre klar almen interesse kræver  

 offentlig omtale.
 Tre  

 medlemmer udtalte herefter:
 Vi  

 finder, at det ikke var nødvendigt for at få artiklens budskab frem, i  

 detaljer, med angivelse af husnummer og vejnavn, at beskrive [A]s  

 lokalområde,  

 og at det ligeledes var unødvendigt at bringe et kort over området, hvorfor  

 vi  

 udtaler kritik heraf.
 Et  

 medlem udtalte:
Jeg  

 finder, at [A] er en offentlig person, og at den påtænkte forbrydelse var  

 rettet mod hans hjem.
Da sagen havde væsentlig offentlig interesse, var det  

 derfor et naturligt led i bladets reportage om sagen at angive adressen.
Da  

 adressen ydermere er offentlig tilgængelig, finder jeg, at det ikke var i  

 strid  

 med god presseskik at offentliggøre den, hverken i teksten eller i en grafik.
 Der  

 afsiges kendelse efter stemmeflertallet og Pressenævnet udtalte sin kritik af  

 Nordjyske Stiftstidende.
 Dissens.
Kendelse  

 fra Pressenævnet i sag 2005-6-202 Udlændingestyrelsen ved direktør Grethe Løgstrup har klaget til  

 Pressenævnet over en artikel i Nordjydske Stiftstidende den 12. juni 2005,  

 idet  

 man finder, at god presseskik er tilsidesat.
 Artiklen, der bar overskriften   

  

 Med  

 ryggen til samfundet  

  

 , lød som følger:
ATTENTAT: Den yderste venstrefløj på Nørrebro koger over endnu en  

 umenneskelig udvisning.
En homoseksuel iraner skal smides ud af Danmark.
De  

 første molotov-cocktails er smidt og Udlændingestyrelsens direktør har fået  

 sin  

 bil brændt af.
Tre gamle venner fra Brønderslev er udset til at tage det  

 næste  

 skridt for gruppen HOMO/AKTION 22. august 2000 Stedet var sgu da for vildt overvåget, udbryder Bo. Og med  

 god  

 grund, tilføjer Jesper til stor fornøjelse for både Bo og Bjarne, der  

 er  

 mindst lige så lettede og euforiske som deres kammerat, der fører den  

 bordeauxrøde Ford Sierra ud af Hillerød og ned på motortrafikvejen mod  

 København.
Der var vi lige ved at blive taget som terrorister, kommer det  

 højstemt fra Jesper, mens trekløveret cruiser videre gennem den klare og  

 stille  

 august-nat . FIRE dage forinden, en torsdag formiddag på Skt.
Hans Torv.
Bo forlader  

 sit kollektiv og går ned mod Fælledparken.
Han har en aftale.
På vej derned  

 kigger han sig jævnligt over skulderen.
 En vane, han har tillagt sig efter at have været politisk aktiv på  

 venstrefløjen i over seks år.
BO misser med øjnene mod solen, tager det sidste hiv af cigaretten og  

 knipser den fra sig.
Midt inde i Fælledparken mødes han med en kammerat, der  

 har været i Hillerød for at se på forholdene omkring en privatadresse [A],  

 der  

 tilhører Poul Mose Hansen, underdirektør i Udlændingestyrelsen.
De sidder i græsset og studerer intensivt de sider i Kraks Vejviser,  

 der viser området omkring [A].
Bo er fast besluttet på, at aktionen skal  

 fortsætte DE går ind i baggården.
Ved en lav, buet lampe lægger de deres mobiltelefoner  

 i det høje græs, og går derefter hen til en bænk.
Bo tager ordet og fortæller om Homo/Aktion og de to første aktioner,  

 gruppen har udført.  

  

 Vil I være med til at lave en aktion, spørger Bo.  

  

 Hvem skal det være imod, siger Jesper og tager et langt hiv af  

 sin Prince  

 Light for at få styr på det adrenalinsus, der lige har ramt ham.  

  

 Poul Mose Hansen.
Han er underdirektør i Udlændingestyrelsen og bor i  

 Hillerød, svarer Bo.  

  

 Hvad er det, vi helt præcist skal gøre, spørger Jesper.  

  

 Vi tager derop på søndag, og så brænder vi hans bil af, ligesom vi  

 brændte  

 hende direktørens bil af.
EGENTLIG kom afslaget ikke som den helt store overraskelse for ham, for  

 han har mistet troen på det samfund, vi lever i.
Derfor kæmper han mod de  

 etablerede institutioner som for eksempel politiet og Udlændingestyrelsen.  

 Hans  

 grænse går ved at angribe uskyldige mennesker fysisk.
Derfor er det Poul Mose  

 Hansens bil, det skal gå ud over og ikke ham selv.
Poul Mose Hansen har godt nok et ansvar for det, han laver.
Men ikke så  

 stort et ansvar, at det ville retfærdiggøre, at der skete noget med ham  

 personligt.
Politiet er en helt anden historie.
Hvis de har deres uniform og deres  

 beskyttelse på, og de rykker frem for at slås, så må der blive konfrontation.  

 Det har Bo ingen problemer med.
IMELLEMTIDEN er Bo nået hjem.
Selvom mødet ikke gik helt som planlagt,  

 er han overbevist om, at de nok skal sige ja.
For Bo er det lige så meget en personlig som en politisk sag.
Han  

 adskiller slet ikke de to ting.
Han har boet i kollektiver, der har huset  

 flygtninge under jorden.
Og de historier, han har hørt om deres lidelser,  

 gør,  

 at det lige pludselig ikke længere er statistikker.
Det er mennesker af kød  

 og  

 blod, der har gået så meget grusomhed igennem, og så er det usselt, at vi i  

 et  

 rigt samfund som Danmark ikke vil hjælpe.  

  

 Det skal Poul Mose Hansen have at vide.
 PRÆCIS ligesom Grethe Løgstrup, direktøren for Udlændingestyrelsen, fik  

 det at vide, da Bo knap ti dage tidligere var med til at kaste en  

 molotovcocktail  

 gennem ruden på hendes Saab 9000.
DE skal have at vide, at de har et ansvar.
At de ikke kan gemme sig bag  

 deres skrivebord og sige, at de blot udfører deres job.
DAGEN efter mødet i baggården går Jesper ned på Cafe Den Lille på Nørrebro.  

 Her mødes han med Bo.
Han sætter sig over for ham.
«Har du tænkt over,  

 hvordan vi kommer derop?«, lyder Jespers første bemærkning.  

  

 Bo smiler.
Det er typisk Jesper at stille sådan et spørgsmål.
Der er ingen  

 grund til at spilde tiden med at forklare, at han gerne vil med til Hillerød.
INDEN de skilles, aftaler de, at Jesper skal skaffe en bil og et par  

 nødblus, så skal Bo nok klare resten.
Aktionen mod Poul Mose Hansen kan  

 fortsætte OM lørdagen mødes Bo med Cecilie, der skal sende pressemeddelelsen fra  

 Homo/Aktion af sted, når aktionen i Hillerød er gennemført.
Cecilie er  

 engageret i partipolitik på venstrefløjen, og normalt holder hun sig indenfor  

 lovens rammer.
 Heldigvis for politiet er der ingen problemer med at skygge bilen, da  

 den kører ud af København, så da Sierraen drejer ned på Hillerød-motorvejen  

 er [B]  

 ikke i tvivl om, hvad der skal ske.  

  

 Der er kun en højtstående ansat i Udlændingestyrelsen, som bor i denne  

 retning.  

 Alt disponibelt personale er derfor beordret til at slå en usynlig ring om  

 Poul  

 Mose Hansens privatbolig i Hillerød.
DEN ligger hele tiden langt bagude, konstaterer Bo, der nu kigger  

 permanent  

 ud af bagruden.
Den muntre stemning er blevet til en naturlig nervøsitet.
 De er nået til afkørslen, hvor de skal svinge fra.
FOR enden af afkørslen kommer de op til en rundkørsel.
Jesper kører meget  

 langsomt rundt for at se, om de stadig bliver forfulgt.
Den kører en anden vej ud, lyder det lettet fra Bo, da de selv  

 svinger ud af rundkørslen.  

  

 De kommer op til Herredsvejen.
Bo har nu taget Krakskortet frem og dirigerer  

 Jesper igennem Hillerød.  

  

 Er det Frederiksværksgade? Så er det rigtigt nok.  

  

 Efter en kort tur igennem et mennesketomt Hillerød, drejer den bordeauxrøde  

 Ford Sierra ind på Hillerødsholmsallé og drejer til højre ind på  

 parkeringspladsen  

 ved skolen.
Området virker helt menneskeforladt.
 JESPER kører op i bunden af parkeringspladsen.
Når vi går, parkerer du bilen sådan, at du kan se os i bakspejlet oppe  

 på stien dér, når vi kommer løbende tilbage.
Så starter du bilen, når vi er  

 så  

 tæt på, at vi bare hopper ind og kører, forklarer Bo og vender sig mod  

 Bjarne.  

  

 Men vi går den anden vej rundt.
Vi ses, siger Bo og lukker døren.
DEN anden vej rundt er lidt af en omvej.
For at komme op til [A] skal  

 de hele vejen rundt om en fodboldbane, der støder op til parkeringspladsen.  

 Ud  

 på [E], hvis mange lindetræer står i fuldt flor.
Første vej på højre hånd er  

[F],  

 der går langs med fodboldbanen.
Næste vej på højre hånd er [A].
For enden af  

 vejen, hvor den munder ud i et svagt belyst stisystem, ligger nummer [A].
BÅDE Bjarne og Bo er nu dybt koncentreret om den forestående aktion.
Bo  

 har nødblussene godt gemt inde under sin jakke, men Bjarne har endnu ikke  

 fundet en egnet sten.
Stenen skal være stor nok til at smadre en rude i Poul  

 Mose Hansens bil, så Bo kan kaste nødblussene gennem hullet.
VENT et øjeblik, siger Bjarne, da de nærmer sig [A].
Han bukker  

 sig  

 ned og lirker en sten fri af et havebed.
Stenen minder om en stor brosten.
Den skulle nok kunne smadre en bilrude, tænker Bjarne og føler en  

 lidt underlig form for lettelse over, at han nu har fundet en egnet sten.  

  

 Alt er nu klar til angrebet på Poul Mose Hansens bil.
En enkelt bil på [F]  

 bryder stilheden, da den overhaler dem.
Hverken Bo eller Bjarne tænker  

 nærmere  

 over den.
INDE i bilen sidder politiassistent [C] og hans kollega.
Betjentene  

 ankommer til området i sidste øjeblik og bliver dermed to af de allersidste  

 brikker i et stort puslespil, der danner en usynlig ring om [A].
 DA Bo og Bjarne drejer ind på [A], tager Bo nødblussene frem.
Han skruer de røde hætter af og smider dem fra sig i en sandbunke.
Han  

 stikker nødblussene tilbage under jakken og glider tilbage i dyb  

 koncentration.  

  

 Da han igen kigger op, ser han to mørke skikkelser, der kommer gående imod  

 ham  

 og Bjarne på den anden side af vejen.
Som sædvanlig har Bjarne ikke sine  

 briller på, så han kan ikke se dem rigtigt.  

«Hvad i alverden laver de her på denne tid af natten«, når han lige at  

 tænke.
 PÅ [A] passerer Bo og Bjarne de to mørke skikkelser på den anden side  

 af vejen.
 Gad vide, om det er en eller anden form for naboværn, tænker Bo,  

 mens  

 hjertet falder på plads igen efter et besøg i halsen.
INGEN af dem tænker på de to mænds rigtige identitet.
Politimænd.
PET og det lokale politi har slået den usynlige ring om Poul Mose  

 Hansens hus og Bo, Bjarne og Jesper er netop nu de mest overvågede personer i  

 hele Danmark.  

  

 De passerer det ene sovende parcelhus efter det andet og når til nummer [A].  

 Ud  

 for grunden begynder de at gå langsomt.
Meget langsomt.  

  

 Huset ser bestemt ikke ud som de har forestillet sig.
Det røde murstenshus  

 har  

 kun en meget lille forhave, der er omkranset af et bed med et par træer.  

  

 Hvad værre er; den grå Renault Laguna holder i en garage, der er bygget  

 sammen  

 med resten af huset.  

  

 Det betyder, at hvis de gennemfører deres plan og sætter ild til bilen, så er  

 der stor risiko for, at der også vil gå ild i huset.  

«Det her vil jeg ikke være med til«, siger Bjarne og ryster på hovedet.  

  

 Fint nok, svarer Bo, der allerede har besluttet, at det er  

 udelukket at sætte  

 ild til bilen.  

  

 Måske kunne de smadre den i stedet for!?  

  

 Han bliver brat revet ud af sine tanker, da nattens stilhed brydes af en  

 hund.  

 En underlig gøen.  

  

 Det lyder som om, at nogen prøver at holde hunden for snuden, så den ikke kan  

 gø. Lyden kommer omme bag fra Poul Mose Hansens hus.  

  

 Kort efter begynder hækken bag dem at rasle underligt.
Næsten som om, at den  

 er  

 levende.  

  

 Lad os smutte, siger Bjarne tydeligt utilpas ved situationen.
 POLITIASSISTENT [D] er som alt andet disponibelt personale blevet kaldt  

 til området omkring [A].
Klokken 02.05 går han på en af de små stier i stisystemet, der forbinder  

[A] og parkeringspladsen ved Hillerødsholmskolen.  

  

 Pludselig ser han to personer komme gående mod ham.
De kan ikke undgå at se  

 ham.
 Vi svigter ikke, siger Bo og foreslår samtidig, at han og Bjarne  

 lige  

 tager ti minutters pause, inden de går tilbage til [A].
POLITIETS indsatsleder, [B], føler, at situationen er under  

 kontrol.
Han har nu fået placeret minimum 18 politifolk i nærheden af [A].  

 Det  

 bliver ikke i aften, at nogen kommer noget til.
Ikke på hans vagt.
Hans tanker er delt i to.
På den ene side vil han gerne  

 tage Bo og Bjarne på fersk gerning, men på den anden side håber han ikke, at  

 de  

 når at sætte ild til Poul Mose Hansens bil.  

  

 Han føler dog ikke, at politiet allerede nu har nok beviser til at skride til  

 anholdelse.
De bliver nødt til at vente på det næste træk fra Jesper, Bo og  

 Bjarne.
 LAD os rykke, udbryder Bjarne fra bagsædet.
OK, svarer Bo. «Lad os gå samme vej som her til sidst«.  

  

 Hvert eneste skridt Bo og Bjarne tager er overvåget af politifolk, der ligger  

 i  

 buske eller står bag hække i indkørsler.
Politiet er klar til at slå til i  

 det  

 øjeblik, der skulle ske noget.
BO og Bjarne stiller sig på hjørnet af [A] og giver sig til  

 at stirre over på nummer [A].
De er i vildrede.
Især Bo føler sig forpligtet til at gøre et eller andet,  

 men han ved ikke hvad.
En idé former sig langsomt i hans hoved.
Måske kan de  

 placere nødblussene i forhaven og kaste en sten mod hoveddøren, så Poul Mose  

 Hansen bliver vækket.
Det er jo ikke særlig risikabelt.
Han er sikker på, at  

 nødblussene  

 blot vil brænde ud og ikke sætte ild til noget.  

  

 Samtidig vil det helt sikkert give Poul Mose Hansen et chok.
Han vil få noget  

 at tænke over.
BOS tanker bliver brat afbrudt af en helt tydelig raslen  

 fra hækken bag ham og Bjarne.
Denne gang lyder det som om, at nogen er  

 snublet  

 over et eller andet.
 Fuck, det er for sindssygt det her, skælver Bjarne og  

 kigger på Bo.  

  

 Ja, lad os smutte, siger Bo og aflyser dermed reelt aktionen.
BO ærgrer sig.
På den ene side er han lettet over, at det  

 er overstået, men på den anden side er han meget skuffet over, at de  

 ingenting  

 gjorde.
En planlagt aktion giver ingen omtale, det tvinger ikke  

 Poul Mose Hansen til at tænke over konsekvenserne af sine handlinger og  

 sidst,  

 men ikke mindst, så hjælper det på ingen måde den homoseksuelle iraner.  

  

 De diskuterer deres mystiske oplevelser og rent instinktivt beslutter Bo at  

 skaffe sig af med nødblussene.
Han smider dem ind under en bøgehæk, da han og  

 Bjarne er tæt på parkeringspladsen.
Efterskrift Bo, Bjarne og Jesper blev alle anholdt ved en storstilet  

 razzia på Nørrebro natten til 1. september 2000, hvor mere end 100 politifolk  

 stormede ni kollektiver på Nørrebro.
Bo blev kendt skyldig i brandstiftelse i Vallensbæk samt  

 forsøg på brandstiftelse i Hillerød.
Dommen blev anket helt til Højesteret,  

 som  

 stadfæstede Østre Landsrets dom på tre års fængsel.
Bjarne fik sin dom prøvet ved Højesteret, der satte hans  

 dom ned til halvandet års fængsel mod de to år, han havde fået i Østre  

 Landsret  

 for forsøg på brandstiftelse i Hillerød.
Også Jesper fik halvandet års  

 fængsel  

 for sin medvirken til forsøg på brandstiftelse i Hillerød.  

  

 Retterne fandt, at det var en skærpende omstændighed, at attentaterne var  

 politisk motiverede, da de var rettet mod ledende medarbejdere i  

 Udlændingestyrelsen med henblik på at gennemtvinge afgørelser på asylområdet.  

 Dog var det en formildende omstændighed, at angrebene var rettet mod  

 genstande  

 frem for mennesker.
 Jesper og Bjarne har begge afsonet deres domme i Jyderup  

 Statsfængsel, mens Bo blev prøveløsladt for seks uger siden.
Jesper begyndte at læse historie på Københavns Universitet,  

 mens han sad i Jyderup Statsfængsel.
Idag arbejder 29-årige Jesper i en Brugs  

 på Vestsjælland. 30-årige Bjarne er næsten færdiguddannet sygeplejerske, og  

 27-årige Bo har lidt over et år tilbage, inden han kan kalde sig tømrer.
 Alle tre er opvokset i Brønderslev og kommer fra familier,  

 der socialt kan betegnes som middel eller over middel.
Med hensyn til den homoseksuelle iraner, så er der ingen  

 spor af ham.
Hans advokat, Ole Malmquist, har ingen kendskab til hans  

 opholdssted og Udlændingestyrelsen ønsker ikke at oplyse, om hans udvisning  

 blev effektueret, da en sådan oplysning hører ind under rent private forhold.
Alle personer med tilknytning til det venstreradikale miljø  

 optræder under dæknavne.
Deres rigtige navne er redaktionen bekendt.
Denne artikel er blevet til ved gennemgang af retsbøger og domme fra  

 såvel Københavns Byret som Østre Landsret.
Med undtagelse af politiet og Poul  

 Mose Hansen, der ikke har ønsket at medvirke aktivt, er samtlige kilder  

 blevet  

 interviewet flere gange.
Derudover er der brugt eksisterende artikler, der  

 har  

 med Homo/Aktion at gøre.
Alle tidspunkter, handlinger og tanker er derfor  

 resultatet af en præcis rekonstruktion. Der er sammen med artiklen endvidere vist et kort over området, hvor  

 man blandt andet kan se [A] optegnet.
Udlændingestyrelsen har gjort gældende, at det er i strid med god presseskik  

 at bringe så detaljeret en beskrivelse af Poul Mose Hansens lokalområde, som  

 gjort i artiklen.
Ligeledes finder Udlændingestyrelsen det i strid med god  

 presseskik, at avisen bragte et kort over lokalområdet, idet begge forhold  

 muliggør lokalisering af Poul Mose Hansens privatbolig, hvilket gør ham og  

 hans  

 familie og naboer utrygge.
 Endelig har Udlændingestyrelsen anført, at det er i strid med god  

 presseskik, at Nordjyske Stiftstidende ikke kontaktede Poul Mose Hansen forud  

 for publiceringen af artiklen, men blot kontaktede ham i 2002, da den  

 hovedopgave,  

 som artiklen bygger på, blev skrevet.
Nordjyske Stiftstidende har anført, at artiklen blev bragt  

 i bestræbelse på at belyse og give læserne indsigt i det stærkt  

 venstreorienterede miljø på Nørrebro.
Derfor valgte man at bringe artiklen  

 med  

 hele den dokumentation, der fortæller om en udvikling og tendenser i det  

 danske  

 samfund.
Avisen beklager, hvis de har generet Poul Mose Hansen og hans  

 familie  

 med artiklen, men afviser, at artiklen er i strid med god presseskik, idet  

 den  

 alene viderebringer den dokumentation, der ligger i sagen.
Endvidere er de  

 anførte oplysninger om Poul Mose Hansens telefonnummer og adresse offentligt  

 tilgængelige  

 på nettet.
 Nordjyske Stiftstidende har oplyst, at Poul Mose Hansen er  

 forsøgt kontaktet flere gange, både på arbejde og på dennes privatadresse i  

 forbindelse med, at artiklen blev skrevet, men at han ikke har svaret og ikke  

 har villet medvirke til udformningen af artiklen.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Pressenævnet har ikke mulighed for at foretage en bevismæssig  

 bedømmelse af faktiske forhold, som parterne er uenige om.
Nævnet kan derfor  

 ikke tage stilling til, om Poul Mose Hansen har fået tilstrækkelig lejlighed  

 til at udtale sig i forbindelse med udarbejdelsen af artiklen.
 Det følger af de vejledende regler om god presseskik, at meddelelser,  

 som kan krænke privatlivets fred, skal undgås, medmindre klar almen interesse  

 kræver offentlig omtale.
Tre medlemmer   

  

 Axel  

 Kierkegaard, Kaare R.
Skou og Ole Askvig  

  

  udtaler herefter:
 Vi finder, at det ikke var  

 nødvendigt for at få artiklens budskab frem, i detaljer, med angivelse af  

 husnummer og vejnavn, at beskrive Poul Mose Hansens lokalområde, og at det  

 ligeledes var unødvendigt at bringe et kort over området, hvorfor vi udtaler  

 kritik heraf.
 Et medlem   

  

 Bo Maltesen  

  

   

 udtaler:
Jeg finder, at Poul Mose Hansen er en offentlig person, og at den  

 påtænkte forbrydelse var rettet mod hans hjem.
Da sagen har væsentlig  

 offentlig  

 interesse, er det derfor et naturligt led i bladets reportage om sagen at  

 angive adressen.
Da adressen ydermere er offentlig tilgængelig, finder jeg,  

 at  

 det ikke er i strid med god presseskik at offentliggøre den, hverken i  

 teksten  

 eller i en grafik.
 Der afsiges kendelse efter stemmeflertallet og Pressenævnet udtaler sin  

 kritik af Nordjyske Stiftstidende.
 I medfør af medieansvarsloven § 49 pålægger Pressenævnet herefter den  

 ansvarshavende redaktør af Nordjyske Stiftstidende at offentliggøre følgende:
   


  

 Kendelse fra Pressenævnet  



  

 :
Den 12. juni 2005 bragte  

 Nordjyske Stiftstidende en artikel, der skulle belyse det venstreorienterede  

 miljø i Danmark.
I artiklen var blandt andet underdirektør i  

 Udlændingestyrelsen, Poul Mose Hansens, navn og adresse omtalt, ligesom der  

 var  

 trykt et vejkort over området med angivelse af hans bopæl.  

 Udlændingestyrelsen  

 har klaget til Pressenævnet, idet den finder, at god presseskik er tilsidesat  

 ved blandt andet at bringe disse oplysninger.
 Pressenævnet udtaler:
Pressenævnet har ikke mulighed  

 for at foretage en bevismæssig bedømmelse af faktiske forhold, som parterne  

 er  

 uenige om.
Nævnet kan derfor ikke tage stilling til, om Poul Mose Hansen har  

 fået tilstrækkelig lejlighed til at udtale sig i forbindelse med  

 udarbejdelsen  

 af artiklen.
 Det følger af de vejledende  

 regler om god presseskik, at meddelelser, som kan krænke privatlivets fred,  

 skal undgås, medmindre klar almen interesse kræver offentlig omtale.
Tre medlemmer   

  

 Axel Kierkegaard, Kaare R.
Skou og Ole  

 Askvig  

  

  udtaler herefter:
 Vi finder, at det ikke var nødvendigt for at  

 få artiklens budskab frem, i detaljer, med angivelse af husnummer og vejnavn,  

 at beskrive Poul Mose Hansens lokalområde, og at det ligeledes var  

 unødvendigt  

 at bringe et kort over området, hvorfor vi udtaler kritik heraf.
 Et medlem   

  

 Bo Maltesen  

  

  udtaler:
Jeg finder, at Poul Mose Hansen  

 er en offentlig person, og at den påtænkte forbrydelse var rettet mod hans  

 hjem.
Da sagen har væsentlig offentlig interesse, er det derfor et naturligt  

 led i bladets reportage om sagen at angive adressen.
Da adressen ydermere er  

 offentlig tilgængelig, finder jeg, at det ikke er i strid med god presseskik  

 at  

 offentliggøre den, hverken i teksten eller i en grafik.
 Der afsiges kendelse efter  

 stemmeflertallet og Pressenævnet udtaler sin kritik af Nordjyske  

 Stiftstidende.
København, den 14. september 2005 Axel Kierkegaard, Bo Maltesen,  

 Kaare R.
Skou og Ole Askvig. Afgjort den 14.  

 september 2005.
