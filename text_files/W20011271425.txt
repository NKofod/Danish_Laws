 Der blev klaget over, at lægerne ikke i tilstrækkeligt omfang  

 kontrolundersøgte patienten med scanninger i forløbet efter  

 operationen for livmoderhalskræft.
Klage over mangelfuld kontrol efter behandling  

 for kræft Patientklagenævnet fandt ikke grundlag for at kritisere  

 lægernes behandling.
Nævnet lagde vægt på, at  

 patienten ved kontrollerne ca. et halvt år efter operationen blev  

 udspurgt om symptomer og blev undersøgt ved objektive samt  

 gynækologiske undersøgelser.
Det var herefter nævnets  

 opfattelse, at patienten ikke havde så udtalte symptomer eller suspekte  

 forhold, at der var grundlag for at scanne, idet scanninger almindeligvis kun  

 foretages, når patienten frembyder tegn på tilbagefald af  

 sygdommen.
Endvidere lagde nævnet vægt på, at da patienten ca. 1  

 år efter operationen klagede over stærke rygsmerter over  

 lænden med udstråling til venstre ben, blev der foretaget en  

 MR-scanning.
Da scanningen viste en genopblussen af kræftsygdommen, fik  

 patienten strålebehandlinger i lindrende øjemed.
Nævnet  

 fandt, at der ikke tidligere i forløbet burde have været  

 foretaget en scanning, idet der ved en genopblussen af svulstvæv  

 på bækkenvæggen eller højere oppe i bughulen i  

 lymfeknuderegionerne ikke er mulighed for helbredelse.
Det har derfor ingen  

 gavnlig indflydelse på en patients udsigter at finde dette  

 svulstvæv, før det giver symptomer.
Først når  

 patienten får symptomer, skal der gives lindrende (palliativ)  

 behandling.
