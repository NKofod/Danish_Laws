 Ved kgl. resolution af 23. oktober 1954 har Danmark ratificeret ovennævnte  

 overenskomst, hvis tekst lyder som følger:
OVERENSKOMST MELLEM KONGERIGET DANMARK OG MEXICOS FORENEDE STATER OM  

 GENSIDIG BESKYTTELSE AF FORFATTERES, KOMPONISTERS OG KUNSTNERES VÆRKER Den kgl. danske Regering på den ene side og Regeringen i Mecixos forenede  

 Stater på den anden side har Udfra ønsket om at beskytte danske forfatteres, komponister og kunstneres  

 værker i Mexico og mexikanske forfatteres, komponisters og kunstneres værker  

 i Danmark Med henblik på herved yderligere at styrke de venskabsbånd, der allerede  

 eksisterer mellem de to lande, Truffet beslutning om at indgå en overenskomst om gensidig beskyttelse af  

 forfatteres, komponisters og kunstneres værker, og har i den anledning til  

 deres befuldmægtigede udpeget:
Hans Majestæt Kongen af Danmark sin Overordentlige Gesandt og  

 Befuldmægtigede Minister i Mexico, hr.
Hans Bertelsen, Præsidenten for Mexicos forenede Stater hr.
Luis Padilla Nervo,  

 Udenrigsminister, Som efter at have udvekslet deres fuldmagter, der befandtes i god og  

 behørig form, er blevet enige om følgende:
Artikel 1 Hver af de høje kontraherende parter forpligter sig til indenfor sit  

 område at beskytte værker, frembragt af forfattere, komponister og kunstnere,  

 som er statsborgere i den anden stat.
Artikel 2 I hver af de kontraherende stater indtræder retsbeskyttelsen for værker  

 frembragt af forfattere, komponister og kunstnere som er statsborgere i det  

 andet land, allerede ved disse værkers tilblivelse, uden at det er nødvendigt  

 at iagttage nogen formalitet såsom indregistrering eller deponering.
Artikel 3 Hver af de høje kontraherende parter skal yde værker af forfattere,  

 komponister og kunstnere, der er statsborgere i den anden stat, samme  

 beskyttelse, som i medfør af den til enhver tid gældende lov ydes sådanne  

 værker, frembragt af dens egne statsborgere.
Artikel 4 Den af Kongeriget Danmark og Mexicos forenede Stater ved nærværende  

 overenskomst ydede beskyttelse omfatter ikke værker af forfattere,  

 komponister og kunstnere med andet statsborgerskab end dansk og mexikansk, ej  

 heller hvor det drejer sig om værker, som er offentliggjorte af danske eller  

 mexikanske forlæggere, eller som for første gang er udgivet i Danmark eller  

 Mexico.
Artikel 5 Nærværende overenskomst skal ratificeres og træder i kraft tre måneder  

 efter datoen for ratifikationsinstrumenternes udveksling, der skal finde sted  

 i byen Mexico.
Overenskomsten skal forblive i kraft i tre år og fornyes  

 automatisk for tre år ad gangen, hvis den ikke er blevet opsagt af en af de  

 høje kontraherende parter senest eet år før udløbet af en treårsperiode.
 Til bekræftelse heraf har ovennævnte befuldmægtigede undertegnet  

 nærværende overenskomst og forsynet den med deres segl.
Udfærdiget i Mexico D.
F. den tolvte juli nitten hundrede og fire og  

 halvtreds, i to eksemplarer på dansk og spansk, således at begge tekster skal  

 have lige gyldighed.
sign.
Hans Bertelsen.
 L.S.
Efter at det danske og det mexikanske ratifikationsinstrument den 16.  

 marts 1955 er blevet udvekslet i mexico D.
F., vil overenskomsten i medfør af  

 artikel 5 træde i kraft den 16. juni 1955.
 Udenrigsministeriet, den 5. april 1955.
H.C.
Hansen.
