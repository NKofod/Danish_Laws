§ 1 I bekendtgørelse nr. 155 af 26. marts 1993 om ydelse af præmier til tyre  

 og stude, til ammekøer og til moderfår, senest ændret ved bekendtgørelse nr.  

 317 af 27. april 1994, foretages følgende ændringer:
 1. § 3, stk. 4, affattes således:
Stk. 4.  Producenter kan i anmeldelsen medtage  

 grovfoderarealer, såfremt disse er til rådighed for producentens husdyrhold i  

 mere end 3 1/2 måned af en 7 måneders periode, som for græs eller  

 græsblanding begynder den 1. januar og for andre afgrøder senest den 31.  

 marts.
For arealer med græs eller græsblanding må rådighedsperioden tidligst  

 udløbe 31. juli, mens den for arealer med andre afgrøder tidligst må udløbe  

 efter høsttidspunktet.
Grovfoderarealer skal anmeldes på det skema, der også  

 anvendes til ansøgning om hektarstøtte.
 2. § 3, stk. 5, affattes således:
 Stk. 5.  Arealer med korn, bælgplanter og oliefrø, for  

 hvilke der ikke søges arealstøtte, kan medregnes som grovfoderareal.
 3. § 6, stk. 1, affattes således:
§ 6.  Anmodning om en præmie for handyr, der er  

 slagtet inden det er 23 måneder, sker 4. § 6, stk. 2, affattes således:
 Stk. 2.  Anmodning om en præmie for handyr, der er  

 slagtet, når det er 23 måneder eller ældre, eller om to præmier for et  

 handyr, sker ved indsendelse af en ansøgning.
 5. § 9, stk. 2, affattes således:
Stk. 2.  Slagtestedet indberetter ugentligt de foretagne  

 registreringer til EF-direktoratet.
Indberetningen må kun indeholde  

 oplysninger vedrørende et kalenderår.
Såfremt en uge er omfattet af to  

 kalenderår, skal slagtestedet foretage to særskilte indberetninger.
 6. I § 9 indsættes som stk. 4:
 Stk. 4.  Kontrol med, at dyrene opfylder krav om køn og  

 vægt for modtagelse af præmie, foretages af Klassificeringsudvalget for Kvæg  

 og Får på slagterier tilmeldt klassificeringsordningen, og på øvrige  

 slagtesteder af veterinærkontrollen.
 7. § 15, stk. 3, affattes således:
 Stk. 3.  Meddelelse om overdragelse af præmierettigheder  

 uden overdragelse af bedriften skal for moderfår være modtaget i  

 EF-direktoratet senest 31. marts, og for ammekøer senest 31. juli i det  

 pågældende kalenderår.
§ 2 Bekendtgørelsen træder i kraft den 1. januar 1995.
