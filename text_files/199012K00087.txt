Nr LSF 87 Forslag til Lov om ændring af lov om kommunal beskæftigelsesindsats  

 (Deltidsbeskæftigelse) Fremsat af arbejdsministeren (Kirkegaard) den 15. november 1990 I lov nr. 379 af 13. juni 1990 om kommunal beskæftigelsesindsats foretages følgende ændringer:
§ 1 § 14 affattes således:
 » § 14. For personer under 25 år bestemmer kommunen eller  

 amtskommunen arbejdstiden på beskæftigelsesprojekter eller ved ansættelse med  

 løntilskud.«.
§ 2 Loven træder i kraft den 1. januar 1991.
Bemærkninger til lovforslaget Lov nr. 379 af 13. juni 1990 om kommunal beskæftigelsesindsats blev  

 vedtaget af Folketinget den 1. juni 1990 (L 52, Folketingstidende 1989-90,  

 Folketingets forhandlinger spalte 1667, 10816 og 11186).
 Ved vedtagelsen af loven om kommunal beskæftigelsesindsats blev ansvaret  

 for beskæftigelsesindsatsen lagt over til kommuner og amtskommuner.
 Samtidig blev der åbnet mulighed for, at (amts)kommuner fra 1. juli 1990  

 fik mulighed for at bestemme arbejdstiden på beskæftigelsesprojekter og ved  

 ansættelse med løntilskud for personer, der er berettiget til at modtage  

 ungdomsydelse efter afsnit III A i lov om social bistand.
For så vidt angår lønnen eller ydelsen på beskæftigelsesprojekter blev der  

 henvist til den dengang nyligt indgåede aftale mellem KTO og de kommunale  

 arbejdsgivere om projektløn, idet det forudsattes, at der også for  

 deltidsansættelser af ungdomsydelsespersoner blev anvendt projektløn.
Denne  

 forudsætning blev bekræftet af en senere indgået tillægsaftale.
 I Rapport fra Fase 2-udvalget af oktober 1990 foreslås, at der åbnes  

 mulighed for, at arbejdstiden i beskæftigelsesprojekter kan nedsættes til fx  

 30 timer for de under 25-årige.
 Ifølge rapporten vil det betyde, at flere unge kan blive aktiveret, og at  

 de unge vil få et øget økonomisk incitament til at søge et job på det private  

 arbejdsmarked.
Ændringsforslaget er en følge af arbejdet i Fase 2-udvalget.
Forslaget  

 giver (amts)kommunerne en yderligere mulighed for at fastsætte arbejdstiden  

 for såvel de 20-årige, der i et andet lovforslag foreslås inddraget under  

 ungdomsydelsesordningen, som for de ledige 21-24-årige.
 Lønnen eller ydelsen vil være en forholdsmæssig del af lønnen for  

 tilsvarende arbejde på fuld tid.
 For så vidt angår beskæftigelsesprojekter henvises til den indgåede aftale  

 mellem KTO og de kommunale arbejdsgivere om projektløn samt til  

 tillægsaftalen.
 En udnyttelse af arbejdsministerens bemyndigelse til at fastsætte særlige  

 lønvilkår på projekter, hvor kommune, amtskommune eller stat er arbejdsgiver,  

 kommer ikke på tale overfor den regulering af lønnen for  

 beskæftigelsesprojekter, som har fundet sted i henhold til aftalen og  

 tillægsaftalen mellem KTO og de kommunale arbejdsgivere om projektløn.
Administrative og økonomiske konsekvenser Lovforslaget forventes ikke at have nogen administrative konsekvenser.
En nedsættelse af arbejdstiden på beskæftigelsesprojekter for ledige under  

 25 år forventes at medføre en udvidelse af antallet af beskæftigelsestilbud i  

 (amts)kommunerne.
Dette sker inden for de aftalte økonomiske rammer.
 Under forudsætning af, at omkring halvdelen af (amts)kommunerne nedsætter  

 arbejdstiden til gennemsnitlig 30 timer om ugen på beskæftigelsesprojekterne  

 og med udgangspunkt i erfaringerne fra 1987, vil lovforslaget give mulighed  

 for at øge kapaciteten med ca. 1.300 deltagere om året, svarende til en  

 stigning på ca. 12 pct.
Under forudsætning af, at (amts)kommunerne udnytter den forøgede  

 kapacitet, anslås lovforslaget at medføre en besparelse for det offentlige på  

 omkring 10 mill. kr.
Muligheden for besparelse kommer i forbindelse med, at  

 flere ledige går fra kontanthjælp over til ansættelse i et  

 beskæftigelsesprojekt.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 379 af 13. juni 1990 om kommunal beskæftigelsesindsats  

 foretages følgende ændringer:
 1. § 14 affattes således:
»§ 14. For personer under 25 år bestemmer kommunen eller amtskommunen  

 arbejdstiden på beskæftigelsesprojekter eller ved ansættelse med  

 løntilskud.« § 14. For personer, der er berettiget til at modtage ungdomsydelse  

 efter afsnit III A i lov om social bistand, bestemmer kommunen arbejdstiden  

 på beskæftigelsesprojekter og ved ansættelse med løntilskud.
 2. Ny paragraf:
