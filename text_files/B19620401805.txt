Indledning.
Ikrafttrædelse § 1  Gyldighedsområde § 2  Idriftsætning.
2.1 Almindeligt 2.2 Isolationsprøve 2.3 Kontrol af ekstrabeskyttelse § 3  Installationer i drift.
3.1 Almindeligt 3.2 Forhold over for installationer § 4  Udskiftning af sikringer og genindkobling af  

 automatiske afbrydere.
4.1 Almindeligt § 5  Konstatering af fejl.
5.1 Forholdsregler ved konstatering af fejl 5.2 Afbrydelse af forsyningen § 6  Arbejde på eller i nærheden af installationer.
6.1 Almindeligt 6.2 Reparations- og vedligeholdelsesarbejder 6.3 Tavleanlæg 6.4 Installationer i våde og eksplosionsfarlige områder samt sprængstofrum 6.5 Højspændingsinstallationer § 7  Sikkerhedsforanstaltninger ved arbejde på eller  

 nær ved spændingsløse tavleanlæg.
7.1 Gyldighedsområde 7.2 Personale 7.3 Frakobling 7.4 Sikring mod indkobling 7.5 Kontrol af spændingsløs tilstand 7.6 Før arbejdets begyndelse 7.7 Ophævelse af sikkerhedsforanstaltninger § 8  Sikkerhedsforanstaltninger ved arbejde på eller  

 nær ved tavleanlæg under spænding (L-AUS).
8.1 Personale 8.2 Nødvendigt mandskab 8.3 Værktøj og udrustning 8.4 sikkerhedsforanstaltninger 8.5 Før arbejdets begyndelse 8.6 Under arbejdet 8.7 Efter arbejdet § 9  Reparation af materiel.
9.1 Almindeligt 9.2 Kontrol af isolation 9.3 Forholdsregler ved konstatering af fejl 9.4 Eksplosionsbeskyttet materiel Bilag 1 (Disponibel) 2 Almindelig vejledning vedrørende gennemførelse af installationseftersyn 3 Værktøj og udrustning for L-AUS Stikordsregister Indledning Afsnit 11, 3. udgave, er udgivet af Elektricitetsrådet med gyldighed fra  

 1. januar 1979 og erstatter 2. udgave.
Eventuelle fremtidige ændringer og nye bestemmelser vil, indtil en ny  

 udgave udgives, fremkomme på erstatningsblade, hvorpå de vil blive markeret i  

 margenen med angivelse af ikrafttrædelsesdato.
Udsendelse af erstatningsblade  

 vil blive offentliggjort i ELRÅD-meddelelser og i de tekniske blade.
Forklaringer og henvisninger er sat med skrifttypen »petit«.
Den  

 1. juli 1988 indeholder afsnittet følgende erstatningsblade:
Idriftsætning, drift, eftersyn og vedligeholdelse af installationer § 1 Gyldighedsområde 1.1 Afsnit 11 gælder for lavspændingsinstallationer samt for primære og  

 sekundære højspændingsinstallationer i den udstrækning, hvori de kan finde  

 anvendelse på hver af disse kategorier.
§ 2 Idriftsætning 2.1 Almindeligt.
 2.1.1 Elektroinstallatøren skal drage omsorg for, at installationen  

 efterses og afprøves, før den sættes i drift.
 2.2 Isolationsprøve.
 2.2.1 Inden idriftsætning af en installation skal der foretages måling af  

 installationens isolationsmodstand, og tilslutning må kun foretages i  

 overensstemmelse med § 2.2.3.
 Bestemmelsen omfatter også udvidelser eller omlægninger af bestående  

 installationer.
 2.2.2 Isolationsmodstanden skal måles med et prøveapparat, der i tomgang  

 giver en jævnspænding på 500-1000 V, og som kan afgive mindst 1 mA ved en  

 udgangsspænding, der er lig med installationens nominelle driftsspænding.
 Undtagelse:
 Der kan anvendes højere prøvespænding end 1000 V, såfremt der anvendes  

 DEMKO-godkendte stødspændingsprøveapparater.
 Der må ikke foretages isolationsmåling i en lokalitet på tidspunkter, hvor  

 lokaliteten er klassificeret som mere eksplosionsfarlig, medmindre der  

 anvendes DEMKO-godkendte prøveapparater i egensikker udførelse.
 2.2.3 Isolationsmodstanden for en stikledning, hovedledning eller gruppe  

 skal hver for sig være mindst 0,5 Mo.
 2.2.4 Isolationsmodstanden skal måles mellem elførende ledere og jord.
 Isolationsmålingen kan foretages mellem forsyningsnettets nulleder og  

 installationens elførende ledere.
 Isolationsmålingen kan foretages samlet på alle ledere.
 Hvis isolationsmodstanden er mindre end den foreskrevne værdi, kan  

 målingen gentages på hver leder for sig.
 2.3 Kontrol af ekstrabeskyttelse.
 2.3.1 Inden idriftsætning af en installation skal det kontrolleres, at en  

 etableret ekstrabeskyttelse er virksom, og at den er udført i  

 overensstemmelse med bestemmelserne i afsnit 10.
 Kontrol foretages ved eftersyn og ved prøvning eller beregning efter  

 bestemmelserne i §§ 2.3.2 - 2.3.5. Spændingen på ydre steldele må ved  

 prøvningen ikke overstige 50 V.
 Undtagelse:
 Der må ikke foretages kontrol af ekstrabeskyttelse ved prøvning i en  

 lokalitet på tidspunkter, hvor der er eksplosionsfare.
 Eksplosionsfare kan forekomme i følgende lokaliteter:
 - Revisionsgrave og kældre.
 - Mindre eksplosionsfarlige lokaliteter.
 - Mere eksplosionsfarlige lokaliteter.
 - Sprængstofrum.
 2.3.2 Ekstrabeskyttelse ved nulling:
 Ved nulling kræves alene foretaget et eftersyn af ledningsforbindelserne.
 2.3.3. Ekstrabeskyttelse ved fejlstrømsafbrydere:
 Det skal ved måling kontrolleres, at fejlstrømsafbryderen udkobler ved en  

 spænding på højst 50 V i forhold til neutral jord.
 I stedet for at måle spændingen i forhold til neutral jord kan spændingen,  

 når forsyningsnettet er i normal driftstilstand, måles i forhold til  

 nullederen eller med fasespændingen som reference.
 Hvor det efter bestemmelsen i afsnit 10, § 10.5, er tilladt at udelade  

 jordelektrode og beskyttelsesleder, skal det i stedet kontrolleres, at  

 fejlstrømsafbryderen udkobler ved en strøm, der ikke overstiger  

 mærkeudløsestrømmen.
 2.3.4 Ekstrabeskyttelse ved fejlspændingsafbrydere:
Det skal ved måling kontrolleres, at fejlspændingsafbryderen udkobler ved  

 en spænding på højst 50 V i forhold til neutral jord.
Prøvestrømmen må  

 herunder ikke overstige 5 A.
 I stedet for at måle spændingen i forhold til neutral jord kan spændingen,  

 når forsyningsnettet er i normal driftstilstand, måles i forhold til  

 nullederen eller med fasespændingen som reference.
 Undtagelse:
Hvis kontrollen ikke kan udføres på grund af brugsgenstandens naturlige  

 jordforbindelse, skal det ved måling og beregning eftervises, at  

 fejlspændingsafbryderen udkobler ved en spænding på højst 50 V.
Målingen kan  

 udføres ved, at der sendes en strøm på højst 5 A gennem de ydre steldele til  

 jord samtidig med, at spændingen Us på de ydre steldele i forhold til neutral  

 jord og strømmen Ib i beskyttelseslederen måles.
Strømmen If i beskyttelseslederen ved en spænding på 50 V på stel kan  

 beregnes af formlen If = 50 Us Ib mA hvor: Ib er den målte strøm i milliampere i beskyttelseslederen.
 Us er den målte spænding i volt på de ydre steldele.
 Den således beregnede strøm If i beskyttelseslederen skal være større end  

 eller lig med fejlspændingsafbryderens udløsestrøm.
 2.3.5 Ekstrabeskyttelse ved jording:
 1. Jording til jordelektrode uden supplerende  

 ledningsforbindelse til transformerstationens jordingsanlæg for driftsmæssig  

 jordforbindelse:
Det skal ved måling kontrolleres, at jordelektrodens overgangsmodstand til  

 jord ikke er større end 50 ohm Ia hvor: Ia er brydeorganets udløsestrøm i ampere ved en udløsetid på 5  

 sekunder.
 2. Jording til jordelektrode med supplerende  

 ledningsforbindelse til transformerstationens jordingsanlæg for driftsmæssig  

 jordforbindelse:
Det skal ved måling kontrolleres, at jordelektrodens overgangsmodstand til  

 jord ikke er større end 2 ohm.
Endvidere skal det ved måling eller beregning  

 kontrolleres, at sløjfeimpedansen i kredsen bestående af beskyttelseslederen  

 fra dennes tilslutningsklemme på den beskyttede del til transformerstationen  

 og tilbage gennem faselederen til den beskyttede del ikke er større end Uf ohm Ia hvor: Uf er fasespændingen i volt, Ia er brydeorganets udløsestrøm i ampere ved en udløsetid på 1 sekund.
§ 3 Installationer i drift 3.1 Almindeligt.
 3.1.1 Installationer i drift skal være i overensstemmelse med de på  

 tidspunktet for udførelsen eller de ved senere omlægninger gældende  

 bestemmelser for installationers udførelse.
 3.1.2 Hvis en lokalitet skifter anvendelse eller beskaffenhed, skal  

 forhåndenværende installation bringes i overensstemmelse med bestemmelserne  

 svarende til den nye anvendelse eller beskaffenhed.
 Skifter en lokalitet anvendelse eller beskaffenhed i forbindelse med  

 tilslutning af en brugsgenstand, må tilslutning ikke foretages, før  

 installationen i hele lokaliteten er bragt i overensstemmelse med  

 bestemmelserne svarende til den nye anvendelse eller beskaffenhed.
 3.1.3 Elektricitetsrådet kan kræve, at driften af en installation ledes af  

 en driftsleder med de kvalifikationer, som rådet måtte fastsætte i det  

 enkelte tilfælde.
 3.2 Forhold over for installationer.
 3.2.1 Ejeren (brugeren) af enhver installation (herunder også  

 monteringsmateriel og brugsgenstande med tilhørende ledninger) skal udvise  

 påpasselighed med hensyn til at afværge, at installationen udsættes for  

 overlast.
 Ejeren (brugeren) er ansvarlig for installationens tilstand og  

 vedligeholdelse og skal lade fejl og mangler afhjælpe snarest muligt samt  

 foranledige, at der hurtigst muligt træffes foranstaltninger for at hindre,  

 at fejl eller mangler kan foranledige fare for personer eller gods.
 3.2.2 Elektriske maskiner og apparater skal holdes i god stand og renses  

 med passende mellemrum.
For transportable motordrevne og elektromagnetisk drevne håndværktøjer,  

 der benyttes jævnligt, anses ovenstående bestemmelse i almindelighed kun for  

 opfyldt, dersom apparatet med højst 2 måneders mellemrum (for  

 dobbeltisolerede apparaters vedkommende dog 6 måneder), og i øvrigt når det  

 viser tegn på en fejl, underkastes kyndigt eftersyn, hvorved fejl, som kan  

 forårsage fare, afhjælpes på betryggende måde.
Under ugunstige omstændigheder  

 kan hyppigere eftersyn være påkrævet.
 3.2.3 Hvor maskiner eller apparater hyppigt afvaskes, eller hvor spuling  

 foretages (f. eks. i levnedsmiddelbranchen), skal der udvises påpasselighed  

 således, at elektriske dele (såsom afbrydere o. lign.) på maskiner eller  

 apparater eller i rummet i øvrigt ikke udsættes for skadelig påvirkning fra  

 rengøringsmidlerne.
 3.2.4 Termiske apparater samt lamper må ikke anvendes på en sådan måde, at  

 de kan bevirke skadelig opvarmning af omgivelserne.
 3.2.5 Letantændelige genstande eller stoffer må ikke forefindes i farlig  

 nærhed af lamper eller maskiner og apparater.
3.2.6 Tilledninger må ikke anvendes på en sådan måde, at de udsættes for  

 mekanisk, kemisk eller termisk beskadigelse.
Ledninger, som er i en sådan  

 tilstand, at fortsat benyttelse af dem kan medføre fare, må ikke anvendes.
 3.2.7 I lokaliteter for sprøjtemaling og lakering under anvendelse af  

 brandfarlige væsker må der ikke være indsat stikpropper i stikkontakter, så  

 længe sprøjtemaling foregår.
 Se justitsministeriets bekendtgørelse af 1. oktober 1978.
§ 4 Udskiftning af sikringer og genindkobling af automatiske afbrydere 4.1 Almindelig.
 4.1.1 Smeltesikringer, automatsikringer eller automatiske afbrydere til  

 overstrømsbeskyttelse af ledninger eller brugsgenstande må kun udskiftes  

 eller genindkobles een gang efter overbrænding eller automatisk udkobling.
 Sker der straks igen en sikringsoverbrænding eller automatisk udkobling,  

 skal den eventuelle fejl fjernes, og ny sikringsudskiftning eller  

 genindkobling må ikke foretages, før isolationsmodstanden er målt til en  

 forskriftsmæssig værdi.
 Undtagelse:
 Bestemmelsen gælder ikke, hvor en sikringsoverbrænding eller automatisk  

 udkobling skyldes en kortvarig overbelastning, f. eks. ved start eller drift  

 af en motor.
 Isolationsmåling kan udelades for den faste installation, hvis fejlen er i  

 en brugsgenstand eller dens tilledning, som straks adskilles fra  

 installationen, og tilslutning ikke foretages, før fejlen er fjernet.
 4.1.2 Udskiftning af knivsikringer i spændingsførende tilstand må kun  

 foretages af en sagkyndig person og under anvendelse af et dertil konstrueret  

 isolerende håndtag.
 4.1.3 Ejeren (brugeren) af en installation skal sørge for, at der i  

 sikringsholderne ikke er anbragt andre genstande end dertil bestemte  

 sikringer.
Denne bestemmelse anses i almindelighed kun for opfyldt, dersom han  

 foretager eller lader foretage eftersyn af sikringer og sikringsholdere 1. med højst 1/2 års mellemrum i bedrifter eller  

 større husholdninger, hvor ansatte gør brug af installationen og har adgang  

 til sikringerne, 2. når han som ejer eller bruger overtager en  

 forhåndenværende installation, 3. når fremmede håndværkere el. lign. (dog ikke  

 elektroinstallatører) har gjort brug af installationen og haft adgang til  

 sikringerne.
§ 5 Konstatering af fejl 5.1 Forholdsregler ved konstatering af fejl.
 5.1.1 Hvis en elektroinstallatør eller hans personale under sit arbejde  

 konstaterer fejl eller mangler (herunder isolationsfejl) ved en installation  

 og ikke afhjælper disse, skal han gøre ejeren (brugeren) bekendt med disse og  

 med den fare og det ansvar, som er forbundet med ikke at lade fejl eller  

 mangler afhjælpe.
 5.2 Afbrydelse af forsyningen.
 5.2.1 Bliver elleverandøren bekendt med en fejl ved en installation og  

 skønner, at fejlen medfører væsentlig fare, er han berettiget til at afbryde  

 forsyningen til installationen, såfremt fejlen ikke er afhjulpet inden for en  

 af elleverandøren fastsat rimelig frist.
§ 6 Arbejde på eller i nærheden af installationer 6.1 Almindeligt.
 6.1.1 Under udførelsen af arbejde i nærheden af elektriske installationer  

 skal der udvises påpasselighed for at afværge, at disse udsættes for  

 overlast.
 6.1.2 Når en installation eller en del af denne gøres spændingsløs før  

 arbejde på eller i nærheden af installationen, skal der udvises agtpågivenhed  

 og omtanke for at sikre, at afbrydningen foretages således, at installationen  

 ikke kommer under spænding ved arbejdets udførelse.
1985-10-01 6.1.3 Arbejde på eller nær ved elektriske installationer under spænding må  

 kun udføres af personer, der er fyldt 18 år.
1988-07-01 Betjening af prøvetavler i forbindelse med afprøvning af brugsgenstande og  

 hjælpeapparater under spænding kan udføres af personer, der er under  

 uddannelse og fyldt 16 år, når de er instrueret og under opsyn af en  

 sagkyndig person.
 6.2 Reparations- og vedligeholdelsesarbejder.
 6.2.1 Hvis en installation ved reparations- og vedligeholdelsesarbejder  

 ikke straks kan blive bragt fuldstændig i orden, skal elektroinstallatøren  

 drage omsorg for, at konstaterede mangler inden for den del af  

 installationen, som berøres af hans arbejde, ikke medfører nærliggende fare  

 for personer eller gods.
 6.3 Tavleanlæg.
 6.3.1 Under arbejde på tavleanlæg i installationer skal alle dele i  

 arbejdsområdet være spændingsløse.
Ved arbejdsområde forstås - et tavleområde, hvorpå der arbejdes.
 - andre dele, der ikke ved isolation eller passende afskærmning eller på  

 anden måde er beskyttet imod en under arbejdet opstående mulighed for farlig  

 berøring (direkte eller gennem værktøj m.m.) eller for kortslutning eller  

 jordslutning, f.eks. gennem nedfaldende metalgenstande.
1983-07-01 Udskiftning af sikringer, betjening af afbrydere o.l., hvor der ikke  

 gribes ind i anlæggets udførelse, betragtes ikke som arbejde på tavleanlæg.  

 Heller ikke de sikkerhedsforanstaltninger, der skal udføres, før arbejdet  

 påbegyndes, indgår i begrebet arbejde på tavleanlæg, for så vidt  

 foranstaltningerne kan udføres uden risiko.
 Undtagelser:
 Bestemmelsen kan fraviges i nedennævnte tilfælde under forudsætning af  

 overholdelse af bestemmelserne i § 8.
 1. Ved fejlsøgning, justering og måling, hvortil  

 spænding er nødvendig.
 2. Ved opsætning og udskiftning af målere.
 3. Ved arbejde i arbejdsområder, hvori alle  

 spændingsførende dele er beskyttet af maksimalt 63A sikringer.
 4. I sådanne undtagelsestilfælde, hvor det ikke er  

 muligt på noget tidspunkt at afbryde uden alvorlige følger for en virksomhed.
 Ved »alvorlige følger« forstås i denne forbindelse afbrydning af  

 livsvigtige funktioner (f.eks. på hospitaler o.l.) eller driftsstandsninger,  

 der medfører kostbar ødelæggelse, f.eks. af en igangværende produktion.
1983-07-01 Ved arbejde på Er udgået.
 Om udskiftning af knivsikringer i spændingsførende tilstand, se § 4.1.2.
 6.4 Installationer i våde og eksplosionsfarlige områder samt  

 sprængstofrum.
 6.4.1 I våde og eksplosionsfarlige områder samt sprængstofrum må der ikke  

 foretages arbejde på elektriske installationer under spænding.
 Undtagelser:
1983-07-01 I eksplosionsfarlige områder må der arbejdes på egensikre strømkredse,  

 såfremt egensikkerheden ikke påvirkes.
 I våde områder må der arbejdes på installationer, der er tilsluttet  

 sikkerhedsspænding.
1980-07-01 6.4.2 Ved åbning af kapslinger for eksplosionsbeskyttet materiel skal  

 strømforsyningen til materiellet være afbrudt.
 Kapslinger, der kan åbnes hurtigere end den tid, der er nødvendig for  

 afladning af indbyggede kondensatorer eller afkøling af indkapslede  

 komponenter, er mærket med den nødvendige forsinkelsestid for åbning af  

 kapslingen.
 6.5 Højspændingsinstallationer.
 6.5.1 Primære og sekundære højspændingsinstallationer skal være  

 spændingsløse, når der arbejdes på dem.
1983-07-01 § 7 Sikkerhedsforanstaltninger ved arbejde på eller nær ved spændingsløse  

 tavleanlæg 7.1 Gyldighedsområde.
 7.1.1 Bestemmelserne omfatter de sikkerhedsforanstaltninger, der skal  

 foretages, dels for at gøre den del af en tavle, hvorpå der skal arbejdes  

 (arbejdsområde), spændingsløs, dels for at indkoble denne efter arbejdets  

 afslutning.
 7.2 Personale.
 7.2.1 Den, som skal udføre arbejdet, skal have nødvendig instruktion om  

 anlægget og arbejdets art, således at vedkommende kan vurdere den risiko, der  

 er til stede og medvirke til, at de nødvendige sikkerhedsforanstaltninger  

 iværksættes.
 7.3 Frakobling.
 7.3.1 Tavler eller dele heraf skal frakobles alle steder, hvorfra disse  

 kan sættes under spænding.
 Frakobling skal således også ske imod andre installationsdele, som  

 automatisk eller manuelt kan komme under spænding fra f.eks.  

 nødgeneratoranlæg, vindmøller samt eventuel styrespænding og  

 installationsdele, der automatisk kan indkobles.
 7.4 Sikring mod indkobling.
 7.4.1 Sikring mod indkobling skal foretages på en sådan måde, at  

 utilsigtet indkobling kan anses for udelukket.
Sikring mod indkobling kan f.eks. foretages - ved anbringelse af hængelås i afbryderhåndtag eller tavlelåger, - ved fjernelse af sikringer, - ved demontering af ledninger, når dette kræver brug af værktøj, eller - ved adskillelse af lasker.
Alle frakoblingssteder skal være tydeligt markeret med skilt om, at der  

 arbejdes på tavlen.
Skiltet må kun fjernes af den for arbejdet ansvarlige  

 person.
 7.5 Kontrol af spændingsløs tilstand.
 7.5.1 Det skal på forsvarlig måde konstateres, at alle delene i  

 arbejdsområdet er spændingsløse.
 7.6 Før arbejdets begyndelse.
7.6.1 Ingen må påbegynde arbejde på eller nær ved spændingsløse  

 tavleanlæg, før - frakobling, - sikring mod indkobling, - kontrol af spændingsløs tilstand er gennemført.
 7.7 Ophævelse af sikkerhedsforanstaltninger.
 7.7.1 Ingen sikkerhedsforanstaitning må ophæves, før alle ved arbejdet  

 beskæftigede er blevet gjort bekendt med, at sikkerhedsforanstaltningerne vil  

 blive ophævet, og at arbejdsområdet herefter skal betragtes som  

 spændingsførende.
 7.7.2 Indkobling må først finde sted, når alle de for arbejdet trufne  

 sikkerhedsforanstaltninger er ophævet.
§ 8 Sikkerhedsforanstaltninger ved arbejde på eller nær ved tavleanlæg under  

 spænding (L-AUS) 8.1 Personale.
 8.1.1 Arbejde på tavleanlæg under spænding skal udføres af personer, der  

 har kendskab til og erfaring i de arbejdsoperationer, der skal udføres.
 De pågældende personer skal instrueres i L-AUS bestemmelserne mindst en  

 gang om året.
 Undtagelse:
 Personer under oplæring kan udføre L-AUS under tilsyn af en erfaren  

 person.
 8.2 Nødvendigt mandskab.
 8.2.1 Ved L-AUS, der udføres af en person, skal der altid findes en anden  

 person så nær ved arbejdspladsen, at han efter behov hurtigt kan gribe ind.  

 Denne person skal instrueres om, hvordan han bedst muligt kan gribe ind.
 Undtagelse:
 Følgende arbejder tillades udført af een person, uden at der er en anden  

 person til stede:
 - Fejlsøgning, justering og måling, hvortil spænding er nødvendig.
 - Opsætning og udskiftning af målere, hvor klemmerne er beskyttet af  

 maksimalt 63 A sikringer.
 - Arbejde i arbejdsområder, hvor alle spændingsførende dele er beskyttet  

 af maksimalt 63 A sikringer.
 8.3 Værktøj og udrustning.
 8.3.1 Værktøj og udrustning skal være egnet til anvendelse ved det  

 foreliggende arbejde og periodisk kontrolleres i betryggende omfang for  

 eventuelle fejl og mangler.
 I bilag 3 er angivet retningslinier for opfyldelse af bestemmelsen.
 8.4 Sikkerhedsforanstaltninger.
8.4.1 Der skal gennemføres hensigtsmæssige sikkerhedsforanstaltninger for  

 under arbejdet at sikre, - at kortslutning eller jordslutning ikke forårsages af værktøj eller  

 materiel, og - at ingen kommer i direkte berøring med spændingsførende dele.
 8.4.2 Afhængig af anlæggets og arbejdets art skal der anvendes et eller  

 flere af følgende beskyttelsesmidler:
 - Personlig beskyttelsesudrustning, herunder bl.a. isolerende handsker,  

 eventuelt suppleret med beskyttelseshandsker.
 - Isolerende afskærmning.
 - Isolerende værktøj.
 8.5 Før arbejdets begyndelse.
8.5.1 L-AUS-montøren skal - orientere sig om arbejdets omfang, - orientere sig om arbejdspladsens afgrænsning, - kontrollere, at værktøj og beskyttelsesudrustning er i overensstemmelse  

 med bilag 3 og andre gældende bestemmelser, - orientere eventuelle hjælpere eller medarbejdere og andre personer, der  

 berøres af L-AUS, om arbejdets omfang og varighed, - orientere sig om, hvad der skal foretages, såfremt uheld indtræffer, - orientere sig om nærliggende spændingsførende eller jordede dele.
 8.6 Under arbejdet.
 8.6.1 Arbejdet skal afbrydes, såfremt der under arbejdet indtræffer  

 omstændigheder, der gør afbrydelse påkrævet.
 Eksempler:
 Vejrforholdene gør det uforsvarligt at fortsætte arbejdet.
 Der opstår fejl på isolerende værktøj og udrustning.
 8.7 Efter arbejdet.
 8.7.1 Det skal påses, at værktøj og udrustning fjernes ved arbejdets  

 afslutning.
§ 9 Reparation af materiel 9.1 Almindeligt.
 9.1.1 Reparation af brugsgenstande og hjælpeapparater skal såvel i  

 elektroteknisk som i håndværksmæssig henseende udføres forsvarligt og godt.  

 Brugsgenstande og hjælpeapparater må ved reparationen ikke bringes i en  

 tilstand, der strider imod bestemmelserne for materiel af den pågældende art.
 9.2 Kontrol af isolation.
 9.2.1 Isolationsmodstanden skal efter reparationen måles med et  

 prøveapparat, der opfylder bestemmelserne i § 2.2.2.
 Isolationsmodstanden i forhold til metalliske ydre steldele skal for  

 reparerede brugsgenstande og hjælpeapparater mindst være 0,5 M ohm.
 9.2.2 Er der foretaget reparation eller fornyelse af en vikling eller et  

 varmelegeme i en brugsgenstand eller et hjælpeapparat, skal der foretages en  

 spændingsprøve, som angivet i § 9.2.3.
 Undtagelse:
 Spændingsprøven kræves ikke foretaget på brugsgenstande og  

 hjælpeapparater, hvori der anbringes fabriksnye komponenter, der er således  

 konstrueret, at der ikke kan fremkomme utilstrækkelig isolation på grund af  

 forhold ved anbringelsen.
 Angående udførelse og drift af spændingsprøveapparat, se afsnit 9, § 11.3.
9.2.3 Ved spændingsprøvning skal spændingen reguleres jævnt op fra højst  

 500 V til den i følgende tabel angivne værdi og holdes på denne værdi i 1  

 minut.
Anvendelse af højere prøvespænding end foreskrevet eller påvirkning  

 med prøvespændingen i for lang tid må ikke finde sted, da isolationen derved  

 kan ødelægges.
 For separate motorer kan anvendes de prøvespændinger, som er angivet i  

 DS/IEC 34-1.
 Udskiftes alle elektriske komponenter i brugsgenstande og hjælpeapparater,  

 skal isolationen kunne modstå de prøvespændinger, der er foreskrevet for  

 tilsvarende nye brugsgenstande og hjælpeapparater.
 Ved prøven må der ikke ske gennemslag.
 9.3 Forholdsregler ved konstatering af fejl.
 9.3.1 Hvis reparatøren har konstateret, at brugsgenstanden eller  

 hjælpeapparatet ikke har foreskreven isolationsmodstand, eller at den på  

 anden måde ikke er i overensstemmelse med stærkstrømsreglementets  

 bestemmelser, skal han gøre ejeren (brugeren) opmærksom på de konstaterede  

 mangler og på den fare og det ansvar. som er forbundet med ikke at lade disse  

 afhjælpe.
1980-07-01 9.4 Eksplosionsbeskyttet materiel.
 9.4.1 Reparation af eksplosionsbeskyttet materiel må kun foretages under  

 ansvar af et firma, der fremstiller eksplosionsbeskyttet materiel af den  

 pågældende art.
 Se også afsnit 50, § 25.2.
 Undtagelse:
 Reparationsarbejder. som ikke vedrører den eksplosionssikre kapsling. kan  

 udføres af kvalificerede firmaer under ansvar af sagkyndige personer.
 Elektroinstallatører er berettiget til at påtage sig ansvaret for  

 udskiftning af sådanne enkeltdele i eksplosionsbeskyttet materiel, som ifølge  

 materiellets konstruktion er beregnet til udskiftning på stedet med dele af  

 tilsvarende udførelse.
1985-10-01 Bilag 1 Bilaget er udgået.
Bilag 2 Almindelig vejledning vedrørende gennemførelse af installationseftersyn 1 Almindeligt.
 Ved eftersynet skal der foretages en grundig gennemgang af  

 installationerne for påvisning af eventuelle fejl og mangler, hvis  

 afhjælpning vil være påkrævet.
 Installationerne skal være i overensstemmelse med de på tidspunktet for  

 udførelsen eller de ved senere omlægninger gældende bestemmelser for  

 installationers udførelse, se dog nedenfor vedrørende ekstrabeskyttelse.
 Opmærksomheden henledes på bestemmelserne i § 5 med hensyn til afhjælpning  

 af eventuelle fejl og mangler, som konstateres ved andre installationer end  

 de af eftersynet omfattede i forbindelse med eftersynet.
 2 Ledninger i fast installation.
 Ledningerne besigtiges i størst muligt omfang.
Det påses, - at ledningerne ikke er beskadiget, - at ledningerne ikke er udsat for beskadigelse.
 3 Tilledninger.
 Ledningerne besigtiges i størst muligt omfang.
Det påses, - at ledningerne ikke er beskadiget, - at ledningerne ikke er udsat for beskadigelse, - at ledningerne er tilsluttet monteringsmateriellet på forskriftsmæssig  

 måde.
 4 Monteringsmateriel, tavler, kanal- og skinnesystemer.
 Materiellet besigtiges i størst muligt omfang.
Det påses, - at materiellet er fastgjort solidt til underlaget, - at bestemmelserne vedrørende mærkning er opfyldt, - at bestemmelserne vedrørende berøringsbeskyttelse og kapsling er  

 opfyldt, - at materiellet er omfattet af ekstrabeskyttelse i den udstrækning, dette  

 kræves.
 5 Brugsgenstande.
 Brugsgenstandene besigtiges i størst muligt omfang.
Det påses, - at bestemmelserne vedrørende berøringsbeskyttelse og kapsling er  

 opfyldt, - at brugsgenstandene er ekstrabeskyttet i den udstrækning, dette kræves.
 6 Overstrømsbeskyttelse.
 Hvor der ved eftersynet fremkommer oplysninger eller konstateres forhold,  

 der kan vække mistanke om ukorrekt overstrømsbeskyttelse, kontrolleres  

 sikringernes mærkestrøm og overstrømsafbrydernes indstilling.
Opmærksomheden skal være særlig henledt på - ledningernes varmeafledningsforhold og omgivelsestemperatur samt  

 antallet af sideløbende ledere, - sikringer og overstrømsafbrydere for motorer til arbejdsmaskiner.
 7 Ekstrabeskyttelse.
 Ekstrabeskyttelse udført ved fejlstrømsafbryder, fejlspændingsafbryder,  

 nulling eller jording kontrolleres i videst muligt omfang efter  

 bestemmelserne i afsnit 11, § 2.3.
 Effektiviteten af ekstrabeskyttelsen skal altid kontrolleres, hvor der ved  

 eftersynet fremkommer oplysninger eller konstateres forhold, der kan vække  

 mistanke om, at ekstrabeskyttelsen ikke er effektiv.
 Hvor monteringsmateriel eller flere brugsgenstande er ekstrabeskyttet med  

 fælles fejlstrømsafbryder eller fælles fejlspændingsafbryder, kan en krævet  

 udløseprøve foretages alene ved en enkelt af de ekstrabeskyttede dele.
 8 Isolationsmåling.
 Der foretages isolationsmåling af installationer og brugsgenstande, hvor  

 der ved eftersynet fremkommer oplysninger eller konstateres forhold, der kan  

 vække mistanke om isolationsfejl.
 Der skal altid foretages isolationsmåling af dele, der som følge af fugt,  

 mekanisk beskadigelse, ældning eller termisk påvirkning kan være behæftet med  

 fejl.
 9 Øjeblikkelige foranstaltninger.
 Såfremt der ved eftersynet konstateres fejl eller mangler (herunder  

 isolationsfejl), som skønnes at medføre væsentlig fare, skal  

 installationsejeren (brugeren) gøres bekendt med disse og med det ansvar, som  

 er forbundet med ikke at lade fejlene eller manglerne afhjælpe øjeblikkeligt,  

 eller med ikke at lade den pågældende del af installationerne afbryde  

 øjeblikkeligt.
1983-07-01 Bilag 3 Værktøj og udrustning for L-AUS Almindeligt.
 I henhold til § 8.3.1 skal værktøj og udrustning være egnet til anvendelse  

 ved det foreliggende arbejde og periodisk kontrolleres i betryggende omfang.
 Bestemmelsen kan opfyldes ved at følge nedenstående retningslinier.
 Isolerende håndværktøj.
 Indtil IEC norm foreligger, kan der anvendes isolerende håndværktøj, som  

 er fabrikeret og afprøvet i overensstemmelse med den svenske norm SEN 21 50  

 02 (1977-07-01) eller den tyske VDE-norm 0680, Teil 2/3.78.
 Isolerende håndværktøj kan være helt fremstillet af isolermateriale eller  

 være isoleret bortset fra den del, der er beregnet til at gribe fat i eller  

 om arbejdsstykket, eller være isoleret kun for håndtagets vedkommende.
 Valg mellem værktøjstyper må baseres på den aktuelle arbejdsopgave.
 Isolerende handsker.
 Indtil IEC norm foreligger, kan der anvendes isolerende handsker, som er  

 fabrikeret for anvendelse på vekselstrømsanlæg med spænding på maksimalt 1  

 000 V og afprøvet i overensstemmelse med den svenske norm SEN 21 50 01  

 (1976-11-15) eller den tyske VDE-norm 0680, Teil 1a/1.77, eller den engelske  

 standard BS 697: 1977.
 Beskyttelseshandsker.
Anvendes supplerende handsker til beskyttelse af de isolerende handsker,  

 skal disse beskyttelseshandsker være udformet på en sådan måde, at de ikke  

 under brugen kan beskadige de isolerende handsker.
Manchetten på  

 beskyttelseshandskerne skal være kortere end manchetten på de isolerende  

 handsker.
 Sikkerhedshjelm.
 Sikkerhedshjelme skal være type B-hjelme, fabrikeret og afprøvet efter DS  

 973.1. Hjelme skal tillige være isolerende.
 Ansigtsskærm.
 Indtil IEC norm foreligger, kan der anvendes ansigtsskærme, som er  

 fabrikeret og afprøvet i overensstemmelse med den tyske VDE-norm 0680, Teil  

 1a/1.77.
 Afskærmninger.
 Indtil IEC norm foreligger, kan der anvendes isolerende afskærmninger af  

 følgende typer:
 - Isolerende skærmduge med en isolertykkelse på mindst 0,5 mm.
 - Isolerende rørformede afdækninger eller formstøbte afdækninger med en  

 isolertykkelse på mindst 1,0 mm.
 - Isolerende beskyttelsesmåtter med en isolertykkelse på mindst 2,5 mm.  

 Måtterne bør ikke være mindre end 1 x 1 m og bør være skridsikre på begge  

 sider.
 Periodisk kontrol.
 Den periodiske kontrol skal afpasses efter omfanget af brugen af værktøj  

 og udrustning, dog skal kontrollen foretages mindst en gang om året.  

 Kontrollen skal udføres af sagkyndigt personale.
 Kontrollen skal omfatte en særlig omhyggelig undersøgelse af værktøj og  

 udrustning med henblik på i rimeligt omfang at konstatere, hvorvidt værktøj  

 og udrustning er i god stand og fremdeles opfylder gældende normer og øvrige  

 anvisninger.
Eksempelvis bør kontrollen af isolerende handsker omfatte - en grundig besigtigelse af handskerne, - en strækning af handskerne, - en afprøvning af handskerne med luftpumpe til konstatering af, hvorvidt  

 handskernes isolerende evne og mekaniske styrke er til stede.
 Konstaterede fejl og mangler, som kan forårsage fare, skal afhjælpes på  

 betryggende måde, eller det skal sikres, at det pågældende materiel ikke  

 anvendes til L-AUS.
 For så vidt angår kontrol af transportable motordrevne og elektromagnetisk  

 drevne håndværktøjer henvises til bestemmelserne i afsnit 11, § 3.2.2. med  

 tilhørende note.
