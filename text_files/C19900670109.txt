 Finansministeriet og Foreningen af Yngre Læger har indgået vedlagte  

 overenskomst af 27. august 1990, der træder i stedet for overenskomsten af  

 30. december 1987.
Finansministeriet, Administrations- og Personaledepartementet, Den 14. september 1990 P.M.V.
 E.B.
Jonna Rudkilde Frederiksen OVERENSKOMST FOR LÆGEN PÅ SKOLESKIBET »DANMARK« § 1. Ansættelse Lægen ansættes efter opslag.
Ansættelsen udløber med udgangen af den  

 måned, hvori lægen forlader tjenesten ved skoleskibet, heri medregnet den  

 tid, som efter hjemkomst medgår til rapportaflæggelse og andre tjenstlige  

 forretninger.
§ 2. Løn Skibslægen oppebærer under sin tjeneste løn svarende til den i § 14, stk.  

 1, 2, 3, 4, 5, 6, 8, 9a, 9b, 1. afsnit og 10, i overenskomsten on løn- og  

 øvrige ansættelsesvilkår for underordnede sygehuslæger fastsatte løn, hvortil  

 kommer særlig lønregulering i overensstemmelse med § 15 i nævnte  

 overenskomst.
§ 3. Pension Som bidrag til skibslægens pensionering betaler Søfartsstyrelsen 10 pct.  

 af den i § 14, stk. 1 og 2, i overenskomsten om løn- og øvrige  

 ansættelsesvilkår for underordnede sygehuslæger, nævnte løndele samt  

 procentregulering af disse lønningsdele.
Endvidere tilbageholder styrelsen 5  

 pct. af de samme løndele i skibslægens løn som eget pensionsbidrag.
 Stk. 2. Pensionsbidraget indbetales månedsvis til Lægernes Pensionskasse  

 med angivelse af skibslægens navn, løntrin og tidsrummet, som beløbet svarer  

 til.
§ 4. Frihed Som kompensation for manglende frihed på søn- og helligdage under tjeneste  

 til søs har skibslægen, når han finder det forsvarligt efter vurdering af  

 helbredssituationen om bord, og det sker i overensstemmelse med skibsførerens  

 myndighedsudøvelse i henhold til lovgivningen, frihed til at forlade skibet,  

 sålænge dette ligger i havn.
§ 5. Vilkår i øvrigt Under tjenesten ydes der lægen kost og logi på skoleskibet, og der  

 tilkommer ham uniformsgodtgørelse svarende til den, de øvrige officerer om  

 bord modtager.
 I sygdomstilfælde er lægen sikret efter samme regler som andet påmønstret  

 personale.
§ 6. Ikrafttræden og opsigelse af overenskomsten Overenskomsten har virkning fra 1. april 1989 og kan af parterne opsiges  

 med 3 måneders varsel til en 31. marts, dog tidligst 31. marts 1991.
 København, den 27. august 1990.
Foreningen af Yngre Læger  

 Finansministeriet Lise Møller P.M.V.
 /Mads Gaub E.B.
