Landsskatteretskendelse vedr. studierejselegater, der ikke er  

 anvendt i tildelingsåret Klagen skyldes, at et restbeløb vedrørende studierejselegater på  

 34.883 kr. er anset for skattepligtig indkomst, da beløbet ikke er brugt til  

 studierejser i det påklagede indkomstår.
Landsskatterettens  

 afgørelse Skatteankenævnet har stadfæstet de stedlige skattemyndigheders  

 afgørelse, hvorefter et beløb på 34.883 kr. vedrørende tildelte  

 studierejselegater er anset for skattepligtig indkomst.
 Landsskatteretten ændrer skatteankenævnets afgørelse, således at  

 det omhandlede beløb på 34.883 kr. vedrørende tildelte studierejselegater  

 anses  

 for skattefrit.
Sagens  

 oplysninger Klager modtog i 1999 følgende legater:
B Mindelegat 6.000 kr.
C Fond 15.000 kr.
D Fond 25.000 kr.
E Fond 10.000 kr.
F Fond 20.000 kr.
I alt modtaget 76.000 kr.
 Det fremgår, at der er tale om studierejselegater.
 Efter fradrag af klagerens rejseudgifter i 1999 på i alt 41.117  

 kr. resterede et beløb på 34.883 kr., som ikke ved udgangen af 1999 var  

 forbrugt til studierejseformål, men som henstod som opsparing.
Skatteankenævnets  

 afgørelse Skatteankenævnet har stadfæstet de stedlige skattemyndigheders afgørelse,  

 hvorefter et beløb på 34.883 kr. vedrørende tildelte studierejselegater er  

 anset for skattepligtig indkomst.
 Nævnet har bl.a. henvist til at skattefritagelse vedrørende  

 studierejselegater kun kan statueres, såfremt rejse og meromkostninger er  

 afholdt i indenfor samme indkomstår, hvori legaterne er ydet.
Told-  

 og Skattestyrelsens indstilling Told- og Skattestyrelsen har bl.a. anført, at legater, der ydes  

 som hjælp til gennemførelse af uddannelse, som udgangspunkt skal beskattes,  

 jf.  

 statsskattelovens § 4, stk. 1, litra c.
Med hensyn til studierejselegater er  

 der dog gjort en særlig undtagelse, idet sådanne legater er skattefri for  

 modtageren, i det omfang  

 de medgår til  

 dækning af sædvanlige udgifter til rejse mellem Danmark og et studiested i  

 udlandet, Færøerne eller Grønland eller til sædvanlige omkostninger til logi,  

 kost og småfornødenheder på studiestedet i udlandet, Færøerne eller Grønland,  

 jf. ligningslovens § 7 K.
Det er således en betingelse for skattefriheden, at  

 studierejselegatet anvendes til at afholde omkostninger i forbindelse med en  

 studierejse.
Anvendes pengene til andre formål, skal de beskattes.
I den pågældende sag har klageren anvendt studierejselegatet til  

 investering i obligationer.
Studierejselegatet er modtaget i 1999, og beløbet  

 er ikke hævet i hverken 2000 eller 2001.
Indkomstskattesystemet bygger på beskatning af årets indkomst.  

 En indkomst skal principielt beskattes i det indkomstår, der er erhvervet ret  

 til den.
Et legat, der er udbetalt i 1999, er til rådighed for forbrug i  

 1999,  

 og skal derfor beskattes i det år.
Anvendes et studierejselegat efter sit  

 formål, har det ikke været til rådighed for forbrug, og der er intet at  

 beskatte.
I praksis tillades det dog at undlade beskatning af et  

 studierejselegat i tildelingsåret, såfremt der ved årets slutning foreligger  

 helt konkrete planer om studierejse i det efterfølgende år, og rejsen faktisk  

 finder sted.
 En længere frist ville betyde, at et modtaget rejselegat  

 eventuelt skulle beskattes flere år efter, at det var udbetalt og forbrugt,  

 hvis det ikke blev anvendt efter sit formål.
Klagerens  

 påstand og argumenter Klageren har over for Landsskatteretten nedlagt påstand om, at  

 det omhandlede restbeløb vedrørende tildelte legater på 34.883 kr. anses for  

 skattefrit.
Til støtte for den nedlagte påstand har klageren bl.a. gjort  

 gældende, at det må anses for muligt at overføre resterende midler fra  

 studierejselegater til senere anvendelse, når det  under hensyn til  

 klagerens  

 øvrige aktiviteter  er muligt at anvende midlerne.
Dette gælder ikke  

 mindst  

 for så vidt angår et beløb på 25.000 kr. modtaget fra D Fond, da  

 beløbet blev modtaget så sent  december 1999  

  at det ikke var muligt at anvende beløbet i 1999. Der er fremlagt en  

 erklæring fra en advokat vedrørende det anførte legats udbetalingstidspunkt.
Landsskatterettens  

 bemærkninger og begrundelse Det følger af ligningslovens § 7 K, at legater, som er betinget  

 af, at de anvendes til studierejser i udlandet, Færøerne eller Grønland, ikke  

 medregnes ved indkomstopgørelsen for modtageren, i det omfang de medgår til  

 dækning af sædvanlige udgifter til rejse mellem Danmark og studiestedet.  

 Legater bortset fra stipendium og legater m.v. efter stk. 3 og 4, som er  

 betinget af, at de anvendes til studierejser i udlandet, Færøerne eller  

 Grønland,  

 medregnes ikke ved indkomstopgørelsen for modtageren, i det omfang de medgår  

 til dækning af sædvanlige omkostninger til logi, kost og småfornødenheder på  

 studiestedet, jf. stk. 2.
 Der kan ikke i almindelighed indfortolkes et krav i  

 ligningslovens § 7 K om, at en studierejse skal være gennemført inden for et  

 vist tidsrum for, at det legat rejsen knytter sig til, er skattefrit i  

 henhold  

 til bestemmelsen.
 Ifølge Ligningsrådets anvisninger har der i perioden 1952-1988  

 været skattefrihed for sådanne rejselegater, hvilket således fremgik af  

 ligningsvejledningen indtil 1988. Ved lov nr. 236 af 8. april 1992, hvor den  

 nuværende bestemmelse i ligningslovens § 7 K blev indføjet, var der alene  

 tale  

 om en tydeliggørelse, og ifølge bemærkningerne til lovforslaget tilsigtede  

 dette ikke en principiel ændring af gældende praksis.
 I det omhandlede tilfælde blev legaterne erhvervet i 1999 og af  

 praktiske grunde først brugt op i år 2003.
 Under disse omstændigheder er der ikke hjemmel til at beskatte  

 rejselegaterne.
 Den påklagede afgørelse ændres derfor.
