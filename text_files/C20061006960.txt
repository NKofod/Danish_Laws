Arbejdsmiljøuddannelse  

 for koordinatorer af sikkerheds-  

  

 og sundhedsarbejdet på bygge- og anlægspladser  

  

 At-vejledning F.2.3  

  

 Marts 2006 Vejledning om  

 indhold, omfang og deltagere samt tilmelding og gennemførelse Koordinatorer af sikkerheds- og sundhedsarbejdet inden  

 for bygge- og anlægsområdet skal uddannes til at tage sig af deres opgaver.  

 Ifølge bekendtgørelse om bygherrens ansvar og pligter skal koordinatorerne  

 have  

 gennemført arbejdsmiljøuddannelsen, inden de bliver koordinatorer (1).
 Denne At-vejledning oplyser om, hvem der skal gennemgå  

 uddannelsen, uddannelsens indhold og omfang samt tilmelding og gennemførelse  

 af  

 uddannelsen.
Hvem skal deltage  

 i arbejdsmiljøuddannelsen? Ved bygge- og anlægsarbejde skal bygherren udpege en  

 person som koordinator af sikkerheds- og sundhedsarbejdet, når to eller flere  

 arbejdsgivere på samme tidspunkt beskæftiger flere end ti personer.
Denne  

 person skal bl.a. have gennemført arbejdsmiljøuddannelsen for koordinatorer  

 af  

 sikkerheds- og sundhedsarbejdet inden for bygge- og anlægsområdet.
 Koordinatorer, der før den 1. januar 2006, men efter  

 den 1. april 1991 har gennemført sikkerhedsgruppens arbejdsmiljøuddannelse  

 (§ 9-uddannelsen),  

 skal ikke gennemføre arbejdsmiljøuddannelsen for koordinatorer.
Hvad indeholder  

 uddannelsen? På arbejdsmiljøuddannelsen lærer deltagerne om de  

 opgaver og krav, der stilles til koordinatorer af sikkerheds- og  

 sundhedsarbejdet inden for bygge- og anlægsområdet.
I undervisningen tages  

 bl.a. følgende emner op:
   

 	  

 Principper for  

 samarbejde, formidling og pædagogiske virkemidler og påvirkning af byggeriets  

 aktører, herunder ansatte og arbejdsledere, til fremme af arbejdsmiljøet.
   

 	  

 Koordinatorens opgaver  

 og funktion i henhold til bekendtgørelse om bygherrens pligter,  

 bekendtgørelse  

 om projekterende og rådgivers pligter samt de særlige regler om indretning af  

 byggepladser.
   

 	  

 Aktører inden for  

 arbejdsmiljøområdet og koordinatorens og sikkerhedsorganisationens relationer  

 til andre arbejdsmiljøaktører, herunder arbejdsmiljørådgivere,  

 bedriftssundhedstjenester, branchearbejdsmiljøråd, Arbejdstilsynet mv.
   

 	  

 De strukturer på  

 bygge- og anlægspladsen, som koordinatoren indgår i, herunder principper for  

 og  

 metoder til at lede og gennemføre sikkerhedsmøder og sikkerhedsråd.
   

 	  

 Udarbejdelse,  

 vedligeholdelse og gennemførelse af plan for sikkerhed og sundhed.
   

 	  

 Effektiv og  

 systematisk planlægning og gennemførelse af det forebyggende arbejde i  

 fællesområderne.
  

 	  

 Metoder, som kan  

 anvendes i det forebyggende arbejde, herunder arbejdsmiljøgennemgange,  

 tjekskemaer,  

 inddragelse af indikatorer på arbejdsmiljøproblemer og udarbejdelse af  

 arbejdspladsvurderinger.
I denne forbindelse indrages sygefravær samt  

 handlemuligheder vedrørende det psykiske arbejdsmiljø.
   

 	  

 Arbejdsmiljøledelse i  

 forbindelse med et bygge- og anlægsarbejde.
   

 	  

 Koordinators opgaver i  

 relation til ulykker, nærved-ulykker og sundhedsfarer.
Hvor lang er  

 uddannelsen? Arbejdsmiljøuddannelsen er på 37 timer og skal  

 gennemføres over mindst fire dage med en ligelig fordeling af timetallet.
I  

 uddannelsens længde er indregnet korte pauser, men frokostpauser ligger uden  

 for det fastsatte timetal.
Uddannelsen kan gennemføres i sammenhæng eller kan  

 opdeles på enkelte dage.
Det enkelte kursus må dog ikke strække sig over mere  

 end 15 uger.
Deltagerne skal  

 udføre en praktisk opgave Deltagerne skal som led i uddannelsen gennemføre en  

 praktisk opgave i den virksomhed, de er ansat i.
Opgaven skal koble kursets  

 indhold sammen med arbejdet som koordinator.
Tiden, der medgår til løsning af  

 opgaven, ligger uden for de 37 timer, der er afsat til kurset.
 Hvis deltageren ikke er ansat i en virksomhed, aftales  

 en relevant opgave med underviseren.
 Hvis kurset gennemføres over sammenhængende dage,  

 udføres opgaven inden kursets start.
Kan man skifte  

 hold? Undervisningen foregår på ét samlet hold med højst 20  

 deltagere.
Hvis en kursusdeltager, der er startet på et hold, bliver  

 forhindret  

 af sygdom eller andre tvingende omstændigheder, kan kursusudbyderen  

 undtagelsesvis tillade, at deltageren flyttes til et andet hold for at  

 gennemføre resten af uddannelsen.
Netbaseret  

 arbejdsmiljøuddannelse Arbejdsmiljøuddannelsen kan også gennemføres som en  

 netbaseret uddannelse.
 Inden uddannelsen begyndes, skal deltagerne udføre en  

 præsentationsopgave, som skal dokumentere, at de har tilstrækkelige  

 IT-kundskaber til at deltage i undervisningen, og at de har de nødvendige  

 tekniske faciliteter.
Uddannelsen indledes med en dag, hvor hele holdet er  

 samlet.
Den resterende uddannelse gennemføres via internettet, hvor der skal  

 løses et antal opgaver.
Hver enkelt deltager udarbejder sammen med  

 underviseren  

 en aktivitetsplan over de opgaver, der skal løses, således at det sikres, at  

 deltageren får den nødvendige viden.
De enkelte deltagere kan således få  

 forskellige opgaver, der skal sikre, at deltagerne gennemgår en relevant  

 arbejdsmiljøuddannelse.  

 Den praktiske opgave indgår i disse opgaver.
 Aktivitetsplanen skal ligeledes sikre, at deltagerne  

 anvender ca. 37 timer på uddannelsen.
 Uddannelsen skal strække sig over mindst 6 uger og må  

 højst strække sig over 15 uger.
Evaluering af  

 uddannelsen Arbejdsmiljøuddannelsen bliver løbende evalueret af  

 Dansk Evalueringsinstitut.
Til dette formål skal deltagerne og underviseren  

 udfylde et evalueringsskema ved uddannelsens afslutning.
 Som grundlag for udfyldelsen af spørgeskemaet skal  

 deltagerne have udbyderens uddannelsesplan udleveret senest ved kursets  

 begyndelse.
Kursusbevis Hver enkelt deltager får et kursusbevis, når hele  

 uddannelsen er gennemført.
Deltagerens arbejdsgiver får en kopi af  

 kursusbeviset.
Hvis en kursusdeltager har mistet sit kursusbevis, kan  

 kursusudbyderen udstede et nyt kursusbevis, hvis det kan dokumenteres, at  

 deltageren har gennemført hele uddannelsen.
Dette dokumenteres normalt ved,  

 at  

 kursusudbyderen har en kopi af den underskrevne deltagerliste.
Hvem udbyder  

 arbejdsmiljøuddannelsen? Udbyderne af arbejdsmiljøuddannelserne skal være  

 godkendt af Arbejdstilsynet.
Vejledning om kravene til udbydere af  

 arbejdsmiljøuddannelserne findes på Arbejdstilsynets hjemmeside www.at.dk.
En liste over de godkendte udbydere af arbejdsmiljøuddannelserne  

 findes på Arbejdstilsynets hjemmeside www.at.dk.
Oplysninger om, hvem der er  

 udbydere af arbejdsmiljøuddannelserne, kan også fås hos Arbejdstilsynet på  

 telefon 70 12 12 88 (tast 1 og spørg efter arbejdsmiljøuddannelserne).
Arbejdstilsynet, den 1. marts 2006 Jens Jensen Regler:
(1)  

 	  

 Bekendtgørelse om  

 arbejdsmiljøuddannelserne (2)  

 	  

 Bekendtgørelse om  

 bygherrens pligter Læs også  

 Arbejdstilsynets vejledning om:
(1)  

 	  

 Bygherrens ansvar og  

 pligter Læs også  

 branchearbejdsmiljørådenes vejledninger:
