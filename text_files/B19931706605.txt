 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, som ændret ved lov nr. 837 af 18. december 1991, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 264 af 27. juni 1966 om driftsforskrifter for regelmæssig  

 og ikke-regelmæssig offentlig lufttrafik, som ændret ved ministeriets  

 bekendtgørelse nr. 397 af 11. oktober 1967, følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 BL 3-31, Selvvalg af helikopterflyvepladser, seneste udgave.
 1.3 BL 5-2, Landbrugsflyvning, seneste udgave.
 1.4 BL 7-1, Bestemmelser om lufttrafikregler, seneste udgave.
2. Definition Hængende last:
 Enhver form for last, som under flyvning er anbragt udenfor en helikopters  

 krop, og som kan udløses af et besætningsmedlem.
3. Anvendelsesområde 3.1 Denne BL fastsætter bestemmelser for flyvning med hængende last - med dansk registrerede helikoptere og - med udenlandsk registrerede helikoptere, der opererer i henhold til en  

 dansk driftstilladelse, jf. luftfartslovens § 4, stk. 2.
 3.2 Bestemmelserne i afsnit 7 og afsnit 9 gælder tillige for flyvning med  

 udenlandsk registrerede helikoptere inden for dansk område.
 3.3 For sprøjtning, pudring, tilsåning og gødskning af skov- og  

 landbrugsarealer gælder alene bestemmelserne i BL 5-2.
4. Ansvar 4.1 Luftfartsforetagendet skal sikre, at helikopteren er indrettet og  

 forsynet med udstyr i overensstemmelse med bestemmelserne i afsnit 6 i denne  

 BL, og at der er udarbejdet instruktioner for udførelse af flyvning med  

 hængende last, således at disse instruktioner fremgår af  

 luftfartsforetagendets driftshåndbog/flyveskolens skolehåndbog.
4.2 Luftfartøjschefen skal sikre, a. at flyvningen kun udføres fra de flyvepladser, der er nævnt i afsnit 7,  

 og b. at bestemmelserne i afsnit 8 overholdes, og at den aktuelle flyvning  

 finder sted som angivet i afsnit 9.
5. Tilladelse Flyvning med hængende last må kun udføres af a. luftfartsforetagender, der har tilladelse til erhvervsmæssig  

 lufttransport af passagerer, post og/eller fragt, eller b. godkendte flyveskoler i forbindelse med uddannelse til  

 erhvervscertifikat i henhold til et uddannelsesprogram, der er godkendt af  

 Statens Luftfartsvæsen.
6. Materiel Helikopteren og anordninger, der anvendes til flyvning med hængende last,  

 skal opfylde kravene i BL 1-12, afsnit 7.
7. Flyvepladser Flyvning må kun udføres fra offentlige flyvepladser eller selvvalgte  

 helikopterflyvepladser, jf.
BL 3-31.
8. Personel 8.1 Luftfartøjschefen skal være i besiddelse af et gyldigt  

 trafikflyvercertifikat til helikopter samt have erhvervet en flyvetid på  

 mindst 200 timer som luftfartøjschef på helikopter, heraf mindst 50 timer på  

 den pågældende type.
 8.1.1 Indtil halvdelen af den flyvetid på henholdsvis 200 timer og 50  

 timer, der er nævnt i pkt. 8.1, kan erstattes af flyvetid erhvervet under  

 syntetisk flyvning, der er godkendt af Statens Luftfartsvæsen.
 8.1.2 Luftfartøjschefen skal inden for de forudgående 12 måneder have  

 gennemgået træning på den pågældende type monteret med anordninger til  

 flyvning med hængende last.
 8.1.3 Denne træning skal som minimum omfatte følgende:
a.
Rekognoscering.
b.
De korrekte metoder vedrørende lastning, rigning og fastgørelse af  

 hængende last.
c.
Flyvemæssige karakteristika ved forskellige lasttyper og kombinationer  

 heraf, herunder risici.
d.
Vægt- og balanceproblemer.
e.
Helikopterens præstationer, begrænsninger og godkendte procedurer.
f.
Instruktion af besætningsmedlemmer og hjælpepersonel.
g.
Alle manøvrer, der indgår i flyvning med hængende last, herunder  

 nødprocedurer.
Lasten skal veje mindst 75% af den maksimalt tilladte hængende  

 last.
h.
Tegngivning.
8.2 Under udførelse af flyvning med hængende last må kun medføres  

 personer, som har en nødvendig funktion i forbindelse hermed, samt personer,  

 som er nødvendige for udførelse af den arbejdsaktivitet, der er forbundet med  

 transporten.
Sådanne personer skal være instrueret om alle forhold af  

 betydning for sikkerheden.
 8.2.1 Personer under optræning til en sådan funktion kan medfølge.
 8.3 Hjælpepersonel på jorden skal være instrueret om alle forhold, der har  

 at gøre med sikkerhed for personer og materiel i forbindelse med opsamling og  

 afætning af hængende last, herunder forholdsregler i tilfælde af  

 nødsituationer.
9. Operationelle bestemmelser 9.1 Opsamle- og afsætteområder Opsamlings- og afsætningsområder skal have en sådan udstrækning, at  

 opsamling og afsætning og enhver manøvre i forbindelse hermed kan foregå uden  

 risiko for personer eller tredjemands ejendom på jorden eller vandet.
9.2 Rekognoscering Inden et område benyttes til opsamling, afsætning eller overflyvning med  

 hængende last, skal det være rekognosceret med henblik på at fastslå områdets  

 egnethed samt fastlæggelse af en flyvevej, som i videst mulig omfang tager  

 hensyn til hindringer, nødlandingsmuligheder samt muligheder for tilsigtet  

 eller utilsigtet kast af lasten uden risiko for skade på personer eller  

 tredjemands ejendom på jorden eller vandet.
9.3 Udførelse 9.3.1 Flyvning med hængende last IFR og flyvning med hængende last om  

 natten må kun finde sted efter særlig indhentet tilladelse fra Statens  

 Luftfartsvæsen.
9.3.2 Flyvning med hængende last skal planlægges og gennemføres således,  

 at omgivelserne forstyrres mindst muligt.
Hvis det konstateres, at flyvningen  

 er til gene, skal der straks træffes sådanne rimelige forholdsregler, som kan  

 begrænse generne.
9.3.3 Før flyvning med hængende last påbegyndes, skal det sikres, at a. sikkerhedsmekanismer til udløsning af last er funktionsdygtige, og b. alle personer ombord i helikopteren bærer sikkerhedshjelm.
9.3.4 Flyvning med hængende last skal foregå under overholdelse af  

 lufttrafikreglerne, jf.
BL 7-1, dog at flyvningen ikke må finde sted over tæt  

 bebyggede områder, herunder sommerhusområder, beboede campingpladser samt  

 områder, hvor et større antal mennesker er samlet i fri luft.
9.3.5 Uden for de områder, som er nævnt i pkt. 9.3.4, må flyvning over  

 bygninger kun finde sted, hvis ejerens tilladelse foreligger, og under  

 forudsætning af, at flyvningen ikke herved udgør nogen risiko for personer  

 eller tredjemands ejendom.
Minimumsflyvehøjden på 150 m kan i samme område  

 underskrides under forudsætning af, at flyvningen ikke herved udgør nogen  

 risiko for personer eller tredjemands ejendom.
 9.3.6 Overflyvning af offentlig vej, jernbane eller luftledninger må ikke  

 finde sted i lavere højder end 15 m målt fra den hængende last.
 9.3.7 Under opsamling eller afsætning af hængende last må kun personer,  

 som har en nødvendig funktion i forbindelse hermed, opholde sig under  

 helikopteren nærmere end en afstand på 35 m.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Med bøde, hæfte eller fængsel indtil 2 år straffes i medfør af  

 luftfartslovens § 149, stk. 8, et luftfartsforetagende, der overtræder  

 bestemmelserne i pkt. 4.1, afsnit 5, afsnit 8 eller pkt. 9.3.1.
 12.2 Med bøde, hæfte eller fængsel indtil 2 år straffes i medfør af  

 luftfartslovens § 149, stk. 8, en luftfartøjschef, der overtræder  

 bestemmelserne i pkt. 4.2, afsnit 7, afsnit 8 eller afsnit 9.
 12.3 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådan bødeansvar.
13. Ikrafttræden 13.1 Denne BL træder i kraft den 1. maj 1993.
 13.2 Samtidig ophæves BL 5-35, 1. udgave af 1. juni 1984.
