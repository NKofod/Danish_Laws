Skriftlig fremsættelse (18. december 2003) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af lov om kemiske stoffer og produkter og lov om dyreforsøg.  

 (Markedsføringsforbud for kosmetiske midler der er testet med dyreforsøg,  

 forbud mod udførelse af dyreforsøg med færdige kosmetiske midler samt  

 offentliggørelse af visse oplysninger om kosmetiske midler m.v.) (Lovforslag nr.
L 120).
 Lovforslaget sigter først og fremmest mod, at Danmark kan  

 implementere dele af Europa-Parlamentets og Rådets direktiv 2003/15/EØF af  

 27.  

 februar 2003 (herefter: 7. ændring) om ændring af Rådets direktiv 76/768/EØF  

 om  

 indbyrdes tilnærmelse af medlemsstaternes lovgivning om kosmetiske midler.  

 Forslaget omfatter kun de bestemmelser i 7. ændring, der ikke kan gennemføres  

 på grundlag af den gældende lovgivning på området.
Der indføres med 7. ændring både et testforbud mod  

 dyreforsøg på kosmetiske produkter og deres ingredienser og et  

 markedsføringsforbud mod kosmetiske produkter, hvor produktet eller  

 ingredienser heri er testet mod dyr.
Testforbuddet for kosmetiske produkter  

 skal senest være indført  

    

  

 fra 10.  

 september 2004, mens de øvrige forbud indføres gradvis frem til 2009 i takt  

 med  

 at der udvikles og godkendes egnede alternative metoder, dog således at  

 forbuddene mod 3 specifikke typer af dyreforsøg først indføres i 2013. I  

 forbindelse med forbuddene mod dyreforsøg indføres der samtidig regler for,  

 hvornår et kosmetisk produkt må mærkes med, at det ikke er blevet testet på  

 dyr.
 Ligeledes bestemmes det i 7. ændring, at myndighederne skal  

 sikre, at offentligheden har nem adgang vil visse oplysninger om kosmetiske  

 produkters sammensætning samt om uønskede virkninger ved brugen af kosmetiske  

 produkter.
Det foreslås derfor at ændre lov om dyreforsøg således, at  

 der indføres forbud mod udførelse af dyreforsøg for kosmetiske produkter ved  

 lovens ikrafttrædelse samtidig med at justitsministeren bemyndiges til at  

 fastsætte de nødvendige bestemmelser om forbuddet mod udførelse af dyreforsøg  

 for ingredienser.
De øvrige bestemmelser i 7. ændring foreslås gennemført ved  

 en ændring af lov om kemiske stoffer og produkter med henblik på, at  

 Miljøministeren bemyndiges til at fastsætte de nødvendige bestemmelser i  

 denne  

 forbindelse.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige behandling.
