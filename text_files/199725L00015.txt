Tillægsbetænkning afgivet af  

 Retsudvalget den 18. juni 1998 Tillægsbetænkning over Forslag til lov om ændring af lov om  

 frihedsberøvelse og anden tvang i psykiatrien, retsplejeloven og  

 straffeloven (Revision af psykiatriloven m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til justitsministeren, som denne  

 har besvaret skriftligt.
 Disse spørgsmål og  

 ministerens svar herpå er optrykt som bilag til  

 tillægsbetænkningen.
 Herefter indstiller flertal (Socialdemokratiets,  

 Venstres, Det Konservative Folkepartis og Det Radikale Venstres medlemmer af  

 udvalget) lovforslaget til vedtagelse i den affattelse, hvori det foreligger  

 efter 2. behandling.
 Et mindretal (Socialistisk Folkepartis,  

 Enhedslistens, Fremskridtspartiets og Kristeligt Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
 Et andet mindretal (Dansk Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse, men vil stemme for det stillede  

 ændringsforslag.
Æ n d r i n g s f o r s l a g Til § 1 Af	et mindretal (SF og CD), tiltrådt af et mindretal (DF,  

 EL, FP og KRF):
 1) I nr. 3 indsættes efter den foreslåede § 4 a:
»§ 4 b.
Psykiatriske patienter under 18 år, der er tvangsindlagt  

 eller tvangstilbageholdt, skal holdes adskilt fra voksne psykiatriske  

 patienter, medmindre en sådan adskillelse vil stride mod barnets eller  

 den unges tarv.« B e m æ r k n i n g e r Til nr. 1 Det er forslagsstillernes grundlæggende opfattelse,  

 at børn og voksne skal holdes adskilt på de psykiatriske  

 afdelinger.
Opfattelsen skyldes ikke blot, at en sådan adskillelse er  

 anført i FN's Børnekonvention, men først og fremmest at  

 det er et fundamentalt rigtigt princip.
Når forslagsstillerne finder  

 det vigtigt at få dette princip indført i selve loven, er det  

 for at sikre, at bestemmelsen vil gælde her i landet, selv om reglen i  

 Børnekonventionen måtte blive ændret eller  

 ophævet.
Lissa Mathiasen (S) fmd.   Per Kaalund (S)   Dorte  

 Bennedsen (S)   Else Marie Mortensen (S)   Jan Petersen (S)   Anne Baastrup  

 (SF) nfmd.   Sonja Albrink (CD)   Elisabeth Arnold (RV)   Søren  

 Søndergaard (EL)   Birthe Rønn Hornbech (V)   Inge  

 Dahl-Sørensen (V)   Karen Rønde (V)   Tom Behnke (FP)   Bendt  

 Bendtsen (KF)   Pernille Sams (KF)   Peter Skaarup (DF)   Jann Sjursen (KRF) Bilag To af udvalgets spørgsmål til  

 justitsministeren og dennes svar herpå Spørgsmål nr. 38:
Er der efter ministerens opfattelse nogen  

 økonomiske konsekvenser af ændringsforslag nr. 4 i udvalgets  

 betænkning over lovforslaget? Svar:
 Som anført i bemærkningerne til  

 ændringsforslaget vil en vedtagelse af forslaget indebære en  

 retlig forpligtelse for sygehusmyndighederne uafhængigt af  

 Børnekonventionen.
 Ændringsforslaget indeholder bl.a. ingen  

 nærmere angivelse af, i hvilke tilfælde en adskillelse fra voksne  

 (undtagelsesvis) vil stride mod barnets eller den unges tarv, jf. herved  

 besvarelsen af spørgsmål nr. 39.
 Det optimale set fra barnets eller den unge patients  

 synspunkt må være, at den adækvate behandling kan tilbydes  

 på en psykiatrisk afdeling, der ligger så tæt på den  

 pågældendes hjem som muligt.
 Hvis den foreslåede bestemmelse i overensstemmelse  

 hermed indebærer, at hvert amt skal råde over en børne- og  

 ungdomspsykiatrisk funktion, hvor der er mulighed for at behandle  

 tvangsindlagte og tvangstilbageholdte børn og unge, vil bestemmelsen  

 påføre amterne betydelige merudgifter.
 Et sådan lovfastsat pligt må derfor forventes  

 at føre til krav om økonomisk kompensation fra  

 sygehusmyndighederne.
 Spørgsmål nr. 39:
Er der nogen forskel på konsekvenserne af  

 ændringsforslag nr. 4 i udvalgets betænkning over lovforslaget og  

 udvalgsflertallets bemærkninger om samme emne i betænkningen? Svar:
Som anført i Justitsministeriets besvarelse af 29.  

 maj 1998 af spørgsmål nr. 33 vil en lovbestemmelse med et  

 indhold som angivet i ændringsforslag nr. 4 indebære, at den  

 folkeretlige regel i Børnekonventionens artikel 37, litra c, får  

 et selvstændigt retsgrundlag her i landet.
Endvidere er det i svaret  

 anført, at en angivelse i Retsudvalgets betænkning af  

 Børnekonventionens krav ikke på samme måde vil  

 udgøre et selvstændigt retsgrundlag.
 Til uddybning af svaret kan anføres  

 følgende:
 Den nærmere fortolkning af Børnekonventionens  

 regel giver på en række punkter efter Justitsministeriets  

 opfattelse anledning til tvivl, både for så vidt angår  

 reglens anvendelsesområde og med hensyn til indholdet af reglen.
 Med hensyn til reglens anvendelsesområde har  

 Justitsministeriet som bekendt antaget, at reglen er generel i den forstand,  

 at den må antages at gælde for alle former for  

 frihedsberøvelse, uanset om det er inden for eller uden for  

 strafferetsplejen.
 Med hensyn til reglens indhold er det uklart, hvad der  

 ligger i kravet om »adskilt«, ligesom den præcise rækkevidde af  

 undtagelsen om hensynet til barnets tarv kan give anledning til tvivl.
Der foreligger ikke forarbejder til konventionen, der  

 giver svar på disse spørgsmål.
Der er heller ikke efter  

 konventionen etableret en særlig domstol, der kan fastlægge den  

 nærmere fortolkning af konventionens bestemmelser.
 En national regel som angivet i ændringsforslag nr.  

 4 vil være begrænset til frihedsberøvelser i form af  

 tvangsindlæggelser og tvangstilbageholdelser.
 Ved en sådan »partiel« gennemførelse af  

 Børnekonventionens regel må det i givet fald mere præcist  

 angives - f.eks. i bemærkningerne til den nationale lovbestemmelse -  

 hvad der skal forstås ved kravet »holdes adskilt fra voksne«, og i  

 hvilke tilfælde en sådan adskillelse på det psykiatriske  

 område ikke vil tjene barnets eller den unges tarv.
 Det må derfor antages, at en sådan national  

 bestemmelse i givet fald vil få et mere præcist indhold end den  

 folkeretlige regel, og at bestemmelsen - i mangel af konventionsforarbejder  

 m.v. - vil blive fortolket med særlig vægt på det nationale  

 retsgrundlag og dermed på den måde, som lovgivningsmagten  

 nærmere måtte have udmøntet Børnekonventionens krav  

 på det psykiatriske område.
