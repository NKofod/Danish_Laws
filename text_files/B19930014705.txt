 I medfør af § 14 b i lov om arbejdstilbud til ledige, jf.  

 lovbekendtgørelse nr. 634 af 17. juli 1992, som ændret ved lov nr. 1041 af  

 23. december 1992, og efter forhandling med Landsarbejdsnævnet, fastsættes:
Formål § 1.  Med det formål at afprøve et behovsorienteret  

 aktiveringssystem, hvor indsatsen over for de ledige tilpasses behovene på  

 arbejdsmarkedet samt den enkelte lediges ønsker og forudsætninger,  

 iværksættes et forsøg i AF-region Ribe.
 § 2.  Aktiveringstilbud tilpasset den enkeltes behov,  

 herunder kombinationer af aktiveringsredskaber, kan gives til ledige mellem  

 25 og 60 år, som er medlemmer af en anerkendt arbejdsløshedskasse og bosat i  

 forsøgsregionen, på det tidspunkt, hvor de opfylder betingelserne i § 3.
 Stk. 2.  Arbejdsformidlingens ordinære tilbud om  

 formidling, information og vejledning gives fortsat til alle ledige.
 Stk. 3.  I forsøgsperioden ophæves i regionen lediges  

 rettigheder og pligter i henhold til lov om arbejdstilbud til ledige, jf. dog  

 stk. 4, § 4, § 23, stk. 2 samt § 24.
 Stk. 4.  Retten til at modtage iværksætterydelse efter  

 reglerne i kapitel 4 i lov om arbejdstilbud til ledige, og  

 arbejdsløshedskassens forpligtelse til at indberette ledige medlemmer til et  

 arbejdstilbud efter reglerne i § 105 i bekendtgørelse om arbejdstilbud til  

 ledige m.v. består fortsat i forsøgsperioden.
Personkreds § 3.  Forsøget omfatter ledige dagpengeberettigede  

 medlemmer af en anerkendt arbejdsløshedskasse, der er fyldt 25 år og under 60  

 år, og som inden den 1. december 1993:
 Stk. 2.  Forsøget omfatter også ledige  

 dagpengeberettigede medlemmer af en anerkendt arbejdsløshedskasse, der er  

 fyldt 25 år og under 60 år, der er indberettet til et arbejdstilbud før 1.  

 april 1993, men som ved forsøgets start ikke har modtaget et konkret  

 arbejdstilbud.
 Stk. 3.  Det fælles kollegiale organ, jf. § 15, kan  

 fastsætte, at andre grupper i aldersgruppen 25-60 år end de i stk. 1 og 2  

 nævnte, der skønnes at have særligt behov for aktiveringstilbud, skal være  

 omfattet af forsøget.
 § 4.  Ledige, der er under 25 år ved forsøgsperiodens  

 start, bevarer alle rettigheder og pligter i henhold til lov om arbejdstilbud  

 til ledige, jf. dog stk. 2.
 Stk. 2.  Retten for ledige, der er fyldt 24 år og 3  

 måneder, til at påbegynde eller gå direkte over på uddannelsesydelse for  

 ledige over 25 år, jf. § 62 i bekendtgørelse om arbejdstilbud m.v., bevares  

 dog ikke i forsøgsperioden.
Aktiveringsredskaber § 5.  Arbejdsformidlingen kan tilbyde ledige, der er  

 omfattet af forsøget, og som skønnes at have behov for et aktiveringstilbud  

 følgende:
 Stk. 2.  Aktiviteterne kan tilbydes alene eller i en  

 kombination af flere aktiviteter.
Stk. 3.  Aktiveringstilbud kan gives til både  

 fuldtidsforsikrede og deltidsforsikrede.
Tilbud kan gives på deltid, hvis det  

 skønnes mest hensigtsmæssigt.
 § 6.  Vejledning kan tilbydes ledige som kortere og  

 længerevarende forløb.
Stk. 2.  Under vejledningsforløb på mindre end 2 uger  

 modtager den ledige dagpenge.
Den ledige skal under deltagelsen stå til  

 rådighed for arbejdsmarkedet, men har dog ikke pligt til at være aktivt  

 arbejdssøgende.
 Stk. 3.  Ved længere vejledningsforløb modtager den  

 ledige en uddannelsesydelse, der svarer til de dagpenge den ledige ellers  

 ville have været berettiget til.
 Stk. 4.  Når en ledig har accepteret et konkret tilbud  

 om et længerevarende vejledningsforløb, indgår den ledige og  

 Arbejdsformidlingen en aftale, jf. § 12.
 § 7.  Som led i et vejledningsforløb kan en ledig få  

 udarbejdet en individuel handlingsplan for, hvordan den lediges muligheder  

 for at få varig beskæftigelse på det almindelige arbejdsmarked forbedres.
 Stk. 2.  Arbejdsformidlingen har pligt til at  

 foranledige, at den lediges arbejdsløshedskasse modtager kopi af en eventuel  

 individuel handlingsplan.
 § 8.  Jobtræning kan tilbydes hos private eller  

 offentlige arbejdsgivere.
Stk. 2.  Tilbud om jobtræning har en varighed på 6  

 måneder hos private arbejdsgivere.
Jobtræningsperiodens længde hos offentlige  

 arbejdsgivere fastsættes efter aftale med Arbejdsformidlingen.
 Stk. 3.  Statens forpligtelse i henhold til lov om  

 arbejdstilbud til ledige til at ansætte 10% af de langtidsledige inden for  

 hver amtskommune, og til at betale for, hvad der svarer til 10% af de samlede  

 lønudgifter, gælder ikke ved ansættelser i AF-region Ribe.
 Stk. 4.  Kommunerne, Amtskommunen og  

 statsinstitutionerne i forsøgsregionen er forpligtet til at stille  

 jobtræningspladser til rådighed for regionen, svarende til kapaciteten for  

 1992.
 § 9.  Private og offentlige arbejdsgivere kan i  

 forbindelse med beskæftigedes midlertidige fravær aftale  

 jobrotationsordninger med AF-regionen efter de gældende regler herom.
 Stk. 2.  Arbejdsformidlingen kan i forbindelse med  

 rotationsordninger yde støtte til den beskæftigedes aktiviteter uden for  

 virksomheden (uddannelse m.v.), eller uddannelsesaktiviteter i forhold til  

 den ledige erstatningsarbejdskraft.
§ 10.  Ved ansættelse i jobtræning skal løn- og  

 arbejdsvilkår svare til de overenskomstmæssige eller de for tilsvarende  

 arbejde sædvanligt gældende.
Ved jobtræning i det offentlige kan lønnen dog  

 højst være 80 kr. i timen.
Reglerne om aflønning i offentlige arbejdstilbud,  

 jf. bekendtgørelse om arbejdstilbud til ledige m.v., finder tilsvarende  

 anvendelse.
Maksimumsbeløbet reguleres svarende til de generelle stigninger i  

 de offentlige tjenestemandslønninger.
Reguleringen sker første gang med  

 virkning fra 1. april 1993.
Stk. 2.  Når et ansættelsesforhold indgås, oprettes der  

 en ansættelseskontrakt eller et ansættelsesbrev, hvori løn- og arbejdsvilkår  

 anføres tillige med den fastsatte støtteperiode.
Ansættelsesforholdet kan i  

 alle tilfælde kun bringes til ophør i overensstemmelse med gældende  

 overenskomster og lovgivning.
Stk. 3.  Ved ansættelse af en ledig i jobtræning hos en  

 privat eller (amts)kommunal arbejdsgiver udbetales en jobtræningsstøtte på  

 kr. 41,60 i timen i jobtræningsperioden.
Støtten reguleres den 1. juli 1993  

 med satsreguleringsprocenten, jf. lov om en satsreguleringsprocent.
 Stk. 4.  Statsinstitutioner i AF-region Ribe, der  

 ansætter ledige i jobtræning, får refunderet den fulde lønudgift.
 Stk. 5.  Chefen for Arbejdsmarkedsstyrelsen fastsætter  

 nærmere regler om udbetaling af jobtræningsstøtten.
 § 11.  Uddannelse kan tilbydes som ordinær uddannelse  

 eller som særligt tilrettelagte uddannelsesforløb.
Stk. 2.  Under tilbuddet modtager den ledige en  

 uddannelsesydelse, der svarer til de dagpenge, den ledige ellers ville have  

 været berettiget til.
Ydelsen kan ikke udbetales, hvis der samtidig udbetales  

 en statslig uddannelsesstøtte.
Er der til uddannelsen knyttet løn, suppleres  

 denne om nødvendigt med uddannelsesydelse, så den ledige i alt får et beløb,  

 der svarer til de dagpenge, den ledige ellers ville være berettiget til.
Får  

 den ledige uddannelsesydelse, kan der ikke samtidig udbetales godtgørelse til  

 deltagelse i arbejdsmarkedsuddannelser.
 Stk. 3.  Hvis en modtager af uddannelsesydelse samtidig  

 har andet arbejde eller indtægt fra andet arbejde, skal uddannelsesydelsen  

 nedsættes efter samme regler som reglerne om fradrag i lov om  

 arbejdsformidling og arbejdsløshedsforsikring.
 Stk. 4.  Ledige, der deltager i et tilbud efter § 11,  

 har ret til befordringsgodtgørelse efter de gældende regler og takster i  

 Arbejdsministeriets bekendtgørelse nr. 516 af 20. juli 1989 om  

 befordringstilskud til personer, der i medfør af lov om arbejdstilbud til  

 ledige modtager uddannelsestilbud med uddannelsesydelse, hvis afstanden til  

 uddannelsesinstitutionen overstiger 20 km.
 Stk. 5.  Chefen for Arbejdsmarkedsstyrelsen fastsætter  

 efter forhandling med Direktøren for Arbejdsløshedsforsikringen nærmere  

 regler om udbetaling af uddannelsesydelse og befordringsgodtgørelse.
§ 12.  Når den ledige har accepteret et konkret tilbud  

 om uddannelse eller vejledning indgår den ledige og Arbejdsformidlingen en  

 skriftlig aftale.
Aftalen skal som minimum indeholde oplysninger om  

 tilbuddets indhold og varighed, om udbetaling af uddannelsesydelse og om den  

 lediges pligt til at underrette Arbejdsformidlingen, hvis pågældende ønsker  

 at ophøre i tilbuddet i utide.
 Stk. 2.  Arbejdsformidlingen har pligt til at  

 foranledige, at den lediges arbejdsløshedskasse ved aftalens indgåelse  

 modtager kopi af aftalen.
§ 13.  Hvis den ledige afslår et konkret  

 aktiveringstilbud, har arbejdsformidlingen pligt til at underrette  

 pågældendes arbejdsløshedskasse, der herefter foretager en  

 rådighedsvurdering.
Det samme gælder, hvis den ledige udebliver fra en  

 samtale om et tilbud, som den pågældende skriftligt er indkaldt til, eller  

 hvis den ledige udebliver fra eller ophører i utide i et tilbud.
 Stk. 2.  Hvis den ledige afslår eller selvforskyldt  

 ophører med formidlet arbejde uden tilskud, finder de almindelige regler i  

 Direktoratet for Arbejdsløshedsforsikringens bekendtgørelse om et  

 arbejdsløshedskassesmedlems rådighedsforpligtelse og konsekvenser af  

 selvforskyldt ledighed anvendelse.
§ 14.  Et aktiveringstilbud skal være påbegyndt inden  

 forsøgsperiodens udløb.
Dette gælder dog ikke, hvis tilbuddet er en del af et  

 sammenhængende tlbud, der påbegyndes inden den 31. december 1993, og som  

 kombinerer flere aktiveringsredskaber.
 Stk. 2.  Aktiveringstilbud kan sammenlagt højst have en  

 varighed af 2 år.
Styring af forsøget § 15.  Arbejdsmarkedsnævnet og UTB-udvalget samordnes  

 i et fælles kollegialt organ.
Regionschefen varetager sekretariatsfunktionen  

 for Det fælles kollegiale organ.
 Stk. 2.  Regionschefen foranlediger ved ikrafttrædelsen  

 af denne bekendtgørelse, at medlemmerne afholder det første møde og at der  

 sker valg til formandsposten, således at Det fælles kollegiale organ kan  

 konstituere sig med en formand og en formandssuppleant, der udpeges af  

 medlemmerne i det fælles kollegiale organ.
 Stk. 3.  Det fælles kollegiale organ fastsætter selv  

 forretningsordenen og kan herunder beslutte nedsættelsen af et  

 forretningsudvalg.
 Stk. 4.  De beføjelser, der i henhold til lov om  

 arbejdstilbud til ledige og lov om arbejdsformidling og  

 arbejdsløshedsforsikring m.v. eller anden lovgivning er tillagt  

 Arbejdsmarkedsnævnet og UTB-udvalget, varetages i forsøget af det fælles  

 kollegiale organ, eller et af dette organ nedsat underudvalg.
 § 16.  Det fælles kollegiale organ træffer beslutning  

 om prioritering og dimensionering af aktiveringsindsatsen inden for de af  

 Arbejdsministeren udmeldte bevillinger, mål og resultatkrav.  

 Arbejdsministeren rådfører sig forud for udmeldingen med Landsarbejdsnævnet.
 Stk. 2.  Det fælles kollegiale organ beslutter, hvilke  

 grupper af ledige, der skal prioriteres i aktiveringsindsatsen.  

 Prioriteringen skal foretages med udgangspunkt i de lediges forudsætninger og  

 behov og skal danne rammerne for Arbejdsformidlingens afgivelse af  

 behovsbestemte aktiveringstilbud til de ledige.
 Stk. 3.  Det fælles kollegiale organ prioriterer og  

 dimensionerer aktiveringstilbuddene, jf. § 5. Ud fra en vurdering af de  

 regionale arbejdsmarkeds- og uddannelsesbehov, samt de lediges forudsætninger  

 og behov, jf. stk. 2, fastsætter Det kollegiale organ en prioritering af de  

 forskellige aktiveringstilbud, og aktiveringstilbuddenes indhold og varighed.
 § 17.  Regionschefen har, inden for rammerne af Det  

 fælles kollegiale organs prioritering og dimensionering af  

 aktiveringsindsatsen ansvaret for at tilvejebringe de tilbud, der skal gives  

 i aktiveringsindsatsen.
 § 18.  Regionschefen har, efter at have rådført sig  

 med Det fælles kollegiale organ, ansvaret for driften af Arbejdsformidlingen,  

 inden for rammerne af Det fælles kollegiale organs beslutninger om  

 aktiveringsindsatsen.
Dagpengemæssige konsekvenser af forsøget § 19.  Perioder, hvor en ledig deltager i  

 aktiveringsordningen, sidestilles i relation til § 55, stk. 1, og § 72, stk.  

 1, i lov om arbejdsformidling og arbejdsløshedsforsikring m.v. med ledighed.  

 Formidlet arbejde uden tilskud anses for arbejde, der kan medregnes til  

 opfyldelse af arbejdskravet i lov om arbejdsformidling og  

 arbejdsløshedsforsikring m.v. efter de almindelige regler herom.
 Stk. 2.  De i henhold til § 56, stk. 2, i lov om  

 arbejdsformidling og arbejdsløshedsforsikring m.v. fastsatte regler om  

 forlængelse af dagpengeperioden på grund af »døde perioder« finder  

 tilsvarende anvendelse på ledige, der omfattes af forsøgsordningen.
§ 20.  Ledige, der omfattes af forsøgsordningen, jf. §  

 3, stk. 1, nr. 2, og som indberettes til et arbejdstilbud i perioden fra den  

 1. april til og med den 30. november 1993, har ikke ret til at få et  

 arbejdstilbud.
Tilsvarende gælder ledige, jf. § 3, stk. 2, som inden den 1.  

 april 1993 er indberettet til et arbejdstilbud, men som ikke har fået et  

 konkret arbejdstilbud.
Disse personer vil i stedet få forlænget udløbsdatoen  

 for deres dagpengeret efter § 55, stk. 1, og § 72, stk. 1, i lov om  

 arbejdsformidling og arbejdsløshedsforsikring m.v. med 8 uger.
 Stk. 2.  De i stk. 1 omfattede ledige vil ved  

 dagpengerettens udløb være stillet som om de netop har gennemført et  

 arbejdstilbud i henhold til lov om arbejdstilbud til ledige, og de vil på  

 dette tidspunkt have ret til en ny dagpengeperiode, hvis de i øvrigt opfylder  

 betingelserne i lov om arbejdsformidling og arbejdsløshedsforsikring m.v.
Klageadgang § 21.  Klage over Arbejdsformidlingens afgivelse af  

 eller afslag på et konkret tilbud, herunder tilbuddets karakter, kan af den  

 ledige inden 4 uger fra tilbuddets afgivelse indbringes for Det fælles  

 kollegiale organ, hvis afgørelse er den endelige administrative afgørelse.
 Stk. 2.  Arbejdsformidlingens afgørelse i forbindelse  

 med gennemførelsen af Det fælles kollegiale organs beslutninger i henhold til  

 § 16 kan indbringes for Det fælles kollegiale organ.
§ 22.  Arbejdsløshedskassens afgørelser efter denne  

 bekendtgørelse kan inden 4 uger indbringes for Direktøren for  

 Arbejdsløshedsforsikringen, af den som afgørelsen vedrører.
Nærmere regler  

 fastsættes af Direktøren for Arbejdsløshedsforsikringen.
 Stk. 2.  Afgørelser, som Direktøren for  

 Arbejdsløshedsforsikringen har truffet efter stk. 1, kan inden 4 uger  

 indbringes for Arbejdsmarkedets Ankenævn af den, som afgørelsen vedrører.
Ikrafttrædelses- og overgangsbestemmelser § 23.  Bekendtgørelsen træder i kraft den 1. april  

 1993 og har virkning for tilbud, der er påbegyndt inden den 1. januar 1994.
 Stk. 2.  Ledige, der inden den 1. april 1993 har  

 modtaget et konkret arbejdstilbud, men som endnu ikke har påbegyndt dette, og  

 ledige der har fået bevilget uddannelsesydelse, bevarer retten hertil.
 § 24.  Ledige, der er bosat i AF-region Ribe og som i  

 forsøgsperioden flytter fra AF-region Ribe til en anden AF-region, er uanset  

 flytningen omfattet af denne bekendtgørelse, og stilles i forhold til  

 reglerne om ophævelse af rettigheder, jf. § 2, om behovsorienteret  

 aktivering, jf. §§ 5-14 samt dagpengemæssigt, jf. §§ 19-20, som om de fortsat  

 er bosat i AF-region Ribe.
