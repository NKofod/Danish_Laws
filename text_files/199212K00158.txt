Nr LSF 158 Forslag til Lov om ændring af lov om statsgaranti og ydelsestilskud  

 vedrørende høsttabslån til tørkeramte jordbrugere og lov om indkomststøtte  

 til landbrugere (Ændring af ansøgningsfrister og regler om tilbagebetaling af  

 indkomststøtte) Fremsat af landbrugsministeren (Tørnæs) den 16. december 1992 Vedtaget ved tredjebehandling den 15. januar 1993 Lov nr. 22 af 20/01/1993 § 1 I lov nr. 918 af 25. november 1992 om statsgaranti og ydelsestilskud  

 vedrørende høsttabslån til tørkeramte jordbrugere foretages følgende ændring:
 I § 1, stk. 3, ændres »den 1. april 1993« til: »den  

 1. maj 1993«.
§ 2 I lov nr. 919 af 25. november 1992 om indkomststøtte til landbrugere  

 foretages følgende ændringer:
 1. I § 1, stk. 2, ændres »den 1. april 1993« til:  

 »den 1. maj 1993«.
 2. § 7 affattes således:
» § 7. Landbrugsministeren kan fastsætte regler om  

 tilbagebetaling af uberettiget udbetalt indkomststøtte med tillæg af renter.  

 Landbrugsministeren kan endvidere fastsætte regler til gennemførelse af Det  

 Europæiske Økonomiske Fællesskabs bestemmelser om tilbagebetaling af  

 uberettiget udbetalt indkomststøtte, herunder regler om tilbagebetaling af  

 udbetalt indkomststøtte med tillæg.« § 3 Landbrugsministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 918 af 25. november 1992 om statsgaranti og ydelsestilskud  

 vedrørende høsttabslån til tørkeramte jordbrugere foretages følgende ændring:
 1. I § 1, stk. 3, ændres »den 1. april 1993« til:  

 »den 1. maj 1993«.
§ 2 I lov nr. 919 af 25. november 1992 om indkomststøtte til landbrugere  

 foretages følgende ændringer:
 1. I § 1, stk. 2, ændres »den 1. april 1993« til:  

 »den 1. maj 1993«.
 2. § 7 affattes således:
» § 7. Landbrugsministeren kan fastsætte regler om  

 tilbagebetaling af uberettiget udbetalt indkomststøtte med tillæg af renter.  

 Landbrugsministeren kan endvidere fastsætte regler til gennemførelse af Det  

 europæiske økonomiske Fællesskabs bestemmelser om tilbagebetaling af  

 uberettiget udbetalt indkomststøtte, herunder regler om tilbagebetaling af  

 udbetalt indkomststøtte med tillæg.« § 3 Landbrugsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Efter forslaget forlænges fristen for indgivelse af ansøgning om  

 statsgaranti og ydelsestilskud vedrørende høsttabslån til tørkeramte  

 jordbrugere og om indkomststøtte til landbrugere med 1 måned fra 1. april til  

 1. maj 1993.
 Lovforslaget tilsigter endvidere, at landbrugsministeren kan fastsætte  

 regler om tilbagebetaling af uretmæssigt udbetalt indkomststøtte i  

 overensstemmelse med EF's regler herom.
 Baggrunden for forslaget om tilbagebetalingsreglerne er, at det i  

 forbindelse med forhandlingerne med Kommissionen om indkomststøtteordningens  

 godkendelse har vist sig, at der ikke i lov nr. 919 af 25. november 1992 om  

 indkomststøtte til landbrugere er tilstrækkelig hjemmel til, at  

 landbrugsministeren kan fastsætte regler om tilbagebetaling af uretmæssigt  

 udbetalt indkomststøtte i overensstemmelse med Kommissionens forordning (EØF)  

 nr. 3813/89, som ændret ved forordning (EØF) nr. 1279/90 af 15. maj 1990, om  

 gennemførelsesbestemmelser for ordningen med overgangsstøtte til  

 landbrugsindkomster.
 Bestemmelserne pålægger medlemsstaterne at træffe følgende  

 foranstaltninger herom:
a) Såfremt støtten er uretmæssigt udbetalt, geninddrives den fra  

 landbrugeren forhøjet med en rente for perioden fra datoen for støttens  

 udbetaling til dens geninddrivelse.
Den rentesats, der gælder for tilsvarende  

 geninddrivelser i national ret, anvendes.
 b) Fastslår den ansvarlige myndighed, at den uretmæssige udbetaling af  

 beløbet skyldes alvorlige uregelmæssigheder fra landbrugerens side, skal  

 medlemsstaten desuden enten:
- i alle sådanne tilfælde afkræve landbrugeren et beløb svarende til 30  

 pct. af den uretmæssigt udbetalte støtte eller - som hovedregel afkræve landbrugeren et beløb svarende til 30 pct. af den  

 uretmæssigt udbetalte støtte, men have mulighed for, afhængigt af hvor  

 alvorligt det enkelte tilfælde er, at afkræve et beløb svarende til mindst 20  

 pct. og højst 40 pct. af den uretmæssigt udbetalte støtte.
c) Desuden udelukkes en landbruger, der har afgivet ukorrekte oplysninger,  

 der giver anledning til en sanktion som fastsat i litra b), fra alle  

 udbetalinger af indkomststøtte i en periode på tolv måneder fra den dato,  

 hvor sanktionen blev fastlagt.
I tilfælde, hvor støtten er kapitaliseret,  

 tager den pågældende medlemsstat de nødvendige skridt til at sikre en  

 behandling svarende til den behandling, der ville være blevet anvendt, hvis  

 udbetalingerne ikke var kapitaliseret.
Baggrunden for forslaget om at forlænge ansøgningsfristen for  

 indkomststøtteordningen er, at ordningen ikke kan sættes i kraft, før den  

 foreslåede ændring vedrørende hjemlen til tilbagebetalingsreglerne er  

 gennemført.
Ikrafttrædelsestidspunktet bliver således lidt senere end hidtil  

 forventet.
Den foreslåede forlængelse af ansøgningsfristen vil give ansøgere,  

 konsulenter og pengeinstitutter stort set samme tid til udarbejdelse af  

 ansøgninger, som det hidtil har været forudsat.
 Da ansøgningsproceduren for indkomststøtteordningen tilrettelægges  

 koordineret med ansøgningsproceduren for ordningen med statsgaranti og  

 ydelsestilskud vedrørende høsttabslån, foreslås det samtidig, at  

 ansøgningsfristen for høsttabslåneordningen forlænges til 1. maj 1993.
Administrative og statsfinansielle konsekvenser Lovforslaget har ikke administrative og statsfinansielle konsekvenser.
Bemærkninger til de enkelte bestemmelser Til § 2 Til nr. 2 Det er hensigten at fastsætte regler om, at i tilfælde, hvor  

 indkomststøtte er udbetalt på grundlag af urigtige oplysninger, vil den  

 uberettiget udbetalte indkomststøtte med tillæg af renter blive krævet  

 tilbagebetalt, og om, at støttemodtageren i tilfælde, hvor den uberettigede  

 udbetaling af støttebeløbet skyldes alvorlige uregelmæssigheder fra  

 støttemodtagerens side, endvidere skal betale et beløb svarende til 30 pct.  

 af den uberettiget udbetalte støtte samt et beløb svarende til 20 pct. af det  

 berettigede beløb.
 Det er endvidere hensigten at fastsætte regler om, at  

 Jordbrugsdirektoratet i tilfælde, hvor støttemodtageren har givet urigtige  

 eller vildledende oplysninger eller fortiet oplysninger af betydning for  

 sagens afgørelse, kan bestemme, at hele den ydede indkomststøtte skal  

 tilbagebetales med tillæg af renter.
