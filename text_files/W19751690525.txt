Sag nr. 7: Fotograf F.
L.
Kenett mod Gyldendalske Boghandel, Nordisk  

 Forlag.
Vederlag for genbebyttelse af 13 tidligere offentliggjorte  

 fotografier i et undervisningshæfte fastsat til 161 pund.
 I sagen:
F.
L.
Kenett, Studio 5 Dukes Lane, London W.8.
mod Gyldendalske Boghandel, Nordisk Forlag-Aktieselskab, Klareboderne 3, 1001 København K.
 blev af nævnet angående vederlag for benyttelse af litterære og  

 kunstneriske værker samt fotografier den 17. december 1975 afsagt sålydende  

 kendelse.
Mellem klageren, fotograf F.
L.
Kenett, og de indklagede, Gyldendalske  

 Boghandel, Nordisk Forlag-Aktieselskab, er der opstået tvist om størrelsen af  

 det vederlag, som tilkommer klageren for de indklagedes benyttelse af en  

 række fotografier, hvortil klageren har fotografiretten, i  

 undervisningshæftet »DA ÆGYPTEN VAR EN VERDENSMAGT«, som blev  

 udgivet af de indklagede i 1974.
 Da denne tvist ikke har kunnet løses ved forhandling mellem parterne, har  

 klageren ved klageskrift af 30. oktober 1974 indbragt tvisten for det i  

 henhold til § 16 i lov nr. 157 af 31. maj 1961 om retten til fotografiske  

 billeder nedsatte nævn angående vederlag for benyttelse af litterære og  

 kunstneriske værker samt fotografier.
I sagens behandling har deltaget nævnets formand, højesteretsdommer Henrik  

 Tamm, landsretssagfører H.
Fischer-Hansen og kontorchef i ministeriet for  

 kulturelle anliggender W.
Weincke.
 Klageren har nedlagt påstand om betaling af 160 pund for den skete  

 benyttelse med tillæg af 1 pund i portoudgifter m.v., ialt 161 pund.
 De indklagede påstår frifindelse mod betaling af 1.301,00 kr.
 Sagen har været behandlet skriftligt.
 Sagens nærmere omstændigheder er følgende:
I 1974 udgav Gyldendal publikationen »Da Ægypten var en  

 verdensmagt«.
Publikationen, der var redigeret af professor,  

 dr.phil.
Rudi Thomsen, udkom i 1ste oplag i 3000 eksemplarer og havde som  

 formål at afhjælpe mangelen på en kildesamling, som kunne danne grundlag for  

 en dyberegående beskæftigelse med den ægyptiske oldtidskultur i gymnasiets og  

 andre højere undervisningstrins historieundervisning.
Bogen er illustreret med et fotografisk billedstof, som tæller 66 figurer  

 i sort/hvidt og af forskellig størrelse.
Blandt de fotografier, som er  

 benyttet i bogen, findes 13 (figurerne nr. 36, 37, 40, 46, 48-55 og 57),  

 hvortil klageren har rettighederne, og som tidligere har været offentliggjort  

 i værket »Tutankhamen«, skrevet af Christiane Desroches-Noblecourt  

 og udgivet af de indklagede på dansk i 1963.
Af oplaget er der solgt ca. 1500 eksemplarer.
Klageren bestrider de  

 indklagedes ret til uden hans samtykke at benytte de i  

 »Tutankhamen« offentliggjorte fotografier i det nu udsendte værk.  

 Klageren har herved henvist til § 20 i ovennævnte lov, hvorefter loven kun  

 gælder fotografiske billeder, der enten først er udgivet her i landet eller  

 fremstillet af personer, som er danske statsborgere, eller som har hjemsted  

 eller fast bopæl i Danmark.
 Klageren har endvidere gjort gældende, at bogen »Tutankhamen«  

 oprindelig blev udarbejdet i undervisningsøjemed, og har under henvisning  

 hertil påberåbt sig, at den skete benyttelse af de omhandlede fotografier er  

 i strid med § 16 i lov nr. 158 af 31. maj 1961 om ophavsretten til litterære  

 og kunstneriske værker, hvorefter værker, der er udarbejdet til brug ved  

 undervisning, ikke uden ophavsmandens samtykke må gengives i et samleværk med  

 samme formål.
 I tilslutning hertil har klageren gjort gældende, at det må tilkomme ham  

 som indehaver af rettighederne at fastsætte vederlagets størrelse, og  

 klageren har for benyttelsen krævet et beløb på 160 pund svarende til et  

 beløb af 20 pund for hver af de 8 sider i undervisningshæftet, hvor de  

 omhandlede fotografier er genoptrykt, hvilket er det af ham sædvanlig krævede  

 minimumsvederlag for benyttelse af fotografier i sådanne tilfælde i 3 år.
 De indklagede har gjort gældende, at da både Danmark og Storbritannien har  

 tiltrådt den reviderede Bernerkonvention af 1948, vil den danske fotografilov  

 kunne bringes i anvendelse i det foreliggende tilfælde, jfr. lovens § 20,  

 stk. 2, og anordning nr. 365 af 23. september 1965 om anvendelsen af lov om  

 ophavsretten til litterære og kunstneriske værker og lov om retten til  

 fotografiske billeder i forhold til andre lande m.v.
 De har endvidere gjort gældende, at gengivelsen af fotografierne er sket  

 med hjemmel i § 7, stk. 2, i fotografiloven, og at klagerens henvisning til  

 ophavsretslovens § 16 derfor er uden betydning i det foreliggende tilfælde.
Endelig har de gjort gældende, at der efter de i praksis anvendte, for  

 pressefotografer gældende satser for genbenyttelse af beskyttede fotografiske  

 værker svares et vederlag på 70,50 kr. pr. helsides fotografi, 48 kr. pr.  

 halvsides fotografi og 50 kr. pr. fotografisk gengivelse af tegninger.
På  

 grundlag af disse satser har man oprindeligt tilbudt klageren et samlet beløb  

 af ialt 650,50 kr., men for at få sagen bragt til en afslutning har man  

 forhøjet dette tilbud til det dobbelte, 1.301,00 kr., svarende til det  

 vederlag, der efter de sædvanlig anvendte satser skulle være betalt for en  

 førstegangs benyttelse.
Nævnet er enigt med de indklagede i, at den danske fotografilov gennem  

 Danmarks og Storbritanniens tilslutning til den reviderede Bernerkonvention  

 omfatter den foreliggende sag.
Den skete benyttelse af de omhandlede billeder  

 er omfattet af § 7, stk. 2, i fotografiloven, og da der er tale om  

 fotografisk gengivelse af tidligere offentliggjorte fotografiske værker, må  

 sagen afgøres på grundlag af denne bestemmelse, medens ophavsretslovens  

 bestemmelser ikke kan finde anvendelse.
 Efter anmodning fra nævnet har lektor ved Akademiet for de skønne Kunster,  

 fotograf Keld Helmer-Petersen, København, afgivet følgende erklæring:
»Efter at have haft lejlighed til at sætte mig ind i sagen mellem  

 fotografen  F.
L.
Kenett, London, og Forlaget Gyldendal, København, skal jeg  

 på grundlag af det mig forelagte materiale udtale som min opfattelse, at det  

 af F.L.  Kenett forlangte vederlag ikke kan anses for urimeligt, uanset at  

 det formodentlig er fastlagt i overensstemmelse med for tiden gældende  

 engelske honorartakster.
Med hensyn til den af Gyldendal med støtte i Nordisk Pressfoto A/S«  

 prisliste tilbudte pris er at sige, at prislisten er en vejledende  

 minimumsprisliste udarbejdet med specielt sigte på pressefotografers  

 prisfastsættelser overfor dag- og ugeblade og ikke på nogen måde bindende for  

 fotografen.
Desuden er den af Gyldendal foretagne »forhøjelse« af  

 pristilbudet reelt ingen forhøjelse, da det oprindelige tilbud efter min  

 menig udberettiget lå 50% under prislistens.
Jeg støtter mig her til det af  

 fotografer almindeligt anerkendte synspunkt, at en ny- eller genudgivelse i  

 hvert enkelt tilfælde skal genforhandles, såfremt der ikke udtrykkeligt  

 foreligger anden aftale.
 Endelig skal anføres, at jeg kender eksempler på udenlandske fotografers  

 prisforlangender, som ligger endog væsentlig over klagerens.
Jeg mener med ovenstående at have givet udtryk for en almindelig anerkendt  

 opfattelse blandt illustrationsfotografer.' Nævnet kan tiltræde de fremførte synspunkter, herunder at de i praksis  

 anvendte, for pressefotografer fastsatte vejledende satser ikke kan være  

 afgørende i det heromhandlede tilfælde.
 Under henvisning hertil og til de foreliggende omstændigheder i øvrigt  

 finder nævnet det ikke urimeligt, at de indklagede for den skete  

 genbenyttelse af billederne betaler klageren det beløb, denne har krævet.
 Thi bestemmes:
De indklagede, Gyldendalske Boghandel, Nordisk Forlag-Aktieselskab, bør  

 for genbenyttelse af 13 tidligere offentliggjorte fotografier i  

 undervisningshæftet »Da Ægypten var en stormagt« til  

 klageren F.L.
Kenett betale 161 pund.
