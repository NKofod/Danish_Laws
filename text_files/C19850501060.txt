INDHOLD 1. EFTERFORSKNINGS- OG VURDERINGSBORINGER 1.1 Boregodkendelse 1.2 Boreprogram 1.3 Bund- og undergrundsunderøgelse 1.4 Boreudstyr 1.5 Boreaktiviteter 1.6 Sikkerhedsmæssige forholdsregler og øvelser 1.7 Detektion af unormale formationstryk 1.8 Prøveproduktion 1.9 Eksplosive og radioaktive materialer 1.10 Ændringer af boreprogrammet 1.11 Afslutning af boring 1.12 Daglig rapportering 1.13 Journal 1.14 Anden rapportering samt indlevering og opbevaring af prøver 1.15 Udtagning af prøver samt udførelse af målinger Energistyrelsen Landemærket 11 1119 København K Tlf: (01) 926700 Telex: 22470 denog Telefax: (01) 114743 1. EFTERFORSKNINGS- OG VURDERINGSBORINGER ---------------------------------------------- Vejledningen vedrører godkendelses- og tilsynsforhold, som i medfør af  

 »Lov om Danmarks Undergrund« er delegeret til Energistyrelsen.
 Kapitel 1 omhandler efterforsknings- og vurderingsboringer for såvel  

 kulbrinter som andre råstoffer, offshore og på land som angivet i  

 undergrundslovens § 1. Specifikationer i visse afsnit har dog særlig relevans  

 for boringer offshore eller boringer efter kulbrinter, og kan således i en  

 vis udstrækning være uhensigtsmæssige for andre tilfælde.
 Det bemærkes, at angivne specifikationer iøvrigt er vejledende, og at  

 andre udførelser, som medfører tilsvarende sikkerhedsforhold/information,  

 eventuelt vil kunne godkendes.
 1.1 Boregodkendelse Borearbejde må ikke påbegyndes, før boregodkendelse er  

 givet af Energistyrelsen.
1.1.1 I god tid før boregodkendelse ønskes, skal Energistyrelsen have  

 modtaget detaljeret boreprogram for det pågældende arbejde.
Desuden skal der  

 foreligge dokumentationsmateriale for den boreplatform/det boreudstyr, som  

 påtænkes anvendt ved arbejdet.
Endvidere skal styrelsen havde modtaget  

 ansøgning med angivelse af den forventede tidsmæssige placering af  

 borearbejdet.
 1.1.2 Før boregodkendelse kan gives, skal der foreligge bund- og  

 undergrundsundersøgelser for borestedet.
1.2 Boreprogram Boreprogrammet skal entydigt angive, hvorledes de med  

 boringen forbundne arbejder planlægges gennemført.
Visse af de for  

 boreprogrammet krævede oplysninger kan fremsendes i særskilte bilag, ligesom  

 der eventuelt kan henvises til andet dokumentationsmateriale som f.eks.  

 operatørens generelle operationsmanual, »blow out prevention«  

 manual, generelle sikkerhedsforskrifter, generelle forskrifter for  

 prøveproduktion etc.
Materiale, til hvilket der henvises, skal være  

 tilgængeligt i Energistyrelsen.
1.2.1 Boreprogram skal indsendes i 7 eksemplarer (visse oplysninger kan  

 fremsendes i mindre antal som f.eks. detaljerede geologiske oplysninger i 4  

 eksemplarer og bundundersøgelser i 2 eksemplarer) senest 3 uger før  

 borearbejdet planlægges påbegyndt.
Programmet skal indeholde:
 1.2.2 Borelhullets betegnelse.
 1.2.3 Angivelse af operatør samt dennes organisation i forbindelse med  

 borearbejdet.
1.2.4 Borehullets position samt maksimal afvigelse fra denne.
Positionen  

 skal angives i UTM og geografisk koordinatsystem.
 1.2.5 Boreplatformens/boreudstyrets navn.
 1.2.6 Vanddybde/kote.
1.2.7 Rotationsbordets forventede højde over referenceniveau, når  

 platformen/udstyret er klar til boring.
For »jack up« boreplatforme  

 skal højden måles fra middelvandstand (msl).
 1.2.8 Hullets planlagte totale dybde.
 1.2.9 Dybde til og beskrivelse af de forventede geologiske lag og  

 tidsaldre.
1.2.10 Program for anbringelse af foringsrør.
Programmet skal indeholde:
1.2.11 Program for anvendelse af borevæske.
Programmet skal indeholde:
 1.2.12 Loggingprogram med angivelse af, hvilke logtyper, der vil blive  

 benyttet for de forskellige intervaller.
 1.2.13 Program for geologisk prøvetagning, herunder program for  

 kernetagning under borearbejdet.
 1.2.14 Vejledende program for udførelse af prøveproduktion.
 1.2.15 Beskrivelse af metode for og maksimal dybdemæssig afstand mellem  

 udførelse af målinger til kontrol af boringens afbøjning og retning.
 1.2.16 Sikringsventiler m.v.
 1.2.17 Unormale formationstryk.
 1.2.18 En vurdering af mulighederne for med boringen at træffe zoner, som  

 indeholder giftige gasarter, samt angivelse af metoder til detektion og  

 håndtering af sådanne.
1.2.19 En vurdering af mulige gaslommer i det aktuelle borehul baseret på  

 seismiske data og erfaringer fra nærliggende boringer.
Vurderingen skal  

 omfatte mulighederne for såvel højtliggende som dybereliggende gaslommer.
 1.2.20 Angivelse af eventuelle andre forudselige boretekniske problemer,  

 som eventuelt kan opstå i forbindelse med boring af hullet, samt angivelse af  

 planlagte forholdsregler i denne forbindelse.
 1.2.21 En sammenfatning af arbejdsforløbet for det samlede borearbejde.  

 Sammenfatningen skal give et helhedsbillede af arbejdsforløbet og skal  

 indeholde information om eventuelle særlige sikkerhedsmæssigt begrundede krav  

 til operationens gennemførelse (forårsaget af f.eks. mulige gaslommer eller  

 unormale tryk).
 1.2.22 Angivelse af navn, adresse og nationalitet samt funktion for de  

 entreprenørselskaber, som forventes benyttet ved det aktuelle borearbejde.
 1.2.23 Vejledende program for lukning af borehullet samt retablering af  

 borestedet.
 1.2.24 Beredskabsplan for ulykkes- og faresituationer omfattende såvel  

 sikkerhedsmæssige som miljømæssige situationer.
1.3 Bund- og undergrundsundersøgelse Bund- og undergrundsundersøgelse skal  

 for det aktuelle boreområde mindst omfatte nedenstående.
Rapporter med data  

 fra undersøgelserne, samt udførte tolkninger og vurderinger skal fremsendes  

 til Energistyrelsen og DGU.
Hvor intet andet aftales, deponeres overskydende  

 prøvemateriale fra offshore undersøgelser på DGU.
 1.3.1 Når en »jack up« platform planlægges anvendt ved  

 borearbejdet, skal der foretages undersøgelser af havbunden til afklaring af  

 funderings- og stabilitetsforhold.
 1.3.2 Når forankret platform planlægges anvendt, skal der foretages  

 undersøgelse af havbunden til afklaring af ankerfasthed.
 1.3.3 I forbindelse med placering og drift af en boreplatform skal der i  

 nødvendigt omfang ske løbende kontrol af fundering og ankerfæste.
 1.3.4 Den nøjagtige position af eventuelle nærliggende kabler,  

 rørledninger etc. skal fastlægges.
1.3.5 Undergrunden fra havbunden til dybde større end boringens planlagte  

 totale dybde skal undersøges med tidssvarende - hovedsageligt seismiske -  

 metoder.
Dataindsamling og processering skal være tilpasset de forskellige  

 dybdeintervaller, således at optimal information opnås for alle intervaller.
1.3.6 For det aktuelle borested skal gennemføres vurdering af alle forhold  

 på havbunden og i undergrunden, som kan have sikkerhedsmæssig betydning for  

 det planlagte borearbejde eller for nærliggende installationer.
Vurderingen  

 skal mindst omfatte:
1.3.7 For boringer på land skal der ske tilsvarende afklaring af  

 funderings- og boretekniske forhold.
Det for afklaringen benyttede  

 datagrundlag, skal være tilpasset de aktuelle forhold.
1.4 Boreudstyr Beskrivelse af samt dokumentation og certifikater for  

 boreplatformen/boreudstyret og dets anvendelse på borestedet skal fremsendes  

 til Energistyrelsen, inden boregodkendelse kan gives.
Nærmere retningslinier  

 fastsættes af Energistyrelsen.
1.5 Boreaktiviteter 1.5.1 Under boringen skal alle nødvendige skridt tages for at forhindre  

 eksplosion, udblæsning, forurening eller anden skade.
Det boretekniske  

 sikkerhedsudstyr skal installeres i takt med boringens fremdrift og skal  

 opfylde nedenstående krav.
Bortset fra eventuel boring ved installation af  

 ledeforingsrøret må boring ikke finde sted, før  

 sikringsventiler/afledningssystem med tilhørende udstyr er installeret og  

 afprøvet.
1.5.2 I borehullet skal der installeres foringsrør.
Disse skal føres ned  

 til en efter geologiske forhold forsvarlig dybde bestemt ud fra hensynet til,  

 at hullet altid skal kunne holdes under fuld kontrol.
Mellemforingsrør skal mindst cementeres til 200 meter ind i foregående  

 foringsrør, men skal om relevant - f.eks. for beskyttelse af grundvand -  

 cementeres helt til overfladen.
Ved udformning af cementerings- og  

 centreringsprogrammet skal det søges sikret, at alle zoner, som indeholder  

 kulbrinter, og alle intervaller med unormale tryk isoleres.
Før udboring af  

 mellemforingsrør og eferfølgende foringsrør, skal komplette sikringsventil-,  

 dræbe- og afledningssystemer være installeret.
Sikringsventilsystemet skal  

 normalt mindst indeholde ringventil (annular preventer) og slædeventiler med  

 2 sæt rørlukkende og et sæt skærende- og blindlukkende slæder.
Samtlige  

 ventiler og forbindelser skal efter montagen funktionsprøves og trykprøves  

 til tryk godkendt af Energistyrelsen.
1.5.3 Måling af temperatur eller cementens bindingsgrad skal foretages  

 efter cementering af overfladeforingsrør og mellemforingsrør, dersom disse  

 ikke er cementeret tilbage til havbunden/jordoverfladen med tilfredsstillende  

 kvalitet af den udcirkulerede cement.
Efter cementering af inderforingsrør og  

 forlængerforingsrør skal der foretages måling af cementens bindingsgrad.
 1.5.4 Foringsrør skal være af en sådan diameter, vægt og type samt være  

 konstrueret og installeret sådan, at de kan modstå ethvert tryk, som kan  

 forventes i borehullet under boring, prøveproduktion og stimulering.
1.5.5 Efter at foringsrørene er installeret og cementeret, skal de  

 trykprøves i overensstemmelse med godkendt boreprogram.
Prøvetrykket for  

 hvert foringsrør skal afpasses efter det indre tryk, som røret kan ventes at  

 blive udsat for.
 1.5.6 Installering af brugte foringsrør er ikke tilladt, med mindre disse  

 på forhånd er fyldestgørende kontrolleret og inspiceret af et uafhængigt  

 inspektionsfirma, og tilstrækkelig styrke af rør og samlinger kan  

 dokumenteres.
 1.5.7 Trykprøvning af formationsstyrken under foringsrørets sko skal  

 udføres i henhold til godkendt boreprogram.
 1.5.8 Materialer til blanding af borevæske skal til enhver tid være til  

 stede på borestedet i tilstrækkelig mængde til, at tab af borevæske og behov  

 for øgning af borevæskens densitet umiddelbart kan håndteres på en  

 sikkerhedsmæssig forsvarlig måde.
1.5.9 Før borerøret trækkes ud af hullet, skal borehullet observeres og  

 være stabilt.
Når borerøret trækkes ud af hullet, skal efterfyldning finde  

 sted efter en godkendt procedure.
Under operationen skal det påses, at  

 borevæskevolumenet, som efterfyldes, ikke er større eller mindre end det  

 volumen, som svarer til de fjernede rørlængder.
Tilsvarende procedure skal  

 følges, når borestrengen føres tilbage til hullet.
 1.5.10 Under boring skal behandlingsudstyret for borevæsken benyttes i  

 nødvendig udstrækning for at udskille gas og spåner (cuttings).
 1.5.11 Kontrol af borevæskens densitet skal foretages reglemæssigt og  

 mindst hver time.
 1.5.12 Oliebaseret borevæske og borevæske, som indeholder  

 forurenende/helbredsfarlige kemikalier, må kun benyttes efter særlig  

 godkendelse fra Energistyrelsen.
 1.5.13 Demontering elle anden adskillelse af sikringsventilsystemet (BOP)  

 må kun finde sted, når boringen er sikret mod udblæsning af minimum 2  

 uafhængige, afprøvede og af Energistyrelsen generelt eller specielt  

 accepterede barrierer.
 1.5.14 Der skal regelmæssigt samt efter adskillelse - og iøvrigt når  

 boreoperationen eller andre forhold gør det rimeligt - foretages tryk- og  

 operationel afprøvning af sikringsventilerne og det tilknyttede udstyr.
 1.5.15 Det hydrostatiske tryk i borehullet må kun i forbindelse med  

 prøveproduktion sænkes så meget, at formationsvæske kan strømme til  

 borehullet.
1.5.16 Under boreoperationen er det rettighedshaverens pligt til enhver  

 tid og med den fornødne nøjagtighed at overvåge borehullets position.  

 Målinger, som bestemmer afbøjning og retning, skal foretages med intervaller,  

 som sikrer det fornødne kendskab til hullets forløb.
For afbøjede boringer  

 skal målingerne udføres mindst for hver 100 m boret dybde, mens større  

 intervaller - og eventuelt undladelse af retningsbestemmelse - kan accepteres  

 for nærmest lodrette boringer.
Sådanne målinger skal foretages fra  

 overfladeforingsrøret er sat, eller fra anden af Energistyrelsen godkendt  

 eller fastsat dybde.
1.6 SIKKERHEDSMÆSSIGE FORHOLDSREGLER OG ØVELSER 1.6.1 Støder man under borearbejdet på svovlholdige eller andre giftige  

 gasser, skal alle nødvendige sikkerhedsforanstaltninger tages for at hindre  

 ulykker, og Energistyrelsen skal underrettes.
1.6.2 Ved holdskift skal afgående mandskab på hver deres arbejdsområder  

 gøre det tiltrædende mandskab opmærksom på fejl eller mangler, som er opstået  

 eller opdaget under skiftet, og som ikke er blevet udbedret.
Afgående  

 mandskab skal endvidere informere om arbejdssituationen og indtrådte  

 ændringer.
Det tiltrædende mandskab skal forvisse sig om, at udstyret er i  

 tilfredsstillende stand.
 1.6.3 For hvert boremandskab skal der mindst ugentligt afholdes øvelser  

 med henblik på at træde arbejdsrutinerne for detektion af niveauvariationer i  

 borevæsketankene.
 1.6.4 Der skal for hvet boremandskab afholdes ugentlige øvelser, som  

 dækker de forholdsregler, der skal tages i forbindelse med  

 væske/gasindtrængning i borehullet (kick).
 1.6.5 Sikkerhedsmøder og øvelser skal journalføres.
 1.6.6 Energistyrelsens tilsynsførende kan under inspektion kræve afholdt  

 øvelser om forhold nævnt i pkt. 1.6.3 og 1.6.4.
 1.7. DETEKTION AF UNORMALE FORMATIONSTRYK.
 1.7.1 Overvågning og registrering af data for bedømmelse af formations- og  

 poretryk samt kulbrinteindhold og dettes relation til borevæskedensiteten,  

 borehastighed etc. skal påbegyndes øjeblikkelig efter udboring fra  

 ledeforingsrøret og videreføres uafbrudt til boringen er lukket.
 1.7.2 Ved bedømmelse af mulighederne for tilstedeværelse af unormale tryk  

 skal anerkendte målemetoder, parametre og beregningsmetoder benyttes.
 1.8 PRØVEPRODUKTION.
 1.8.1 Før der foretages prøveproduktion i et borehul, skal Energistyrelsen  

 have modtaget relevante logs, og programmet for prøveproduktionen skal være  

 godkendt af styrelsen.
1.8.2 Prøveproduktion, perforering, hydraulisk frakturering,  

 syrebehandling og anden kemisk behandling af borehullet må kun ske under  

 varetagelse af de for arbejdet relevante særlige sikkerhedsforanstaltninger.  

 Ovennævnte operationer skal normalt påbegyndes og fortrinsvis forgå i  

 dagslys.
Prøveproduktion må ikke foretages, når vejr- og vindforhold påvirker  

 sikkerheden ugunstigt.
Prøveproduktion fra åbent hul er ikke tilladt, hvis  

 pakningselementet monteres i direkte kontakt med formationen.
Prøveproduktion  

 skal iøvrigt foretages på en sådan måde, at boringen ikke beskadiges  

 unødvendigt.
Der skal træffes foranstaltninger, som sikrer mod, at kemikalier  

 og kulbrinter utilsigtet udledes til omgivelserne.
1.8.3 Før prøveproduktion påbegyndes, skal boreplatformen/borepladsen være  

 specielt klargjort.
Alle nødvendige forholdsregler mod brand skal tages.  

 Brandslukningsudstyret skal være klar til øjeblikkelig brug.
Ventiler, rør og  

 beholdere i hele produktionssystemet og hvor relevant sikringsventiler (BOP)  

 skal være tryk- og funktionsprøvet.
Hvor relevant skal  

 hjælpefartøjer/nærliggende naboer være informeret.
Før arbejdet starter, skal  

 der afholdes sikkerhedsmøde for alle, som skal deltage i arbejdet.
1.8.4 Perforering af borehullet må kun udføres af erfarent personel.
Den  

 største forsigtighed skal udvises for at forhindre utilsigtet affyring.  

 Perforering af produktionsklart hul skal udføres i dagslys, med mindre andet  

 er godkendt af Energistyrelsen.
1.8.5 Radiosendere og andet udstyr, som kan medføre fare for arbejdet med  

 sprængstoffer, må ikke være i brug mens arbejdet pågår.
Dette gælder også for  

 udstyr, som ikke er tilknyttet boreoperationen, såsom radiosendere på skibe,  

 helikoptere og radiostationer, som ikke er i sikker afstand fra borestedet.
 1.8.6 Antændelse af brænder må kun ske ved fjernbetjening.
1.9 EKSPLOSIVE OG RADIOAKTIVE MATERIALER 1.9.1 Ammunition for perforeringsskydere skal opbevares i metalbeholdere,  

 som er tilstrækkelig jordet.
Sprængstof skal opbevares i rum, som er specielt  

 godkendt til dette formål.
Detonatorer, sprængsnor og sprængladninger skal  

 opbevares særskilt.
 1.9.2 Radioaktive materialer skal opbevares på godkendt måde og må kun  

 hånteres af specialuddannet personale.
 1.10 ÆNDRING AF BOREPROGRAMMET Væsentlige ændringer af programmet, såsom  

 forandringer i sættedybden for foringsrør, styrke af foringsrør, overgang til  

 afbøjet boring, forandringer i planerne med hensyn til total dybde etc., må  

 ikke foretages uden Energistyrelsens accept.
1.10.2 I nødsituationer kan boreprogrammet fraviges uden forudgående  

 accept.
Energistyrelsen skal i sådanne situationer omgående underrettes om  

 ændringerne og de forhold, som har begrundet disse.
 1.11 AFSLUTNING AF BORING Inden en boring forlades, skal den være lukket i  

 overensstemmelse med procedure godkendt af Energistyrelsen.
1.11.1 En boring skal normalt lukkes permanent, når borearbejdet, samt  

 relevant logging og prøveproduktion, er gennemført.
Energistyrelsen kan i  

 særlige tilfælde godkende, at en boring midlertidigt forlades uden permanent  

 lukning.
Dette forudsætter indsendelse af begrundet ansøgning med angivelse  

 af, hvorledes og hvornår boringen vil blive lukket permanent eller arbejdet  

 genoptaget.
Ansøgningen skal endvidere indeholde beskrivelse af ansvar- og  

 tilsynsforhold under den midlertidige lukning.
1.11.2 Ansøgning om godkendelse til at afslutte, lukke (permanent eller  

 midlertidigt) og forlade en boring skal sammen med kopi af væsentlige logs og  

 eventuelt andet relevant dokumentationsmateriale foreligge i Energistyrelsen  

 mindst 24 timer før selve lukningsarbejdet ønskes påbegyndt.
Ansøgningen skal  

 begrunde den planlagte lukning og specificere, hvorledes lukningen vil blive  

 foretaget, herunder hvorledes dens effektivitet vil blive kontrolleret.
Det  

 skal endvidere angives, i hvilken tilstand boreområdet planlægges efterladt,  

 samt hvorledes områdets tilstand vil blive kontrolleret.
 1.11.3 I tilfælde, hvor borehullet er uforet ud for permeable zoner, skal  

 lukning udføres, så der ikke kan forekomme væske- eller gasstrømning gennem  

 hullet (normalt ved cementering med mindstelængde på 50 meter under og over  

 de enkelte zoner).
1.11.4 Hvor der er åbent hul under det sidst installerede foringsrør, skal  

 der placeres en cementplug, således at denne har en udstrækning på mindst 50  

 m såvel over som under foringsørets sko.
Toppen af cementpluggen skal  

 lokaliseres ved mekanisk belastning.
Dersom formationens beskaffenhed er af  

 en sådan art, at cementering vanskeliggøres, kan en mekanisk plug i stedet  

 sættes i foringsrøret indenfor 50 m fra dettes sko.
Over denne plug skal der  

 i så fald indstøbes en cementplug på mindst 50 meters længde.
Den udførte  

 lukning af boringens åbne hul skal trykprøves i så lang tid og med et så  

 stort differenstryk, at en mulig læk eller mekanisk defekt i lukningen  

 detekteres.
1.11.5 Perforerede zoner skal isoleres med en mekanisk plug og  

 trykcementeres.
Hvis dette er umuligt, skal en cementplug placeres på en  

 sådan måde, at øvre og nedre ende af pluggen er lokaliseret mindst 50 m over  

 og under den perforerede zone.
1.11.6 Hvor et forlængerforingsrør er ophængt i et andet foringsrør, skal  

 der placeres en cementplug, som strækker sig 50 m over og under  

 ophængningspunktet.
Toppen af pluggen skal lokaliseres ved mekanisk  

 belastning og skal trykprøves som angivet i 1.11.4.
 1.11.7 Der må ikke være mulighed for kommunikation fra åben formation til  

 havbunden/jordoverfladen via ringrummet mellem to foringsrør.
 1.11.8 Ved overfladen skal indstøbes en cementplug af minimum 200 meters  

 længde.
 1.11.9 De i borehullet anbragte plugs og den mellem dem værende væske skal  

 i forening have en vægt, så systemet mindst er i balance med det tryk, som  

 kan opstå i borehullet.
1.11.10 Når en boring er afsluttet, skal boreområdet bringes tilbage til  

 oprindelig stand.
Energistyrelsen kan godkende begrundede afvigelser fra  

 dette krav (andre myndigheders godkendelse kan også være nødvendig). I  

 forbindelse med afslutning af en boring skal der udføres kontrol af områdets  

 tilstand.
Dokumentation herfor skal fremsendes til Energistyrelsen.
1.12 DAGLIG RAPPORTERING Fra det tidspunkt, hvor  

 boreplatformen/boreudstyret ankommer til borestedet, og indtil borestedet  

 forlades, skal der daglig til Energistyrelsen inden kl. 11.00 pr. telex,  

 eller på anden aftalt måde fremsendes rapport over det foregående døgns  

 operationer og resultater.
Rapporteringer skal i det mindste være dækkende  

 frem til kl. 06.00 på rapporteringsdagen.
Energistyrelsen kan fastsætte  

 særlige regler for rapportering i weekender og på andre dage, hvor styrelsen  

 er lukket.
Energistyrelsen kan fastsætte nærmere regler for rapportens  

 udformning.
Rapporteringer skal i det mindste indeholde information om:
 1.12.1 Rapporteringsdato.
 1.12.2 Boringens identifikation.
 1.12.3 Boreplatform/boreudstyr.
 1.12.4 Operatør.
 1.12.5 Antal dage på borestedet.
 1.12.6 Løbende operation.
 1.12.7 Boringens dybde.
 1.12.8 Boringens fremdrift i døgnet.
 1.12.9 Udførlig beskrivelse af døgnets operationer med angivelse af  

 væsentlige resultater samt beskrivelse af eventuelle operationelle problemer.  

 Blandt de forhold, som skal angives i beskrivelsen, når det er relevant, er:
 1.12.10 Hoveddata for borevæske, herunder densitet ind og ud af  

 borehullet, viskositet, vandtab, pH, olieindhold, sportstofkoncentration samt  

 hovedkomponenter iøvrigt.
 1.12.11 Gasindhold i borevæske ud af hullet under boring, rørsamling  

 (connection) og trip med angivelse af total gas og gassammensætning, samt  

 baggrundsgas for den cirkulerede borevæske.
 1.12.12 Huldiamter.
 1.12.13 Seneste foringsrørs diameter.
 1.12.14 Seneste foringsrørs dybde.
 1.12.15 Prøvetryk for formation under foringsrøret.
 1.12.16 Maksimalt tilladeligt overfladetryk med aktuel borevæskedensitet.
 1.12.17 Bølgehøjde og -retning.
 1.12.18 Vindstyrke og -retning.
 1.12.19 Barometerstand og temperatur.
 1.12.20 Udførte målinger af boringens retning.
 1.12.21 Boringens afbøjning, retning samt horisontale og vertikale  

 position beregnet for senest udførte retningsmåling.
 1.12.22 Beskrivelse af de i rapporttidsrummet gennemborede geologiske  

 lagserier med angivelse af dybde, litologi, farve, kornstørrelse, porøsitet  

 samt formodet geologisk alder, herunder detaljerede resultater fra foreløbige  

 kernebeskrivelser.
 1.12.23 Kulbrinteindikationer.
 1.12.24 Borehastighed i de gennemborede lag.
 1.12.25 Hovedresultater fra udførte logs.
 1.12.26 Omkostninger for døgnet.
 1.12.27 Akkumulerede omkostninger.
1.13 JOURNAL 1.13.1 Boreplatformen skal være udstyret med en journal svarende til IADC  

 standard.
Journalen skal udfyldes i mindst 2 eksemplarer.
Det ene eksemplar  

 skal opbevares på operatørens kontor i Danmark.
Det andet eksemplar skal  

 opbevares på platformen, indtil boring af det aktuelle hul er afsluttet.
 1.13.2 Journalen skal udfyldes efter hvert skift og give relevant  

 beskrivelse af det arbejde, som er udført, samt navn og stilling på dem, der  

 har været ansvarlige for udførelse af de enkelte dele af arbejdet.
 1.14 ANDEN RAPPORTERING SAMT INDLEVERING OG OPBEVARING AF PRØVER.
1.14.1 Rapporter om monitering af og undersøgelser i borehullet, samt  

 visse prøver skal fremsendes til Energistyrelsen og/eller DGU.
Dette omfatter  

 bl.a.:
 1.14.2 Prøver (skylleprøver, kerner og fluidprøver).
1.14.2.1 Prøvetyper og prøvemængder.
Følgende geologiske prøvetyper sendes  

 til DGU:
- plugging med indtil 4 plugs pr. meter kerne, - udtagning af begrænsede prøvemængder (max. 100 g pr. meter) til diverse  

 petrografiske og sedimentologiske analyser, - længdegennemsavning af indtil 50 procent af kernen.
Gennemsavning skal  

 så vidt muligt foretages excentrisk, - voksforsegling af indtil 15 cm fuldkerne pr. meter kerne til senere  

 analyseformål.
Videregående undersøgelser kan foretages, efter at program for  

 arbejdet er drøftet med tilsynet.
DGU skal snarest, efter kerner er taget,  

 modtage ca. 3 repræsentative prøver fra hver meter kerne.
Prøverne kan være  

 delstykker af plugs udtaget til selskabets eget brug.
På opfordring af  

 tilsynsmyndigheden skal selskabet udtage yderligere plugs til brug for  

 tilsynsmyndighedens kerneanalyse.
Kernematerialet skal opbevares på en måde,  

 så repræsentanter for tilsynsmyndigheden uden unødige hindringer og på  

 rettighedshaverens regning, har adgang til i rimeligt omfang at besigtige  

 materialet, samt at udtage prøver til nærmere analyse.
Selskabet dækker  

 driftsudgifter til opbevaring af kerner, indtil den fulde ejendomsret til  

 kernerne overdrages til DGU. Ønsker om at opbevare kerner i Danmark på et  

 andet, end det af DGU oprettede centrallager skal godkendes af  

 Energistyrelsen.
1.14.2.2 Mærkning.
Samtlige prøver udtaget af rettighedshaveren skal være  

 forsynet med boringens betegnelse og den dybde (evt. dybdeinterval), hvorfra  

 prøven stammer.
Mærkningen skal være holdbar og sikre, at prøven til enhver  

 tid kan identificeres.
1.14.2.3 Emballering.
Prøverne skal leveres i emballage, der tilgodeser en  

 sikker langtidsidentifikation og langtidsopbevaring.
Væske- og gasprøver fra  

 formations- og produktionstests e) og f) samt borevæskeprøver, som skal  

 sendes til DGU, skal være emballeret således, at de hverken ændrer kvalitet  

 eller kvantitet under transport.
1.14.3 Rapporter om undersøgelser af prøver fra borehullet.
Kopier af  

 beskrivelser og rapporter skal fremsendes til Energistyrelsen og DGU,  

 herunder bl.a.:
 1.14.4 Rapporter om prøveproduktion.
 1.14.4.1 Rapporter, der indeholder tryk- og temperaturforløb såvel i  

 brønden som ved overfladen samt separatorbetingelser, blædestørrelse,  

 operationsforløb, produktionsrater og kumulativ produktion.
1.14.4.2 For alle udførte prøveproduktioner udarbejdes der en  

 sammenfattende, konkluderende rapport, der fremsendes til Energistyrelsen og  

 DGU senest 4 måndeder efter brøndens afslutning.
Rapporten skal mindst  

 indeholde:
1.14.5 Sammenfattende, afsluttende rapport.
Senest 6 måneder efter en  

 borings afslutning skal der til Energistyrelsen og DGU fremsendes en rapport,  

 der mindst indeholder:
1.14.6 Oversigtsmæssigt regnskab.
Både et tidsmæssigt og økonomisk.
 1.14.7 En diskussion om de opnåede resultater, tidsforbrug og økonomi  

 sammenholdt med det planlagte.
 1.14.8 En sammensat log over målingerne fra boringen med indtegning af  

 bl.a. kerne- og testintervaller, cementpropper, litologi, foringsrør og  

 enkelte logs.
1.15 UDTAGNING AF PRØVER SAMT UDFØRELSE AF MÅLINGER 1.15.1 Rettighedshaveren skal under borearbejdet, fra borevæsken på  

 udløbssiden, udtage skylleprøver af alle bjergartstyper fra alle geologiske  

 formationer som gennembores.
Prøvetagningen skal påbegyndes straks, når  

 returneringen af borevæske er etableret.
Prøveintervallet må ikke overstige  

 10 m.
I potentielt kulbrintebærende formationer må intervallet dog ikke  

 overstige 3 m.
1.15.2 Rettighedshaveren skal ved udarbejdelse af boreprogrammet samt  

 under borearbejdet tilstræbe, at der i boringen - hvor det er relevant af  

 hensyn til f.eks. datering af lagserien, bestemmelse af litologien eller  

 bedømmelse af reservoir- eller kildebjergartspotentiellet - bliver udtaget  

 sidevægskerner, inden boringen fores eller lukkes.
Rettighedshaveren skal  

 gennemføre relevante analyser af de udtagne sidevægskerner.
1.15.3 rettighedshaveren skal tilstræbe, at der ved gennemboring af alle  

 potentielt væsentlige kulbrinteholdige reservoirer anvendes kerneboring i et  

 omfang, som sikrer, at et tilfredsstillende kendskab til reservoiret så vidt  

 muligt kan opnås.
De til dette formål nødvendige undersøgelser af  

 kernematerialet skal ligeledes gennemføres.
 1.15.4 Rettighedshaveren skal ved udformning af boreprogrammet og under  

 udførelsen af boringen tilstræbe, at der ved de målinger (logs), der udføres  

 i boringen, opnås tilfredsstillende geologisk, geofysisk, kulbrintemæssig og  

 stratigrafisk information fra de gennemborede lagserier.
 1.15.5 Hvor det har betydning for bedømmelse af kulbrintepotentiel, eller  

 hvor måling af formationstryk iøvrigt kan være af betydning, skal  

 rettighedshaveren søge at gennemføre trykmåling for og eventuelt udtage  

 væskeprøver fra relevante gennemborede lag.
1.15.6 Hvor formationer med potentielt betydningsfuldt kulbrinteindhold er  

 blevet gennemboret, skal der om muligt gennemføres prøveproduktion på en  

 måde, som sikrer, at relevante informationer om producerede væsker og  

 gasarter, formationens produktionensegenskaber og eventuelt reservoirets  

 udstrækning så vidt muligt opnås.
Hvor det er relevant for bedømmelse af  

 reservoirets kulbrinteindhold og/eller produktionsmekanisme, skal der udføres  

 prøveproduktion fra vandførende lag, som kan have forbindelse med de  

 kulbrinteholdige formationer.
