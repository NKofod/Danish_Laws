 I henhold til § 19, stk. 1, jf. § 14, stk. 2, og § 15, stk. 1 og 2, i lov  

 nr. 281 af 8. juni 1977 om skattemyndighedernes organisation og om  

 klageadgang m.v. (skattestyrelsesloven) bestemmes følgende:
 1. Amtsskatteinspektoratet kan indkalde  

 ligningsmyndighederne til instruktionsmøder og har adgang til at overvåge det  

 konkrete ligningsarbejde, herunder at deltage i ligningskommissionernes møder  

 og forhandlinger, alt uden stemmeret.
 2. Amtsskatteinspektoratet kan på et hvilket som helst  

 tidspunkt udtage selvangivelser til gennemgang og eventuel forelæggelse for  

 amtsligningsrådet eller eventuelt ligningsrådet med henblik på foretagelse af  

 en ansættelse.
3. Amtsskatteinspektoratet undersøger rigtigheden af  

 de af amtsligningsrådet, skatterådene og ligningskommissionerne foretagne  

 ansættelser såvel for den løbende ligning som for de tidligere ligninger.  

 Anser amtsskatteinspektoratet en ansættelse for urigtig, og finder ændring  

 ikke sted ved bemyndigelse til ligningskommissionen, jf. pkt. 4, forelægger  

 inspektoratet sagen for amtsligningsrådet eller ligningsrådet, der er  

 berettiget til at ændre ansættelserne.
Dette gælder dog ikke i det omfang,  

 landsskatteretten ved kendelse har taget stilling til en ansættelse.
4. Amtsskatteinspektoratet kan bemyndige en  

 ligningskommission til at ændre ansættelser for tidligere indkomstår,  

 herunder også ansættelser for indkomstår forud for indkomståret 1978.  

 Bemyndigelse kan dog ikke gives i det omfang et skatteråd, et amtsskatteråd,  

 et amtsligningsråd, landsskatteretten eller ligningsrådet ved kendelse har  

 taget stilling til ansættelsen.
 Statsskattedirektoratet giver nærmere retningslinier for udøvelsen af  

 amtsskatteinspektoraternes beføjelser efter nr. 1-4.
 Dette cirkulære træder i kraft den 1. april 1979.
 Statsskattedirektoratet, den 30. marts  

 1979.
