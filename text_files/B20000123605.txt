Bekendtgørelse om studerendes råd  

 ved seminarier, der  

 uddanner lærere til folkeskolen, pædagoger, ernærings-  

 og  

 husholdningsøkonomer og håndarbejdslærere I medfør af § 13, stk. 2, i lov om uddannelse af  

 lærere til folkeskolen, jf. lovbekendtgørelse nr. 981 af 1.  

 november 2000, § 13, stk. 2, i lov om uddannelse af  

 pædagoger, jf. lovbekendtgørelse nr. 980 af 1. november 2000,  

 § 12 a i lov om uddannelse til ernærings- og  

 husholdningsøkonom, jf. lovbekendtgørelse nr. 983 af 1.  

 november 2000, og § 12 a i lov om uddannelse til  

 håndarbejdslærer, jf. lovbekendtgørelse nr. 982 af 1.  

 november 2000, fastsættes:
 § 1. De studerendes råd nedsat ved  

 seminarier, der uddanner lærere til folkeskolen, pædagoger,  

 ernærings- og husholdningsøkonomer samt  

 håndarbejdslærere, repræsenterer de studerende og er  

 rådgivende for seminariets ledelse.
 Stk. 2. Seminariet stiller særskilt lokale og adgang til  

 kontorfaciliteter til rådighed for de studerendes råd.
 § 2. Valg til de studerendes råd afholdes  

 hvert år i oktober måned.
 § 3. De studerendes råd består af 9 -  

 15 medlemmer.
Stk. 2. Alle ordinære studerende ved seminariet er  

 valgbare og har valgret til rådet.
Disse studerende vælger 7 - 13  

 medlemmer af rådet.
Stk. 3. De studerende, der er indskrevet til videreuddannelse  

 eller til enkeltfag efter reglerne om åben uddannelse, er valgbare og  

 har valgret til rådet.
Disse studerende vælger 2 medlemmer af  

 rådet.
 § 4. Det nedsatte råd fastsætter selv  

 sin forretningsorden og vælger en formand blandt medlemmerne.
 § 5. De studerende udarbejder forslag til  

 vedtægter, som skal vedtages med simpelt flertal af de  

 stemmeberettigede studerende, jf § 3, stk. 2 og 3.
 Stk. 2. Vedtægterne skal mindst indeholde bestemmelser  

 om:
 1)	Antallet af medlemmer.
 2)	Regnskabsaflæggelse, herunder om evt. kontingent.
 3)	Procedure for ændring af vedtægter.
 4)	Afholdelse af et årligt møde for alle stemmeberettigede  

 studerende, jf. § 3, stk. 2 og 3, hvor de faste dagsordenspunkter  

 er: Aflæggelse af beretning, fremlæggelse af regnskab og  

 budgetforslag til godkendelse og afholdelse af valg, jf. § 2.
 § 6. De studerendes råd udpeger  

 repræsentation for de studerende til seminariets bestyrelse.
 Stk. 2. Rådet udpeger repræsentanter for de  

 studerende til alle råd og udvalg mv., der nedsættes af  

 seminariet, og som behandler spørgsmål, der vedrører de  

 studerende i almindelighed.
 Stk. 3. Der skal ikke udpeges repræsentanter for de  

 studerende til organer, hvor de studerendes deltagelse ville stride mod de  

 regler, hvorefter organet er nedsat.
 § 7. Bekendtgørelsen træder i kraft  

 1. januar 2001.
 Stk. 2. Seminariets bestyrelse kan beslutte, at § 6,  

 stk. 1, først finder anvendelse ved det førstkommende valg  

 til bestyrelsen.
