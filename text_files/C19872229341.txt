Modulets formål Det er modulets formål at sætte deltagerne i stand til at kunne designe og  

 evaluere en begrebsmæssig database, der opfylder et sæt givne krav.  

 Deltagerne skal desuden kunne beskrive den begrebsmæssige database i en  

 almindelig udbredt datamodel, samt kunne overføre designet til et  

 databasesystem.
 Modulet har desuden til formål at give de studerende kendskab til  

 væsentlige problemer vedrørende indførelse og drift af databasesystemer, samt  

 at give de studerende kendskab til løsninger på disse problemer.
Adgangsbetingelser Anbefalede forudsætninger 2.2. Programkonstruktion 3.3 Systemkonstruktion Hovedemner og undervisningsmål for disse Data-systemarkitektur Den studerende skal opnå fortrolighed med de former for dataabstraktion,  

 som er relevante for databaseteorien.
 Den studerende skal opnå et grundigt kendskab til principperne i en  

 hensigtsmæssig arkitektur for databasesystemer, såsom ANSI/SPARC  

 arkitekturen.
Databasemodeller og databasesystemer Den studerende skal kunne udforme et givet databasedesign i de  

 væsentligste datamodeller, såsom relationsmodellen, den hierarkiske datamodel  

 og netværkmodellen, samt kunne transformere et design mellem modellerne.
 Den studerende skal kunne anvende et givet databasesystem til  

 implementering af et databasedesign.
 Den studerende skal orienteres om den udvikling, der finder sted  

 vedrørende nye datamodeller og databasestrukturer, samt indenfor  

 databaseteorien generelt.
Databasedesign Den studerende skal kunne anvende en begrebsmæssig informationsmodel,  

 såsom E/R-modellen eller RM/T-modellen, ved design af en database.
 Den studerende skal kunne normalisere en given database, samt kunne  

 evaluere et design på grundlag af normaliseringsteorien.
Databasesprog Den studerende skal kunne anvende relationel algebra og relationel kalkule  

 til udtræk af data fra en relationsdatabase, samt kunne anvende disse sprog  

 ved vurdering af andre databasesprog.
Den studerende skal kunne anvende et udbredt databasesprog, f.eks.
SQL  

 eller QUEL, til manipulation af en relationsdatabase.
 Den studerende skal opnå kendskab til principperne i de databasesprog, der  

 anvendes i hierarkiske databaser og i netværksdatabaser, specielt CODASYL  

 DBTG databaser.
 Den studerende skal opnå kendskab til principperne i anvendelsen af  

 indlejrede sprog til manipulation med databaser.
Indførelse og drift af databaser Den studerende skal være orienteret om de væsentligste funktioner knyttet  

 til databaseadministration.
 Den studerende skal opnå kendskab til de grundlæggende principper i,  

 problemer med og løsninger til samtidighedskontrol, kontrol med  

 datasikkerhed, sikring af dataintegritet og genetablering af databaser.
 Den studerende skal være orienteret om de faciliteter, der findes på  

 typiske kommercielle databasesystemer.
