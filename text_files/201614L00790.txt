Betænkning afgivet af Grønlandsudvalget den 27. april 2017 Betænkning over Forslag til lov om ændring af lov om arbejdsmiljø i Grønland og lov om arbejdsskadesikring i Grønland (Betaling for tilsyn med råstof- og vandkraftaktiviteter og indsamling og videregivelse af oplysninger om arbejdsulykker og erhvervssygdomme m.v.) [af beskæftigelsesministeren (Troels Lund Poulsen)]:
1. Udvalgsarbejdet Lovforslaget blev fremsat den 22. februar 2017 og var til 1. behandling den 21. marts 2017. Lovforslaget blev efter 1. behandling henvist til behandling i Grønlandsudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, herunder i Grønlands selvstyre, og den 22. februar 2017 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til beskæftigelsesministeren til skriftlig besvarelse, som denne har besvaret.
2. Indstilling og politiske bemærkninger Udvalget indstiller lovforslaget til vedtagelse uændret.
Udvalget finder det vigtigt, at der arbejdes på, at arbejdsmiljølovgivningen i Grønland kommer på samme niveau som i Danmark.
Udvalget har i den forbindelse noteret sig, at der i Beskæftigelsesudvalget er stillet spørgsmål til beskæftigelsesministeren om at få kortlagt, på hvilke områder arbejdsmiljølovgivningen for Grønland giver en dårligere dækning for de ansatte, end arbejdsmiljølovgivningen giver i Danmark.
Udvalget vil følge tæt med i besvarelsen af dette spørgsmål og holde fortsat fokus på området Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Søren Espersen (DF) Martin Henriksen (DF) Kristian Thulesen Dahl (DF) Karina Due (DF) Peter Skaarup (DF) Henrik Brodersen (DF) Hans Christian Thoning (V) Torsten Schack Pedersen (V) Anni Matthiesen (V) Carl Holst (V) Peter Juel Jensen (V) Jacob Jensen (V) Villum Christensen (LA) Carsten Bach (LA) Rasmus Jarlov (KF) Astrid Krag (S) Flemming Møller Mortensen (S) Jan Johansen (S) Karin Gaardsted (S) Yildiz Akdogan (S) Mogens Jensen (S) Mogens Lykketoft (S) Christian Juhl (EL) Finn Sørensen (EL) Roger Matthisen (ALT) Kristian Hegaard (RV) Karsten Hønge (SF) Aaja Chemnitz Larsen (IA) nfmd.
Aleqa Hammond (UFG) fmd.
 Tjóðveldi og Javnaðarflokkurin havde ikke medlemmer i udvalget.
