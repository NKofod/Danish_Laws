(Til samtlige kommunalbestyrelser) 1. Lovhjemlen Lov nr. 123 af 1. april 1980 om ekspropriation til byudvikling er trådt i  

 kraft den 22. april 1980.
 Et forslag til loven blev vedtaget af folketinget ved 3. behandling den  

 25. maj 1977, men det blev ikke indstillet til stadfæstelse, da 73 medlemmer  

 af folketinget under henvisning til bestemmelsen i grundlovens § 73, stk. 2,  

 krævede, at lovforslaget først blev indstillet til stadfæstelse, efter at  

 nyvalg til folketinget havde fundet sted, og forslaget påny var vedtaget af  

 det derefter sammentrædende folketing.
 Et uændret lovforslag blev fremsat i folketingssamlingen 1979-80, og dette  

 lovforslag er vedtaget af folketinget ved 3. behandling den 14. marts 1980 og  

 stadfæstet den 1. april 1980.
 Dette cirkulære om ekspropriationsloven til byudvikling er baseret på  

 bemærkningerne til de to lovforslag og behandlingen af dem i folketinget.
2. Ekspropriationslovens formål og anvendelsesområde 2.1. Ekspropriationsloven til byformål må ses i sammenhæng med kommunens  

 hidtidige adgang til at foretage ekspropriation til virkeliggørelse af en  

 planlægning.
Ved kommuneplanlovens § 34, stk. 1, er ekspropriation begrænset  

 til tilfælde, hvor planlægningen er fastlagt i en lokalplan eller en  

 byplanvedtægt.
Kommuneplanlovens § 34, stk. 1, repræsenterer imidlertid kun  

 en fortsættelse af den tidligere ekspropriationshjemmel i byplanlovens § 12  

 og byggelovens § 56, stk. 1. Ekspropriationsbestemmelsen i kommuneplanlovens  

 § 34 er omtalt i miljøministeriets cirkulære nr. 39 af 11. februar 1977  

 (opsamlingscirkulæret) pkt. 10.
En planlægning kan også gennemføres uden ekspropriation.
Efter  

 kommuneplanlovens § 40, stk. 4, kan en kommunalbestyrelse således modsætte  

 sig en udstykning inden for byzoner, hvis udstykningen vil komme i strid med  

 en forsvarlig og hensigtsmæssig byudvikling på det pågældende tidspunkt.
Det  

 er dermed muligt for kommunen uden ekspropriation at sikre, at der ikke  

 finder en byudvikling sted i strid med den planlagte tidsfølge for  

 investeringer i bygge- og bymodning.
Modstykket til denne bestemmelse - at kommunerne kan sikre, at en  

 byudvikling sker i overensstemmelse med en sådan tidsfølgeplanlægning -  

 findes i den nye lov (nr. 123 af 1. april 1980) om ekspropriation til  

 byudvikling.
Den giver en kommune mulighed for ved ekspropriation at erhverve  

 jord til byudvikling på et så tidligt tidspunkt, at arealernes faktiske  

 overgang til byformål i overensstemmelse med kommunens tidsfølgeplanlægning  

 kan sikres.
Desuden kan kommunen ved ekspropriation efter 1980-loven opnå, at  

 gennemførelsen af planlægningen kan være ubundet af såvel ejerforholdet som  

 af tilvejebringelsen af konkrete og aktuelle planer knyttet til bestemte  

 byggeforetagender.
Ekspropriationsadgangen efter 1980-loven er knyttet til en  

 endeligt vedtaget eller godkendt kommuneplan eller til godkendte midlertidige  

 rammer for indholdet af lokalplaner.
 Miljøministeren blev under folketingets behandling af lovforslaget spurgt  

 om, hvorvidt intentionerne i forslaget om en ekspropriationslov til  

 byudvikling ikke lige så godt kunne tilgodeses ved en ændring af  

 ekspropriationsreglerne i kommuneplanlovens § 34. Miljøministeren svarede  

 folketingsudvalget således:
 »En ændring af kommuneplanlovens § 34 til tillige at skabe  

 ekspropriationshjemmel til byudvikling i stedet for vedtagelsen af nærværende  

 lovforslag (om ekspropriation til byudvikling) ville være uhensigtsmæssig,  

 idet formålet med og anvendelsesområdet for bestemmelserne (i henholdsvis  

 kommuneplanloven og i lovforslaget om ekspropriation til byudvikling) er af  

 væsensforskellig karakter.
 Ekspropriation efter § 34 sker til virkeliggørelse af den detaljerede  

 planlægning i en lokalplan/ byplanvedtægt, og bestemmelsen forudsætter, at  

 den konkrete anvendelse af det pågældende areal er umiddelbart forestående.
Ekspropriation efter lovforslaget sker derimod til sikring af  

 gennemførelsen af en byudvikling, dvs. inden den detaljerede planlægning er  

 gennemført.
Ekspropriation efter § 34 kan omfatte både eksisterende og  

 fremtidige byområder, hvorimod lovforslaget vedrører ekspropriation af større  

 ubebyggede arealer med kun en enkelt eller ganske få beboelser, dvs. typisk  

 landzonearealer.« Svaret er optaget som bilag til folketingets miljø- og planlægningsudvalgs  

 betænkning af 29. februar 1980.
Fra landbrugsministeriets side har man i forbindelse med gennemførelsen af  

 loven om ekspropriation til byudvikling peget på, at kommunerne fremover har  

 mulighed for ved ekspropriation at erhverve jord til byudvikling på et så  

 tidligt tidspunkt, at arealernes overgang til byformål i overensstemmelse med  

 kommunens tidsfølgeplanlægning kan være sikret.
En konsekvens heraf må efter  

 landbrugsministeriets opfattelse være, at kommunerne tager spørgsmålet om  

 afhændelse af arealer, som kommunerne tidligere har erhvervet med henblik på  

 byudvikling, men som alligevel ikke inden for en rimelig tid kan ventes  

 inddraget til dette formål, op til overvejelse.
 Det foreslås, at kommuner, der ejer arealer, der er erhvervet med henblik  

 på mageskifte med arealer, der umiddelbart vil kunne anvendes til  

 byudvikling, men som ikke selv vil kunne anvendes til dette formål, eller  

 arealer, der ikke inden for regionplanens tidshorisont kan påregnes anvendt  

 til byudvikling, tager kontakt med landbrugsministeriet med henblik på  

 afklaring af de problemer, der i relation til jordlovgivningen vil kunne være  

 forbundet med genafhændelsen, herunder spørgsmålet om evt. tilbageførsel til  

 landzone.
 Landbrugsministeriet vil tage spørgsmålet op til nærmere forhandling med  

 Kommunernes Landsforening.
 2.2. Betingelserne for, at der kan eksproprieres efter loven af 1980, er,  

 at det er af væsentlig betydning for kommunen at råde over ejendommen for at  

 sikre gennemførelsen af en byudvikling i overensstemmelse med kommuneplanen  

 eller (indtil den foreligger) de midlertidige § 15-rammer.
Beskrivelsen af ekspropriationsformålet i loven af 1980, som  

 gennemførelsen af en byudvikling skyldes, jfr. bemærkningerne til det i  

 1976-77 fremsatte lovforslag, at det som regel ikke vil være muligt for  

 kommunalbestyrelsen på det tidlige tidspunkt, hvor en ekspropriation efter  

 loven skal kunne foretages, at udtale sig sikkert om, til hvilket konkret  

 byformål det pågældende areal kan anvendes.
Det er derfor uden betydning for  

 en vurdering af den konkrete ekspropriations lovlighed eller  

 hensigtsmæssighed, om arealet til sin tid skal anvendes til boligbebyggelse,  

 til forsyningscentre for boligbebyggelsen, til industribyggeri eller anden  

 erhvervsbebyggelse eller til andet byformål, herunder et offentligt formål i  

 forbindelse med områdets overgang til bymæssig anvendelse.
 Loven af 1980 vedrører som nævnt under 2.1. Typisk ekspropriation af  

 større ubebyggede arealer, dvs. normalt landzonearealer.
Loven finder ikke anvendelse på arealer, der allerede er bymæssigt  

 bebygget.
Miljøministeren har den 19. februar 1980 besvaret et spørgsmål fra  

 folketingets miljø- og planlægningsudvalg om, hvorvidt loven kunne anvendes  

 inden for eksisterende ældre industrikvarterer, således:
»Lovforslaget omfatter ikke arealer, der allerede er bymæssigt  

 bebygget, og det vedrører således ikke de i spørgsmålet beskrevne  

 områder.« Uden for lovens anvendelsesområde falder endvidere ekspropriation til  

 rekreative arealer.
Begrebet »rekreative arealer« er ikke anvendt i  

 loven, men under behandlingen af det i 1975-76 fremsatte forslag anmodede  

 folketingets udvalg om fysisk planlægning om en præcision af dette udtryk.
I  

 svaret af 12. marts 1976 anføres, at rekreative områder ikke er et entydigt  

 begreb, men at det set i relation til lov nr. 230 af 7. juni 1972 om  

 erhvervelse af fast ejendom til fritidsformål må fortolkes i overensstemmelse  

 med denne lovs § 1. Det følger umiddelbart af ordlyden af bestemmelsen, at  

 formålet med at erhverve de pågældende arealer er at fremme  

 »befolkningens rekreative interesser, herunder ved bevarelse af  

 landskaber, tilvejebringelse af arealer til sommerhusbebyggelse, feriecentre,  

 campingpladser, kolonihaver og almene rekreative formål.« Hjemmel til ekspropriation til rekreative formål må søges dels i lov om  

 naturfredning (lovbekendtgørelse nr. 435 af 1. september 1978), kap.
III,  

 dels i lov om erhvervelse af fast ejendom til fritidsformål (nr. 230 af 7.  

 juni 1972), kap.
III.
Der kan endvidere eksproprieres til rekreative formål  

 på grundlag af en lokalplan, jfr. kommuneplanlovens § 34.
 Loven af 1980 kræver, at det skal være af væsentlig betydning at råde over  

 den pågældende ejendom for at sikre gennemførelsen af den pågældende  

 byudvikling.
 I et svar af 12. februar 1976 til folketingets udvalg om fysisk  

 planlægning har miljøministeren udtalt, at der ved afgørelsen af, om denne  

 betingelse er opfyldt, må lægges vægt på en række konkrete omstændigheder.  

 Som eksempler nævnes størrelsen af det areal, der ønskes eksproprieret, om  

 arealet har en strategisk eller mere inferiør beliggenhed i forhold til  

 byudviklingens gennemførelse, hvor nært eller fjernt forestående  

 byudviklingens gennemførelse er, og hvor nøje den fysiske planlægning er  

 koordineret med kommunens økonomiske planlægning.
Under behandlingen af lovforslaget i 1979-80 blev der af folketingets  

 miljø- og planlægningsudvalg stillet spørgsmål om, hvorvidt den omstændighed,  

 at en kommunalbestyrelse har vedtaget en lokalplan med henblik på f.eks.  

 boligudstykning, automatisk ville indicere, at loven om ekspropriation til  

 byudvikling skulle tages i anvendelse, såfremt en grundejer ikke ønskede at  

 sælge.
I ministerens svar af 19. februar 1980 udtales:
»Hvis der foreligger en detaljeret lokalplan eller byplanvedtægt, vil  

 der kunne eksproprieres efter bestemmelsen i kommuneplanlovens § 34, når  

 ekspropriationen vil være af væsentlig betydning for virkeliggørelsen af  

 lokalplanen eller byplanvedtægten.
Bestemmelsen fortolkes således, at den  

 ikke indeholder en almindelig adgang til ekspropriation til fremskaffelse af  

 byggegrunde.
 Men der vil f.eks. kunne eksproprieres til gennemførelse af en  

 bebyggelsesplan.
Ekspropriation efter lovforslaget er betinget af, at det er af væsentlig  

 betydning at råde over ejendommen for at sikre gennemførelsen af en  

 byudvikling i overensstemmelse med kommuneplanen eller de midlertidige rammer  

 for indholdet af lokalplaner.
Eksistensen af en lokalplan eller byplanvedtægt  

 vil ikke automatisk indebære, at betingelserne efter lovforslaget er opfyldt.  

 Der må foretages en selvstændig vurdering heraf på grundlag af kommunens  

 tidsfølgeplanlægning.« Kommunens tidsfølgeplanlægning betyder i denne sammenhæng det samme som i  

 kommuneplanlovens § 40, stk. 4, der giver kommunalbestyrelsen mulighed for at  

 modsætte sig en udstykning, som efter »kommunalbestyrelsens  

 tidsfølgeplanlægning, jfr. §§ 3 og 5, . . . ville komme i strid med en  

 forsvarlig og hensigtsmæssig byudvikling på det pågældende tidspunkt.« I  

 kommuneplanlovens § 3, stk. 2, nr. 1, og stk. 3, nr. 10, er der begge steder  

 tale om en rækkefølgeangivelse for udbygningen af kommunen, medens § 5, nr.  

 4, for så vidt angår kommunens økonomiske planlægning henviser til »den  

 planlagte tidsfølge for investeringer i bygge- og bymodning.« Ordet  

 »tidsfølge« skal imidlertid også i denne bestemmelse forstås som  

 »rækkefølge«, hvorimod der ikke sigtes til præcise tidsangivelser.
Det er en betingelse for ekspropriation, at kommunalbestyrelsen kan  

 godtgøre, at det er af væsentlig betydning at råde over de arealer, der  

 ønskes erhvervet.
Det kan ske ved oplysninger om rækkefølgeangivelserne i  

 kommuneplanen eller § 15-rammerne og den forudsatte rækkefølge for  

 gennemførelsen af bygge- og bymodningsarbejder.
3. Hvem kan ekspropriere, og hvilke rettigheder kan  

 eksproprieres? Det er alene kommunalbestyrelsen, der ifølge ekspropriationslovens § 1 kan  

 ekspropriere.
Ved ekspropriationen bortfalder ifølge lovens § 2 alle rettigheder over  

 det eksproprierede.
Denne bestemmelse svarer til § 34, stk. 2, i  

 kommuneplanloven og § 44 i lov om offentlige veje og vedrører kun  

 privatretlige rettigheder.
Offentligretlige bånd på det eksproprierede areal  

 som f.eks. byggeliniebestemmelser efter naturfredningslovens kap.
VI og VII,  

 fredskovspligt, landbrugspligt m.v. bortfalder ikke ved ekspropriationen og  

 kan ikke selvstændigt eksproprieres.
Disse bånd kan således - når det bliver  

 aktuelt - kun ophæves efter de sædvanlige regler.
Med hensyn til spørgsmålet  

 om ophævelse af landbrugspligten henvises til landbrugsministeriets cirkulære  

 af 4. december 1980 pkt. 6.2. og 6.3.3.
Man gør opmærksom på, at landbrugsministeriet vil kunne fastsætte  

 betingelser for ophævelse af landbrugspligten, jfr. pkt. 6.4.1. og 6.4.2. i  

 det nævnte cirkulære.
Dette spørgsmål vil blive nærmere behandlet i et  

 kommende cirkulære fra landbrugsministeriet.
4. Ekspropriationens gennemførelse Lovens § 3 om ekspropriationsproceduren henviser ligesom kommuneplanlovens  

 § 34, stk. 3, til reglerne i lov om offentlige veje § 45 og §§ 47-49.
 Bestemmelserne i lovens § 5 om taksationsmyndighederne og deres kompetence  

 svarer til bestemmelserne i kommuneplanlovens § 35.
5. Klage I henhold til ekspropriationslovens § 4, stk. 1, jfr. miljøministeriets  

 bekendtgørelse nr. 343 af 21. juli 1980 om henlæggelse af opgaver og  

 beføjelser til planstyrelsen i § 7 kan kommunalbestyrelsens  

 ekspropriationsbeslutning påklages til planstyrelsen.
Lovens klageregler svarer til bestemmelsen i kommuneplanlovens § 34, stk.  

 4. En ekspropriationsbeslutning kan således påklages til fuldstændig  

 prøvelse, dvs. prøvelse af såvel egentlige retsspørgsmål som spørgsmål om det  

 hensigtsmæssige eller rimelige i den pågældende ekspropriation.
Klagefristen  

 er 4 uger fra beslutningens meddelelse, og en rettidig klage har opsættende  

 virkning, medmindre planstyrelsen bestemmer andet.
6. Beskatning af erstatningssummer Efter ændring af lov om særlig indkomstskat m.v. ved lov nr. 245 af 8.  

 juni 1979 skal erstatningssummer i anledning af ekspropriation ikke medregnes  

 ved opgørelsen af særlig indkomst.
Det samme gælder fortjeneste ved salg til  

 en erhverver, der efter formålet med erhvervelsen opfylder betingelserne for  

 at ekspropriere ejendommen.
 Det betyder, at en grundejer, der afstår sin ejendom til kommunen, vil  

 være fritaget for beskatning af særlig indkomst, hvis overdragelsen sker ved  

 egentlig ekspropriation eller ved aftale i tilfælde, hvor ejendommen inden  

 for kort tid kunne være eksproprieret af kommunen.
 Fritagelsen for beskatning gælder dog ikke i de tilfælde, hvor der skal  

 svares almindelig indkomstskat, fordi den afståede ejendom er erhverver som  

 led i næring eller i spekulationshensigt.
 Fritagelsen for beskatning gælder heller ikke i de tilfælde, hvor der i  

 stedet for særlig indkomtskat skal svares afståelsesafgift, dvs. i de  

 tilfælde, hvor en ejendom eksproprieres eller købes af kommunen, efter at den  

 er inddraget i byzone.
7. Oplysning om anvendelse af de nye bestemmelser til  

 planstyrelsen Det henstilles, at kommunerne indtil videre underretter planstyrelsen om  

 anvendelsen af lovens bestemmelser.
Oplysningerne har udelukkende til formål at give ministeriet en oversigt  

 over, hvorledes loven virker.
Der vil ikke på grundlag af oplysningerne blive  

 foretaget nogen vurdering af, om ekspropriationsbetingelserne har været  

 opfyldt.
 Underretningen kan gives ved en kort meddelelse til planstyrelsen om,  

 hvilke ejendomme (matrikelnumre) kommunen har erhvervet enten ved en  

 ekspropriation i henhold til lov om ekspropriation til byudvikling eller ved  

 en aftale, hvori der er henvist til denne lov.
