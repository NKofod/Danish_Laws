 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988 meddeles:
 § 1.  Trafik- og kommunikationsministeren har den 8.  

 december 1988 godkendt frikommuneregulativ nr. 6 for Københavns Amtskommune  

 om delvis overførelse af vejbestyrelseskompetence for hovedlandevejene i  

 Københavns Amt.
 § 2.  Det i § 1 nævnte frikommuneregulativ indebærer,  

 at vejbestyrelseskomepetence i henhold til § 2, stk. 2, i lov om offentlige  

 veje, jf. lovbekendtgørelse nr. 368 af 6. august 1985, for hovedlandevejene i  

 Københavns Amt overføres fra Vejdirektoratet til Københavns Amtsråd for så  

 vidt angår drift, vedligeholdelse, administration og mindre anlægsarbejder.
 § 3.  Det i § 1 nævnte frikommuneregulativ træder i  

 kraft den 1. januar 1989 og bortfalder den 31. december 1993.
 § 4.  Det i § 1 nævnte frikommuneregulativ vil være  

 fremlagt de samme steder som amtsrådets dagsordener, jf. § 9, stk. 3, i lov  

 om kommunernes styrelse.
