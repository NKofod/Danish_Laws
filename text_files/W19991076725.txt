Kendelse fra Pressenævnet i sag nr.  

 118/1999 En kvinde [K] har klaget til Pressenævnet over  

 forsiden og en artikel bragt i Ekstra Bladet den 28. september 1999, idet hun  

 mener, at god presseskik er tilsidesat.
 Artiklen   der blev bragt sammen med tre andre artikler om  

 Robinson Ekspeditionen på TV 3   havde overskriften "REJS DIG  

  ERIK", underrubrikken ""Hade-[K]" ringer og trøster den  

 udskældte brandmand " og følgende indhold:
 "Da sidste års store Robinson-samtaleemne [K],  

 så hvordan dette års syndebuk  Erik  Winther blev hængt ud  

 af den danske befolkning, greb hun straks knoglen og ringede til den  

 udstødte brandmand.
- Som deltager i Robinson 98 kender jeg til alt det,  Erik  

 oplever nu.
Vi har haft fingrene nede i den samme grød, og jeg har  

 overskud og ved samtidig, hvordan  Erik må have det.
- Der er meget stor forskel på den  

 måde,  Erik og jeg har fået vores prædikater.
Jeg blev  

 hængt ud som lystløgner af TV3, det har de nu dementeret.
Og  

  Erik har fået sit prædikat ved at udvise en opførsel, som  

 deltagerne ikke brød sig om, siger damen med beautyboksen [K].
 Hun glemmer aldrig dagene med Robinson og den behandling,  

 hun fik af TV3.
- Det var ikke behageligt.
TV3 manipulerer jo med sin  

 redigering og finder selv sine helte og skurke, siger [K] her et år  

 efter.
 For hende var det helt naturligt at kontakte  Erik  

  Winther, og i [K]s øjne er han en ualmindelig sympatisk mand.
ÆRLIGHED VARER - Jeg kender ikke  Erik  Winther, men det var et meget  

 sødt og tiltalende menneske, jeg fik i røret. "Du skal rejse  

 dig op og knejse med nakken", sagde jeg til ham.
- For mig var det ikke et tilfældigt menneske, men  

 et menneske, der som jeg havde oplevet Robinson på nært hold.
Jeg  

 gav ham et skulderklap og lod ham tale, og det var bestemt ikke nogen slagen  

 mand, jeg talte med, fortæller [K].
 Sidste år blev hun i medierne omtalt som "Hade [K]",  

 og specielt på internet blev hun svinet til på hjemmesiden "Hade  

 I dag er alting vent på hovedet.
 - Der går ikke en dag, hvor jeg ikke får to  

 eller tre fanbreve, siger [K].
 Hun har overlevet på det, der i første omgang  

 kostede hende livet.
- Jeg har været åben og ærlig, og det  

 har jeg det fint med.
Det viser sig jo, at man kommer længst ved at  

 være ærlig, griner [K].
Du kan komme i kontakt med [K] på hendes egen  

 hjemmeside www.babette-[K].dk." Klageren har oplyst, at forsiden indeholdt samme tekst som  

 overskriften til artiklen.
 Klageren har anført, at der ikke er noget i  

 artiklen, der berettiger bladet til at bruge ordene "skurk" og  

 "Hade-[K]".
 Klageren har herudover anført, at bladets angivelse  

 om "kostede hende livet" kan få læserne til at tro, at noget  

 alvorligt er hændt hende.
 Bladet har i en udtalelse om sagen anført, at det  

 er et givent vilkår for deltagelse i tv-serien Robinson-Ekspeditionen,  

 at man eksponerer sin person   herunder de egenskaber, man har personligt  

 eller tillægges af TV 3's programarrangører.
 Bladet har videre anført, at klageren fik tilnavnet  

 "Hade-[K]" i forbindelse med omtalen af sidste års Robinson-serie,  

 hvori klageren havde en "skurkerolle". Når klageren så  

 intervenerer i form af presseudtalelser i den nye runde af tv-serien, er det  

 naturligt at genbruge dette tilnavn, der er læsernes bedste mulighed  

 for at identificere hende.
Bladet har herudover anført, at artiklen giver  

 klageren en udstrakt mulighed for at beskrive de manipulationer, som TV 3  

 efter hendes mening gør sig skyldig i under redigeringen af  

 optagelserne fra ø-livet.
Artiklen afsluttes endda med en henvisning  

 til klagerens hjemmeside.
 Bladet har vedrørende vendingen "kostede hende  

 livet" anført, at ingen læser kan være i tvivl om, at det  

 ikke skal tages bogstaveligt, men at meningen med sætningen var, at  

 klagerens opførsel på øen medførte, at hun mistede  

 livet som konkurrencedeltager.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet finder, at klageren i artiklen har  

 fået lejlighed til at fremkomme med sine synspunkter om det, der var  

 artiklens tema.
 Pressenævnet finder i den forbindelse ikke grundlag  

 for kritik af, at bladet omtalte klageren ved anvendelse af det tilnavn, hun  

 blev givet i såvel medierne som offentligheden, da hun sidste år  

 deltog i den meget sete tv-underholdningsudsendelse.
 Pressenævnet finder endelig, at det er oplagt, at  

 anvendelsen af udtrykket "kostede hende livet" om klageren ikke skulle tages  

 bogstaveligt, men derimod relaterede sig til klagerens deltagelse i  

 udsendelsen.
 Afsagt den 3. november 1999.
