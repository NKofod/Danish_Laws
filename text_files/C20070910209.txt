Cirkulære  

 om ansættelsesvilkår i forbindelse med kommunalreformen (særvilkår for  

 tjenestemandsansatte socialrådgivere på Socialministeriets område) Generelle bemærkninger 1.  

  

 Finansministeriet  

 har med Statstjenestemændenes Centralorganisation II indgået vedlagte aftale  

 om  

 ansættelsesvilkår i forbindelse med kommunalreformen for tjenestemandsansatte  

 socialrådgivere på Socialministeriets område.
 Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen, jf. cirkulære af  

 16. januar 2006 (Perst.nr. 005-06).
 2.  

  

 Cirkulæret  

 har virkning fra 1. januar 2007.
Finansministeriet, Personalestyrelsen, den  

 8. februar 2007 Dorte Sølling Aftale om ansættelsesvilkår i forbindelse med  

 kommunalreformen (særvilkår for tjenestemandsansatte socialrådgivere på  

 Socialministeriets område) § 1.  

 Dækningsområde mv.
 Aftalen gælder for tjenestemandsansatte socialrådgivere,  

 der overgår til Socialministeriets område i forbindelse med kommunalreformen,  

 og som før overgangstidspunktet var omfattet af aftalen mellem  

 Amtsrådsforeningen og Dansk Socialrådgiverforening for tjenestemandsansatte  

 socialrådgivere.
 Stk. 2.  

  

 De ansatte er omfattet  

 af de i §§ 2  5 nævnte særvilkår, som supplerer/fraviger de almindelige  

 statslige ansættelsesvilkår.
§ 2. Arbejdstid Der gælder følgende særvilkår i forhold til aftale af  

 24. marts 2006 om arbejdstid for tjenestemænd i staten og aftale af 24. marts  

 2006 om natpenge mv. for tjenestemænd i staten, § 3:
1. Pauser Som tillæg til arbejdstidsaftalens § 5, nr. 1, gælder:
 a)  

 	  

 For  

 fuldtidsbeskæftigede inkluderer arbejdstiden 1/2 times daglig spisepause.
 b)  

 	  

 For deltidsbeskæftigede  

 inkluderer arbejdstiden 1/2 times daglig spisepause, hvis beskæftigelsen er  

 mere end 4 timer pr. dag.
2. Tjenestens  

 tilrettelæggelse Som tillæg til arbejdstidsaftalens § 10 og  

 natpengeaftalens § 3 gælder:
a)  

 	  

 Tjenesten bør  

 tilrettelægges sådan, at delt tjeneste undgås.
Ved delt tjeneste forstås  

 tjeneste adskilt af en pause på 1 time eller mere.
Hvis delt tjeneste ikke  

 kan  

 undgås, betales der pr. dag et tillæg på 32,16 kr. (amtskommunalt grundbeløb  

 31/3 2000). Der ydes dog mindst en godtgørelse svarende til godtgørelsen  

 efter natpengeaftalens  

 § 3.
 3. Overarbejde mv.
 For  

 socialrådgivere på grundløntrin 29 og 35 gælder følgende særvilkår om  

 overarbejde  

 mv.:
 Som tillæg til  

 arbejdstidsaftalens § 6 gælder:
 a)  

 	  

 Som overarbejde  

 betragtes for fuldtidsbeskæftigede beordret og kontrollabelt arbejde efter  

 normal arbejdstids ophør og for deltidsansatte beordret og kontrollabelt  

 arbejde ud over kontorets normale daglige arbejdstid.
 Som tillæg til arbejdstidsaftalens § 10 gælder:
 b)  

 	  

 Overarbejde/deltidsansattes  

 merarbejde skal så vidt muligt tilrettelægges på ugens 5 første hverdage.
c)  

 	  

 Overarbejde/deltidsansattes  

 merarbejde skal så vidt muligt varsles senest dagen før inden arbejdstids  

 ophør.
For manglende varsel om overarbejde/merarbejde ud over 1 time betales  

 pr. gang et tillæg på 26,56 kr. (amtskommunalt grundbeløb 31/3 2000).
 Som tillæg til arbejdstidsaftalens § 6 gælder:
 d)  

 	  

 Overarbejde godtgøres  

 med et tillæg på 50 pct. for de 3 første timer efter normal arbejdstids ophør  

 og for indtil 3 timer på en arbejdsfri lørdag før kl. 12. For alle øvrige  

 overarbejdstimer ydes et tillæg på 100 pct.
 Som tillæg til arbejdstidsaftalens § 6, stk. 1, gælder:
e)  

 	  

 Overarbejde/deltidsansattes  

 merarbejde kan afregnes ved betaling i stedet for at blive afspadseret, når  

 arbejdskraftsituationen på arbejdspladsen tilsiger det.
Dette sker under  

 fornøden  

 hensyntagen til den ansattes personlige forhold.
Der ydes tillæg som nævnt i  

 pkt. d, hvis overarbejde godtgøres med betaling.
 Som tillæg til arbejdstidsaftalens §§ 11 og 12 gælder:
 f)  

 	  

 For timer i  

 weekenden, hvor overarbejde ville have udløst et tillæg på 100 pct., jf. pkt.  

 d, ydes et tillæg på 100 pct., der træder i stedet for godtgørelse efter §§  

 11  

 og 12.
 Som tillæg til arbejdstidsaftalens § 6 gælder:
 g)  

 	  

 Overarbejdssatsen  

 beregnes som 1/1924 af årslønnen (grundløn, inkl. funktionsløn,  

 kvalifikationsløn  

 og resultatløn bortset fra engangsydelser samt eventuel personlig løngaranti  

 og  

 overgangstrin/-tillæg).
4. Fridage Som tillæg til  

 arbejdstidsaftalens § 4, stk. 2, gælder:
a)  

 	  

 Juleaftensdag,  

 nytårsaftensdag og påskelørdag er fridage.
Grundlovsdag og 1. maj er fridage  

 fra kl. 12.
§ 3. Forskudt tid For  

 socialrådgivere, der er omfattet af arbejdstidsaftalens kapitel 3, gælder som  

 tillæg til § 11:
 a)  

 	  

 For tjeneste, der er  

 påbegyndt kl. 14 eller senere, og som strækker sig ud over kl. 17, ydes for  

 tiden fra tjenestens påbegyndelse til kl. 17 et tillæg på 8,11 pct. af  

 timelønnen  

 pr. times arbejde.
§ 4. Tjenesterejser Ved tjenesterejser ydes en godtgørelse for merudgifter,  

 der mindst svarer til godtgørelse efter de regler, der var gældende i det  

 amt,  

 den ansatte var ansat i før overgangen.
§ 5. Regulering Tillæg, der i denne aftale er angivet som amtskommunalt  

 grundbeløb i 31/3 2000-niveau, procentreguleres efter bestemmelserne i aftale  

 pr. 1. april 2005 om lønninger for ansatte i kommunerne.
§ 6. Ikrafttræden og bortfald Aftalen er  

 indgået under henvisning til § 6, stk. 2, i aftale af 21. december 2005 om  

 ansættelsesvilkår for ansatte, der overgår til ansættelse i staten mv. i  

 forbindelse med kommunalreformen.
 Stk. 2.  

  

 Aftalen har  

 virkning fra overgangstidspunktet og gælder indtil 31. marts 2008, på hvilket  

 tidspunkt den ophører uden opsigelse, jf. § 16, stk. 1, i aftalen af 21.  

 december 2005.
København, den 7. februar 2007 Statstjenestemændenes Centralorganisation II Peter Ibsen Dansk Socialrådgiverforening Henning Breinholt Finansministeriet P.M.V.
 E.B.
