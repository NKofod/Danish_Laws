Skriftlig fremsættelse (7. april  

 1999) Miljø - og energiministeren (Svend Auken):
 Jeg tillader mig herved for Folketinget at  

 fremsætte:
 Forslag til lov om miljøbidrag og  

 godtgørelse i forbindelse med ophugning og skrotning af biler.
(Lovforslag nr.
L 216).
Lovforslaget er en del af den samlede model for den  

 fremtidige affaldsbehandling af udtjente biler.
De øvrige elementer i  

 modellen er lovforslaget om certificering af affaldsbehandlende virksomheder  

 og bekendtgørelsen om håndtering af affald i form af  

 motorkøretøjer og affaldsfraktioner herfra.
 Modellen skal sikre, at udtjente biler affaldsbehandles  

 på en miljømæssig forsvarlig måde, og at problemet  

 med henstillede "herreløse" biler på offentlige  

 arealer minimeres.
 Da løsningen af problemet med  

 "herreløse" biler vurderes at have en hastende karakter  

 fremsættes lovforslaget i indeværende samling.
Der etableres med lovforslaget en bidrags - og  

 godtgørelsesordning, efter hvilken bilejere skal betale et  

 årligt miljøbidrag.
Bidraget vil udgøre 90 kr.
Til  

 gengæld for bidraget får bilejere godtgjort omkostningerne ved  

 aflevering af bilen til miljømæssig forsvarlig  

 affaldshåndtering (ophugning og skrotning). Med ordningen sikres det  

 altså, at sidste ejer af en bil ikke belastes af omkostninger ved  

 affaldshåndteringen.
Med de øgede krav i bekendtgørelsen  

 forventes omkostningerne til affaldshåndteringen at ville udgøre  

 800 - 1200 kr.
Såfremt bekendtgørelsen ikke suppleres med en  

 finansieringsordning, kan problemerne med henstillede bilvrag på  

 offentlige arealer frygtes øget.
 Med henblik på at sikre et egentligt  

 økonomisk incitament til at aflevere udtjente biler til  

 affaldshåndtering, vil godtgørelsen blive fastsat, så den  

 overstiger sidste ejers omkostninger hertil.
 Jeg har lagt vægt på at finde en  

 finansieringsmodel, som kunne opnå så bred tilslutning som mulig  

 fra de berørte parter, og som ikke var administrativt tungt.
 Med lovforslaget udnyttes et eksisterende  

 opkrævningssystem, idet miljøbidraget foreslås  

 opkrævet sammen med præmien for den lovpligtige ansvarsforsikring  

 og indbetales til Told & Skat samtidig med indbetaling af afgift af  

 ansvarsforsikringer.
Administrationen af godtgørelsesordningen  

 foreslås henlagt til et administrativt organ med repræsentanter  

 fra relevante interesseorganisationer.
Det er en ordning, som vi har gode  

 erfaringer med fra ordninger om indsamling af dæk og  

 blyakkumulatorer.
Som sagt er lovforslaget et led i modellen for en samlet  

 regulering af affaldsbehandling af udtjente biler.
Det er min overbevisning,  

 at vi nu har et godt og fyldestgørende grundlag for både en  

 miljømæssig forsvarlig affaldshåndtering og en  

 løsning på problemerne med "herreløse" biler.
 Idet der i øvrigt henvises til lovforslagets  

 bemærkninger anbefaler jeg det til Folketingets velvillige  

 behandling.
