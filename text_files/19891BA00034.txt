Nr BSF 34 Forslag til folketingsbeslutning om Københavns havneområder Fremsat af Leif Hermann (SF) Carsten Andersen (SF) Margrete Auken (SF) Ole  

 Henriksen (SF) Hanne Thanning Jacobsen (SF) Ingerlise Koefoed (SF) Rahbæk  

 Møller (SF) Gert Petersen (SF) Bjørn Poulsen (SF) den 23. november 1989 Folketinget pålægger regeringen at genforhandle den aftale, der er truffet mellem miljøministeren og Københavns overborgmester om godkendelse af de dele af kommuneplanen for København, der omfatter havneområderne.
 Genforhandlingen skal finde sted i overensstemmelse med følgende  

 retningslinier:
 1. Der udarbejdes en plan for udbygningen af infrastrukturen inden for  

 området med angivelse af finansiering.
 2. Det godkendte hovedstrukturafsnit præciseres, og der indføjes  

 formuleringer, der sikrer, at Havneudvalgets vægtning af bygningsbevaring og  

 tilpasning af ny bebyggelse til allerede eksisterende bygninger tilgodeses.
 3. De godkendte afsnit af rammerne for indholdet af lokalplanlægningen  

 formuleres således, at hovedstruktur og rammedel fremtræder som en  

 sammenhængende planlægning for havneområderne.
 4. Det sikres, at ændringerne i havneområderne ikke foregriber  

 mulighederne for en styring af den kommende udvikling ved dannelsen af et  

 ejerselskab med offentlig og eventuel privat deltagelse.
 5. Resultatet af genforhandlingen fremlægges til normal offentlig høring i  

 overensstemmelse med kommuneplanloven.
Bemærkninger til forslaget Den 16. oktober 1989 godkendte miljøministeren de dele af kommuneplanen  

 for København, der i henhold til kommuneplanlovens § 10, stk. 1, var indkaldt  

 med henblik på at hindre, at der skete en foregribelse af arbejdet i det af  

 miljøministeren nedsatte havneudvalg.
 Dermed sattes et foreløbigt punktum for en sag, der på markant vis har  

 haft og stadig har offentlighedens og de politiske beslutningstageres  

 interesse.
Den 29. oktober 1987 fremsatte medlemmer af Socialdemokratiets  

 folketingsgruppe et beslutningsforslag om Københavns Havn (B 25). Se  

 Folketingstidende 1987-88 (1. samling) sp. 910, 3666, tillæg A sp. 1253 og  

 tillæg B sp. 695. Det præciseredes heri, at havneområdets placering i  

 hovedstadsområdet gør det ekstra attraktivt og understreger behovet for en  

 samlet planlægning af områdets udnyttelse.
Beslutningsforslaget indeholdt  

 tillige et krav om nedsættelse af et udvalg til at forestå et udrednings- og  

 analysearbejde vedrørende havneområdernes fremtid.
Den 3. november 1987 fremsatte medlemmer af Det Radikale Venstres  

 folketingsgruppe forslag til folketingsbeslutning om Københavns Havns fremtid  

 (B 34). Se Folketingstidende 1987-88 (1. samling), forhandlingerne sp. 1050,  

 3666, tillæg A sp. 1305 og tillæg B sp. 695. Beslutningsforslaget blev  

 behandlet sammen med B 25. Det radikale beslutningsforslag tilsluttede sig  

 ideen om nedsættelse af et udvalg og henviste i denne forbindelse til den  

 offentlige debat, der var gået forud for fremsættelsen af  

 beslutningsforslagene.
Dette beslutningsforslag pegede ligeledes som noget  

 helt centralt på behovet for at sikre en sammenhængende planlægning for  

 Københavns Havn.
Målsætningerne for denne planlægning blev detaljeret  

 gennemgået i beslutningsforslagets bemærkninger.
Den 7. april 1988 afgav Folketingets Miljø- og Planlægningsudvalg  

 beretning om Københavns Havns fremtid.
Denne beretning gentager, at  

 omdannelsen af Københavns Havn skal ske efter en samlet planlægning.
Videre  

 fremhævede beretningen, at miljøministeren skal nedsætte et udvalg, som skal  

 fremsætte alternative forslag til den organisatoriske og økonomiske  

 tilrettelæggelse af omdannelse af de dele af havnen, der ikke længere  

 anvendes til havneformål, eller som inden for en overskuelig fremtid  

 forventes at overgå til anden anvendelse.
Udvalget skal sideløbende hermed i  

 skitseform opstille alternativer over havneområdets fremtidige udvikling.
Efter regeringsskiftet i juni 1988 nedsatte miljøministeren et  

 havneudvalg, der afgav betænkning den 4. april 1989. I forordet til  

 betænkningen skrev udvalgets formand afslutningsvis: »Måtte udvalgets  

 overvejelser, som hermed videregives til miljøministeren, regeringen og  

 offentligheden, vise sig operationelle i det politiske spil.
Det skal afgøre,  

 om københavnerne får vandet tilbage, og om mulighederne for at skabe noget  

 afgørende nyt og attraktivt i hjertet af København virkeliggøres.« Havneudvalgets betænkning fik en positiv modtagelse i offentligheden, og  

 der var dermed skabt en berettiget forventning om, at udvalgets anbefalinger  

 og forslag fik en afgørende indflydelse på såvel hovedstruktur som rammedel i  

 de havnerelaterede dele af Københavns kommuneplan.
Miljøministerens godkendelse af kommuneplanens havnedel synes nærmest  

 fuldstændigt at kuldkaste såvel Folketingets arbejde i denne sag som  

 havneudvalgets omfattende indsats.
Det fremhæves i et notat af 19. oktober  

 1989, at den aftale, der er indgået mellem miljøministeren og  

 overborgmesteren, indebærer, at de overordnede målsætninger, som blev  

 fastlagt i Havneudvalgets betænkning, indføjes i kommuneplanens strukturdel.  

 Forslagsstillerne skal ikke bestride, at dette ikke er sket, men den valgte  

 sprogbrug med vage vendinger som »tilstræbes«, »i  

 princippet«, »på længere sigt« og »taget op til  

 vurdering« reducerer målsætninger og principper til hensigtserklæringer  

 og udskyder dermed spørgsmålet om den langsigtede planlægning til kommende  

 kommuneplanrevisioner, aktuel administration af arealanvendelsen for så vidt  

 angår større aktuelle sager og den fremtidige organisatoriske  

 tilrettelæggelse af udviklingen i havneområderne.
Dermed har man i mangel af  

 et etableret selskab til styring af udviklingen lagt hele realiseringen af  

 Havneudvalgets intentioner, således som de i svækket form er gengivet i  

 hovedstrukturafsnittet, i hænderne på administrationen af kommuneplanens  

 rammedel.
Om denne rammedel siges det i det anførte notat: »Med de  

 foretagne ændringer i kommuneplanens rammedel ligger det umiddelbare  

 administrationsgrundlag tættere på kommuneplanforslaget end på Havneudvalgets  

 betænkning.« Netop de tanker, der var fremført om dette administrationsgrundlag fra  

 Københavns Kommune i forslaget til kommuneplan, var afgørende for de  

 tidligere nævnte forslag til folketingsbeslutninger, beretningen fra  

 Folketingets Miljø- og Planlægningsudvalg herom samt Havneudvalgets  

 betænkning.
 Forslagsstillerne må således konkludere, at den aftale, der er indgået  

 mellem miljøministeren og overborgmesteren, tilsidesætter de forudsætninger  

 for planlægningen af den fremtidige udvikling i havnen i en sådan grad, at  

 aftalen bør genforhandles.
 Det forudsættes, at et nyt forhandlingsresultat drøftes med Folketingets  

 Miljø- og Planlægningsudvalg, forinden der indgås en endelig aftale med  

 Københavns Kommune om godkendelse af kommuneplanens havneforslag.
Bemærkninger til de enkelte punkter ad 1.
Miljøministerens godkendelse af kommuneplanforslaget for havnen indeholder  

 kun få og spredte bemærkninger om infrastrukturproblemerne og knytter sig  

 især til gang- og cykelstianlæg.
Den for udviklingen af hele det nordlige  

 havneområde helt afgørende forudsætning om forlængelse af Gittervej til  

 Lyngbyvej samt trafikforbindelserne til Amager henskydes til en kommende  

 kommuneplanrevision.
En så letfærdig omgang med infrastrukturproblemerne  

 synes at vise enten en udpræget mangel på interesse for væsentlige  

 udviklingsforudsætninger eller en tillid til, at andre organer, der  

 beskæftiger sig med byens udvikling, har gjort sig de fornødne overvejelser.  

 Begge udlægninger er i åbenbar modstrid med Havneudvalgets kommisorium,  

 hvoraf det fremgår at »Udvalget skal i denne sammenhæng også vurdere  

 mulighederne for at etablere effektive transportforbindelser til  

 havneområderne og vurdere trafikforholdene i relation til de omkringliggende  

 byområder, herunder den trafikale sammenhæng mellem Sjællandssiden og  

 Amager.« (Havneudvalgets betænkning del II, bilag 1, side 1).
 ad 2.
Det fremgår af det optrykte bilag I vedrørende miljøministerens  

 godkendelse af Københavns kommuneplanforslag fra 1985, »at  

 bevaringsværdige bygninger og anlæg i så vid udstrækning som muligt (skal)  

 indgå i omdannelsen af havnearealerne, herunder Dahlerups pakhus på  

 Langelinie«.
Denne formulering skal sammenholdes med Havneudvalgets  

 formulering på side 20 i betænkningen:
»Ny bebyggelse skal tilpasses bevaringsværdige bygninger - dette  

 begreb taget i bred forstand.
Bebyggelser i havnen skal udformes i  

 overensstemmelse med det københavnske bybillede med de bygningshøjder, der er  

 almindelige i København, og som karakteriserer de nærliggende  

 kvarterer.« ad 3.
 Der henvises til de almindelige bemærkninger.
 ad 4.
Ejerselskabets etablering og funktion skal udtrykkeligt fremtræde i en ny  

 aftale om godkendelse af kommuneplanen.
Netop overvejelserne om en  

 selskabskonstruktion har været centrale både i Miljø- og  

 Planlægningsudvalgets beretning af 7. april 1988 og i Havneudvalgets  

 betænkning.
Af miljøministerens pressemeddelelse d. 6. oktober 1989 fremgår,  

 at mulighederne for etablering af et aktieselskab el. lign. skal undersøges.  

 Dermed er ideen om et ejerselskab, dets funktioner og kompetence udskudt til  

 en nærmere undersøgelse uden stillingtagen til det nærmere indhold i  

 selskabets opgaver.
Selskabets egnethed som styringsorgan i samarbejde med  

 Københavns Kommune svækkes derved i afgørende grad.
Det understreges, at  

 ejerselskabet skal kunne disponere over kommende værdistigninger på de  

 arealer, der er omfattet af den samlede planlægning.
I forbindelse med en  

 genforhandling af aftalen skal det afklares, hvilke fremtidige  

 erhvervsarealer der forbliver under Københavns Havnevæsens administration, og  

 hvilke der skal indgå i ejerselskabets dispositioner.
 ad 5.
 Indkaldelsen af Københavns Kommunes forslag til kommuneplan betød for så  

 vidt angår havnearealerne, at den normale høringsfase ikke blev gennemført.  

 Efter indgåelsen af aftalen mellem miljøministeren og overborgmesteren er  

 denne aftale og ministerens godkendelse fremlagt til efterretning i et møde i  

 Københavns Borgerrepræsentation d. 26. oktober 1989. Den folkelige interesse  

 for havnearealerne gør det naturligt og rigtigt, at et forhandlingsresultat  

 fremlægges til normal offentlig høring efter reglerne om tillæg til  

 kommuneplaner.
 Som bilag er optrykt miljøministerens godkendelsesskrivelse af Københavns  

 kommuneplan for så vidt angår havneområderne og et af Miljø- og  

 Planlægningsudvalgets spørgsmål til miljøministeren og dennes besvarelse  

 heraf.
Bilag I Miljøministeriet Departementet Den 16. oktober 1989 Københavns Kommune Overborgmesterens afdeling Rådhuset, 1599 København V.
I skrivelse af 23. september 1988 underrettede Miljøministeriet  

 Borgerrepræsentationen om, at miljøministeren i henhold til kommuneplanlovens  

 § 10, stk. 1, havde besluttet, at kommuneplanen ikke kan vedtages endeligt af  

 Borgerrepræsentationen efter § 9 i kommuneplanloven.
Formålet med denne  

 beslutning var at sikre, at der ikke blev foretaget planlægningsmæssige  

 dispositioner, der kunne foregribe arbejdet i det af miljøministeren i juli  

 1988 nedsatte havneudvalg.
 I skrivelse af 10. juli 1989 tiltrådte miljøministeren, at forslaget til  

 kommuneplan kunne vedtages endeligt af Borgerrepræsentationen, med undtagelse  

 af bestemmelserne for de på et kortbilag angivne arealer langs havnen.  

 Tiltrædelse af bestemmelser for disse områder afventede, at de igangværende  

 forhandlinger med Københavns Magistrat om den fremtidige anvendelse af  

 havnearealerne afsluttedes.
 Under de førte forhandlinger mellem Københavns Magistrat og  

 Miljøministeriet er der opnået enighed om en række suppleringer og ændringer  

 i forslagets hovedstruktur og i rammebestemmelserne for havneområderne.
For arealerne i Københavns Havn godkender miljøministeren i denne  

 anledning i henhold til kommuneplanlovens § 10, stk. 1, det af  

 Borgerrepræsentationen i mødet den 30. marts 1989 vedtagne kommuneplanforslag  

 med de ændringer, der er angivet i vedlagte bilag af 9. oktober 1989 om  

 »Ændringer i kommuneplanforslagets bestemmelser for  

 havneområderne«.
Afgrænsningen af arealerne i Københavns Havn omfattet  

 af denne godkendelse fremgår af vedlagte kortbilag. (*) Københavns Magistrat og Miljøministeriet er enige om at optage nye  

 drøftelser om den del af kommuneplanen som omfatter Langelinie, såfremt det  

 viser sig, at en bevaring af Dahlerups pakhus ikke kan gennemføres.
 I forlængelse af Miljøministeriets skrivelse af 10. juli 1989 tiltrædes  

 endvidere, at den maksimale bebyggelsesprocent for et område ved  

 Frederiksgade 2, hvor Borgerrepræsentationen den 27. april 1989 har vedtaget  

 et lokalplanforslag, der forudsætter en ændring af rammebestemmelserne, kan  

 ændres i forbindelse med den endelige vedtagelse af kommuneplanens områder  

 udenfor havnen og erstattes af de af Borgerrepræsentationen nu vedtagne  

 bestemmelser.
Opmærksomheden henledes på, at Københavns Kommune umiddelbart efter den  

 endelige vedtagelse af kommuneplanen skal foretage offentlig bekendtgørelse  

 herom.
Dette skal ske i henhold til § 11, stk. 1 i kommuneplanloven, jf. § 3  

 i Miljøministeriets bekendtgørelse nr. 247 af 16. maj 1986.
 Et eksemplar af det reviderede forslag bedes indsendt til miljøministeren  

 til påtegning om godkendelsen af kommuneplanens bestemmelser for  

 havneområderne.
 Københavns Kommune anmodes om - når den endeligt reviderede kommuneplan er  

 færdigtrykt - at sende 7 eksemplarer til Planstyrelsen.
Med venlig hilsen Lone Dybkjær (*) De nævnte kortbilag er ikke optrykt som bilag.
Miljøministeriet Den 9.oktober 1989 Bilag til miljøministerens godkendelse af »København, forslag til  

 kommuneplan, 1985« for havneområderne.
Ændringer i kommuneplanforslagets bestemmelser for havneområderne I kapitel 2 om kommuneplanens hovedstruktur indføjes i afsnit 2.1.6.  

 Målene for udviklingen i havne- og kystområderne:
Hele havneområdet Omdannelsen af Københavns Havn skal understrege den karakter, som er et  

 særkende for de eksisterende bydele, hvori havneområderne er beliggende.
 Bygningsanlæggenes proportioner og udformning skal understrege den  

 karakter, som er et særkende i de enkelte bydele inden for havnen.
 Bevaringsværdige bygninger og anlæg skal i så vid udstrækning som muligt  

 indgå i omdannelsen af havnearealerne, herunder Dahlerups Pakhus på  

 Langelinie.
 Der skal tilstræbes et varieret udbud af arbejdspladstyper i havnen.
 Det skal tilstræbes, at udbygningen med boliger giver en bred variation af  

 boliger, som i type og sammensætning bedst muligt svarer til ønskerne hos den  

 del af befolkningen, der finder det attraktivt at bo i disse bydele.
 Det skal tilstræbes, at der fortsat reserveres arealer til de funktioner  

 af fritidsorienteret karakter, som i dag findes i havneområderne.
 Alle muligheder for at forbedre de enkelte bydeles kontakt til vandet skal  

 udnyttes, som vist på principskitsen.
Det skal generelt tilstræbes at nye byfunktioner, der indpasses i  

 havneområderne, har en åben og publikumsorienteret karakter.
På særligt  

 attraktive og lettilgængelige punkter langs havneløbet skal der reserveres  

 plads til særligt publikumsorienterede byfunktioner såsom udstillings- og  

 kongresfaciliteter, koncert- og teaterbygninger, hoteller og restauranter  

 samt repræsentative bygværker for private og offentlige institutioner  

 (jævnfør principskitsen, bilag 1).
 Alle kajstrækninger (bortset fra H1-områderne) gøres i videst muligt  

 omfang offentligt tilgængelige og indgår som del af et samlet gang- og  

 cykelstisystem langs havnearealerne.
 Overordnede gang- og cykelstianlæg fra omkringliggende byområder til  

 havneområderne, langs havneområderne fra syd til nord og øst samt  

 forbindelser på tværs af havnen fastlægges i princippet som vist på  

 principskitsen.
 Langs havnen, blandt andet ved de ovenfor nævnte særligt attraktive og  

 lettilgængelige punkter langs havnen reserveres muligheder for anlæg af  

 anløbspladser for havnerundfarten og/eller for en eventuel kollektiv  

 transport gennem havnens samlede område.
De nuværende havnebassiner bevares i princippet.
I forbindelse med nye  

 arealanvendelser langt havnefronten kan der dog blive tale om ombygninger af  

 kajanlæg eller opfyldninger ud i havnen.
Det må imidlertid vurderes konkret i  

 relation til den enkelte lokalplan, hvordan og i hvilken udstrækning disse  

 muligheder skal anvendes.
Ved vurdering heraf skal bl.a. indgå, i hvilket  

 omfang eventuelle landvindinger af denne art kan forbedre mulighederne for  

 anlæg af offentligt tilgængelige rekreative områder.
Nordhavnen og Østhavnen Erhvervshavnen bør på længere sigt afgrænses til Nordhavnen og Østhavnen.  

 For så vidt angår Nordhavnen bør Søndre Frihavns-området syd for Atlaskaj  

 frigøres for havnefunktioner med henblik på omdannelse til andre byformål.
En  

 vurdering heraf forudsættes at indgå ved kommende planrevisioner.
Arealerne langs Kalkbrænderihavnsløbet omdannes til bymæssige havneformål.  

 På længere sigt flyttes aktiviteterne i Færgehavn Nord til et af de østvendte  

 havnebassiner.
Det forudsættes, at der skaffes erstatningsarealer for  

 Skudehavnens funktioner i den vestlige del af Nordhavnen eller  

 Svanemøllebugten.
Fra Folke Bernadottes Alle til Kalkbrænderihavnsgade fastlægges en  

 mulighed for etablering af »Gittervej«.
Konsekvenserne af en  

 forlængelse af »Gittervej« til Lyngbyvej samt til Refshaleøen og  

 Amager vurderes ved en kommende kommuneplanrevision.
Indtil en fast forbindelse til Sverige måtte blive etableret, anvendes  

 DSB's Dan-Link-arealer til tekniske anlæg.
Efter etablering af en fast  

 forbindelse til Sverige vurderes arealernes fremtidige anvendelse nærmere,  

 herunder muligheden for at etablere boliger og serviceerhverv.
 Ved en eventuel udflytning af UNICEF til den nordlige del af Nordhavnen  

 vurderes områdets fremtidige anvendelse nærmere, herunder muligheden for at  

 etablere boliger og serviceerhverv.
 En anvendelse af den vestlige del af Refshaleøen til boligformål vil bl.a.  

 være betinget af, at de miljømæssige forhold kan løses tilfredsstillende,  

 herunder lugtgener fra Lynetten og gener fra forurenende industri/skibsværft,  

 og at forholdet til omliggende industri måtte gøre det forsvarligt.
Inderhavnen Arealerne på Flådestation København (Holmen) excl.
Nyholm åbnes for  

 offentligheden.
Sydhavnen Islands Brygges industrikvarter forudsættes på længere sigt omdannet til  

 boligkvarter med mulighed for indpasning af serviceerhverv.
Omdannelsen  

 forudsættes igangsat ved DS-Industries (Dansk Soyakagefabriks) flytning fra  

 området.
 Byomdannelsen vil hermed kunne påbegyndes i den nordlige del af  

 industrikvarteret, umiddelbart op til de eksisterende boligkvarterer, og vil  

 i en fortløbende proces efterhånden kunne omfatte hele industrikvarteret.
 I forbindelse med omdannelsen af industrikvarteret forudsættes området  

 mellem havnen og Islands Brygge udlagt til »fritidsformål m.v.«  

 (01).
 Omdannelsen af Islands Brygges industrikvarter forudsættes taget op til  

 vurdering ved kommende kommuneplanrevisioner.
Indtil der er taget beslutning om en fast forbindelse til Sverige med  

 mulighed for en lokal station i Sydhavnsområdet, anvendes det omkringliggende  

 område til industri og blandede erhverv.
Hvis der tages beslutning om et  

 sådant anlæg, kan arealet efter dette tidspunkt anvendes til serviceerhverv.
Eventuel anvendelse af Teglholmen og Sluseholmen til boligformål  

 forudsættes taget op til vurdering ved de kommende kommuneplanrevisioner,  

 idet dog industri (fx.
MAN B & W Diesel A/S) på Teglholmen forudsættes at  

 kunne fortsætte og udvikles.
Det eksisterende industriområde syd-vest for Sydhavnsgade og  

 Sjællandsbroen mellem Kalvebodløbet og Scandiagade anvendes foreløbig til  

 industriområde.
På længere sigt vil der være mulighed for i tilknytning til  

 de eksisterende boligområder at etablere et nyt større boligområde med  

 kontakt til vandet og de grønne områder.
Mulighederne herfor vurderes ved  

 kommende kommuneplanrevisioner.
 I kapitel 3, rammer for indholdet i lokalplaner, foretages følgende  

 ændringer og tilføjelser:
(Numrene henviser til vedlagte bilag 2) 3.3.1. Indre By 1. Nordre Toldbod ændres fra »havneformål« (H) til  

 »offentlige institutioner« (05).
3.3.2. Christianshavn 2. Der afgrænses et enkeltområde nord for Lynettehavnen, som udlægges til  

 »fritidsformål m.v.« (01).
3. Holmen excl.
Nyholm ændres fra »offentlige institutioner«  

 (02) til »boliger og serviceerhverv« (C), excl. det nedenfor under  

 pkt. 4 nævnte enkeltområde.
Det kan dog ikke udelukkes, at levedygtige  

 virksomheder kan fortsætte.
Der fastsættes følgende bestemmelser:
A. 50% bolig, 50% serviceerhverv B. 4 etager C. bebyggelsesprocent 60.
 4. På den sydlige del af Arsenaløen udlægges et enkeltområde bestående af  

 de nuværende boldbaner samt arealerne øst og syd herfor til  

 »Fritidsformål m.v.« (01).
 5. Margretheholm ændres fra »Offentlige institutioner« (02) til  

 »blandede erhverv« (E 3).
 6. Christiansholm (Pressens Fællesindkøb) ændres fra  

 »serviceerhverv« (S3) til »boliger og serviceerhverv«  

 (C3) med fordelingen 50% boliger, 50% serviceerhverv.
 7. På øen med Grønlandske Handels Plads, Krøyers Plads og Wilders Plads  

 skal der være en fordeling af boliger og serviceerhverv på 40/60.
 8. I enkeltområdet udlagt til »boliger og serviceerhverv« (C3)  

 ved Christians Kirke (B & W-Motor) skal der være en fordeling af boliger  

 og serviceerhverv på 40/60.
 9. Enkeltområdet ved Langebrogade (Sukkerfabrikkerne) ændres fra  

 »serviceerhverv« (S1) til »boliger og serviceerhverv«  

 (C3) med en fordeling af boliger og serviceerhverv på 30/70.
3.3.3. Indre Østerbro 10. Inden for erhvervshavnens område udlægges et område til  

 »bymæssige havneformål«, herunder serviceerhverv med tilknytning  

 til havneformål.
Området afgrænses af Sundkrogsgade og dennes forlængelse,  

 Baltikavejs forlængelse, Færgehavnsvej, Færgehavn Nord og  

 Kalkbrænderihavnsløbet.
 11. Enkeltområdet udlagt til »serviceerhverv« (S1) ved  

 Kalkbrænderihavnsgade ændres til S 3-område og afgrænses ved Sundkrogskaj.
12. Ved Færgehavn nord udlægges et areal til havneformål med mulighed for  

 bilfærgeterminaler.
Området afgrænses af Færgehavnsvej, Baltikavej,  

 Kattegatvej og Nordsøvej.
13. Der afgrænses et nyt enkeltområde ved Nordbassinet.
Området udlægges  

 til »havneformål, passager- og bilfærgeterminal« (H1).
 14. Syd for Atlaskaj mellem Gittervej og havnen ændres arealerne fastlagt  

 til »havneformål« (H1) til »boliger og serviceerhverv«  

 (C3). Arealet mellem jernbanens terræn og Vestbassin i Søndre Frihavn indgår  

 i det under punkt 15 omtalte enkeltområde.
 15. I enkeltområdet udlagt til »boliger og serviceerhverv« (C3)  

 i Søndre Frihavn skal der være en fordeling af boliger og serviceerhverv på  

 40/60. Ved bebyggelse af den sydlige del af området skal der tages hensyn til  

 det nuværende bygningsmiljøs kvaliteter samt voldterrænet.
3.3.7. Vesterbro 16. En del af enkeltområdet udlagt til »blandet erhverv« (E1)  

 ved Fisketorvet ændres til »serviceerhverv« (S3).
Bilag II Miljøministeriet Departementet Den 23. oktober 1989 Spørgsmål nr. 1.
»Vil ministeren forud for samrådet den 25. oktober 1989 tilstille  

 udvalget materiale, der belyser indholdet af den aftale om den fremtidige  

 arealanvendelse i Københavns Havn, som er indgået med Københavns  

 overborgmester«? Svar.
 Den 16. oktober 1989 fremsendte jeg til udvalgets orientering min  

 godkendelsesskrivelse af samme dato for så vidt angår den del af Københavns  

 Kommuneplan, som vedrører havneområderne.
 Endvidere skal jeg henholde mig til vedlagte notat fra Planstyrelsen om  

 ligheder og forskelle mellem forslaget til kommuneplan, Havneudvalgets  

 betænkning og aftalen mellem Københavns Kommune og Miljøministeriet om  

 ændringer i kommuneplanforslagets bestemmelser for havneområderne.
Notat om Københavns havn Ligheder og forskelle mellem forslaget til kommuneplan, Havneudvalgets  

 betænkning og aftalen om ændringer i kommuneplanforslagets bestemmelser for  

 havneområderne 1. Havneområdet Det område langs Københavns havn, som er omfattet af havneudvalgets  

 betænkning og de efterfølgende forhandlinger mellem Københavns Magistrat og  

 Miljøministeriet er på ca. 800 ha.
 En fjerdedel er privat ejet og anvendes overvejende til industri.
 Københavns Kommune ejer en ottendedel, hvoraf to-trediedele bruges til  

 tekniske værker.
 Staten ejer ligeledes en-ottendedel, hvoraf 60% udgøres af de militære  

 arealer på Holmen.
Den anden halvdel af arealerne ejes af Københavns Havnevæsen.
Omkring 40%  

 af havnevæsenets arealer anvendes ikke i dag.
Havnearealerne domineres i dag af erhvervsbebyggelse, og kun 3% af  

 bygningsmassen anvendes til boligformål.
Der er i dag ca. 700 boliger og  

 omkring 26.000 arbejdspladser i havneområderne.
 Godt halvdelen af arbejdspladserne hører til erhvervsgruppen service og  

 let industri, knap halvdelen til traditionel industri, lager og transport.
 Af de 26.000 arbejdspladser findes de 5.000 ved havneorienteret  

 virksomhed, 3.000 ved skibsværfterne og 3.000 ved Flådestation København.
 Havneområdernes samlede etageareal er 2,2 mill. m2 og den nuværende  

 gennemsnitlige bebyggelsesprocent - inkl. de ikke anvendte arealer - er ca.  

 30.
2. Kommuneplanforslagets havnedel Kommuneplanforslaget er opdelt i et hovedstrukturafsnit og et afsnit med  

 rammer for lokalplanlægningen.
I hovedstrukturafsnittet præciseres mål og  

 holdninger for påvirken af kommunens udvikling og omdannelse på længere sigt.  

 I rammedelsafsnittet fastlægges bestemmelser for de enkelte områders  

 anvendelse og bebyggelsesregulerende bestemmelser (bebyggelsestæthed,  

 etageareal, parkerings- og opholdsarealkrav m.v.).
 Ifølge rammedelen koncentreres havneaktiviteterne i Nordhavnen (excl. et  

 område syd for Svanemølleværket samt Langelinie/bunden af Søndre Frihavn) og  

 i Østhavnen.
 De store tekniske værker i havnen opretholdes.
 De fleste af de øvrige havnearealer udlægges til erhvervsformål, og  

 mulighederne for boligbyggeri er relativt begrænsede.
Boligbyggeri muliggøres på visse arealer i Inderhavnen og Søndre Frihavn,  

 som udlægges til boliger og serviceerhverv uden angivelse af fordelingen  

 mellem boliger og serviceerhverv.
Herudover udlægges Karens Minde i Sydhavnen  

 til boligformål.
 I Inderhavnen udlægges de øvrige arealer til rent serviceerhverv eller til  

 offentlige institutioner (herunder Holmen).
 De fleste arealer i Sydhavnen udlægges til erhvervsformål, enten til  

 industriformål eller til blandet erhverv, d.v.s. industri og serviceerhverv,  

 hvor der ikke er taget stilling til fordelingen mellem industri og  

 serviceerhverv.
 Det skønnes, at kommuneforslagets rammedel på langt sigt muliggør en  

 fordobling af havnearealernes nuværende bygningsmasse på 2,2 mill. m2  

 etageareal til 4,4 mill. m2 (med et bruttobyggeri excl. nedrivninger på 3,2  

 mill. m2).
Det skønnes, at rammedelsbestemmelserne muliggør en tilvækst på 4.000  

 boliger og en tilvækst på 45.000 arbejdspladser.
Herefter vil ca. 9% af det  

 samlede etageareal i havneområderne være anvendt til boligformål.
 Kommuneplanen skal imidlertid revideres i hver valgperiode, og  

 kommuneplanforslagets strukturdel indeholder tilkendegivelser, som kan ændre  

 dette udviklingsforløb.
 Det angives således, at en del af den nuværende Frihavn fra UNICEF mod syd  

 til Søndre Frihavn på længere sigt kan tænkes omdannet fra havneformål til  

 bymæssige formål.
 Det angives ligeledes, at Nordbassinet nord for UNICEF/Marmormolen ved  

 Nordhavn station vil være velegnet til en fremtidig færgeterminal.
3. Havneudvalgets betænkning Ligesom i kommuneplanforslaget forudsættes det i Havneudvalgets  

 betænkning, at erhvervshavnens aktiviteter koncentreres i Nordhavnen og i  

 Østhavnen, og at de store tekniske værker opretholdes.
Der er i Havneudvalgets betænkning foretaget en snævrere afgrænsning af,  

 hvilke arealer der på længere sigt skal anvendes til havneformål.
For det  

 første foreslås, at den del af Frihavnen, som lukker Østerbro af fra vandet,  

 overgår til bymæssig anvendelse (idet der stadig regnes med færgeterminal i  

 Nordbassinet ved Nordhavn station). For det andet foreslås, at arealerne ved  

 Svanemølle bugten (Kalkbrænderihavnsløbet og Færgehavn Nord) anvendes til  

 bymæssige havneformål med relation til kystsejlads, vandsport, rekreation,  

 småskibsværfter samt fiskeri.
For det tredie foreslås det overvejet at  

 anvende den del af Refshaleøen, som ligger overfor Langelinie, til  

 boligformål.
 Selv med denne reduktion vil der fortsat være rigelige arealer til  

 erhvervshavnens formål.
 Med hensyn til de arealer, som ikke skal anvendes til erhvervshavn, er der  

 i Havneudvalgets betænkning angivet en række målsætninger, som skal lægges  

 til grund for udbygningen.
 Omdannelsen af Københavns Havn skal bl.a. gennem bygningsanlæggenes  

 proportioner og udformning understrege den karakter, som er et særkende for  

 de eksisterende bydele, hvori havneområderne er beliggende.
 Bevaringsværdige bygninger og anlæg skal i så vid udstrækning som muligt  

 indgå i omdannelsen af havnearealerne.
 Alle muligheder for at forbedre de enkelte bydeles kontakt til vandet skal  

 udnyttes.
Ved omdannelsen af havnearealerne skal der tilstræbes et forøget antal og  

 et varieret udbud af arbejdspladstyper i havnen.
Ved omdannelsen skal det  

 tilstræbes, at udbygningen med boliger giver en bred variation med hensyn til  

 boligstørrelse og boligform.
Endvidere skal det tilstræbes, at der fortsat  

 reserveres arealer til de funktioner af fritidsorienteret karakter, som i dag  

 findes i havneområderne.
 Disse målsætninger er konkretiseret i et hovedstrukturkort, som bl.a.  

 viser fremtidige forbindelser mellem byen og havnen, forbindelser på langs og  

 tværs af vandet samt strategisk beliggende arealer reserveret særlige  

 publikumsorienterede funktioner.
I Havneudvalgets betænkning blev lagt vægt på, at de største  

 arbejdspladskoncentrationer med serviceerhverv og let industri/højteknologisk  

 industri koncentreres på arealer i nærheden af gode kollektive  

 trafikforbindelser, d.v.s.
S-togs stationer, eller punkter dækket af mange  

 busser.
Omvendt forudsættes de øvrige arbejdspladsområder anvendt til mere  

 traditionel industri med stort arealforbrug pr. arbejdsplads.
 Den største forskel mellem kommuneplanforslaget og Havneudvalgets  

 betænkning skyldes den forskellige vægtning mellem boligformål og  

 erhvervsformål.
 Havneudvalget har ikke haft intentioner om at nedlægge eksisterende  

 arbejdspladser eller forhindre udviklingen af industriarbejdspladser i  

 København.
 Udvalget har imidlertid forventet, at set over en periode på 25-30 år vil  

 der under alle omstændigheder ske en ændret anvendelse af disse centralt  

 beliggende byarealer, således at serviceerhverv og let  

 industri/højteknologisk industri vil fortrænge den eksisterende mere  

 traditionelle industri.
 Havneudvalget har derfor fundet det ønskeligt, at en del af de nuværende  

 havne- og industriområder friholdes for serviceerhverv og sikres anvendt til  

 boligformål.
 Satsningen på boligformål skyldes også ønsket om et varieret bymiljø,  

 behovet for flere tidssvarende boliger i Københavns Kommune samt ønsket om at  

 koncentrere de store arbejdspladstilvækster i stationsnære områder.
 En stor boligandel er for det første sikret gennem angivelse af en stor  

 boligandel i de områder i Inderhavnen og i Frihavnen/Søndre Frihavn, som er  

 foreslået anvendt såvel til bolig som til erhvervsformål (typisk 50/50 eller  

 40/60).
 For det andet gennem åbning af Holmen og udlæg af arealerne til boliger og  

 serviceerhverv (50/50).
 For det tredie gennem angivelse af, at visse af de eksisterende  

 industriområder på længere sigt ved ophør af nuværende industrianvendelse  

 overgår til boligformål.
 Det drejer sig primært om industrikvarteret Islands Brygge, hvor  

 Soyakagefabrikken ligger, og om det ekstensivt udnyttede industriområde  

 mellem Karens Minde og Fiskerhavnen syd for Sjællandsbroen.
 Som før nævnt drejer det sig endvidere om dele af Refshaleøen, hvis de  

 miljømæssige problemer her kan løses.
 Med hensyn til Teglholmen og Sluseholmen i Sydhavnen er såvel angivet en  

 mulighed for fortsat industrianvendelse som en mulig omdannelse til  

 boligformål.
 Havneudvalgets betænkning rummer på langt sigt de samme  

 udbygningsmuligheder målt i etagearealtilvækst som kommuneplanforslaget,  

 altså en fordobling af de nuværende 2,2 mill. m2 etageareal til 4,4 mill. m2.
Havneudvalgets betænkning muliggør maksimalt opførelse af 16.000 nye  

 boliger og en tilvækst på 25.000 arbejdspladser.
Det vil medføre, at 31% af  

 den samlede fremtidige bygningsmasse i havneområderne anvendes til  

 boligformål.
I Havneudvalgets alternative forslag, hvor Teglholmen og Sluseholmen  

 fortsat anvendes til erhvervsformål, vil der være mulighed for opførelse af  

 11.000 nye boliger og en tilvækst på ca. 30.000 arbejdspladser.
Det vil  

 medføre, at 24% af den samlede fremtidige bygningsmasse anvendes til  

 boligformål.
4. Aftalte ændringer i kommuneplanforslaget De aftalte ændringer i kommuneplanforslagets bestemmelser for  

 havneområderne skal indføjes såvel i kommuneplanens strukturdel som i  

 kommuneplanens rammedel.
I strukturdelen indføjes de overordnede målsætninger, som blev fastlagt i  

 Havneudvalgets betænkning.
Også det ovenfor omtalte hovedstrukturkort  

 medtages som en principskitse i kommuneplanens strukturdel.
Det nævnes  

 specielt, at Dahlerups Pakhus på Langelinie søges bevaret.
 Formuleringerne i den ændrede strukturdel svarer i meget vid udstrækning  

 til de forslag, som er stillet i Havneudvalgets betænkning.
 I Nordhavnen præciseres det, at mulighederne for at anvende Dan-Link  

 arealerne og Marmormolen (UNICEF) til boliger og serviceerhverv skal vurderes  

 nærmere ved en evt. senere flytning af disse funktioner.
 Tilsvarende fastslås, at mulighederne for at anvende den vestlige del af  

 Refshaleøen til boligformål vil være betinget af, at de miljømæssige forhold  

 kan løses tilfredsstillende.
I Inderhavnen fastslås, at Holmens arealer, excl.
Nyholm, åbnes for  

 offentligheden.
 I Sydhavnen beskrives mulighederne for at omdanne 3 eksisterende  

 industriområder til boligformål.
 Islands Brygges industrikvarter forudsættes således på længere sigt  

 omdannet til boligkvarter med mulighed for indpasning af serviceerhverv.  

 Omdannelsen forudsættes igangsat ved DS-Industries (Dansk Soyakagefabriks)  

 flytning fra området.
 Byomdannelsen vil hermed kunne påbegyndes i den nordlige del af  

 industrikvarteret, umiddelbart op til de eksisterende boligkvarterer, og vil  

 i en fortløbende proces efterhånden kunne omfatte hele industrikvarteret.
 I forbindelse med omdannelsen af industrikvarteret forudsættes området  

 mellem havnen og Islands Brygge udlagt til fritidsformål.
Eventuel anvendelse af Teglholmen og Sluseholmen til boligformål  

 forudsættes taget op til vurdering ved de kommende kommuneplanrevisioner,  

 idet dog industri (fx.
MAN B & W Diesel A/S) på Teglholmen forudsættes at  

 kunne fortsætte og udvikles.
 Det eksisterende industriområde sydvest for Sydhavnsgade og Sjællandsbroen  

 mellem Kalvebodløbet og Scandiagade anvendes foreløbigt til industriområde.  

 På længere sigt vil der være mulighed for i tilknytning til de eksisterende  

 boligområder at etablere et nyt større boligområde med kontakt til vandet og  

 de grønne områder.
I kommuneplanens rammedel er aftalt 16 konkrete ændringer af  

 arealanvendelsen.
De vigtigste af disse er:
 Åbningen af Frihavnen syd for UNICEF og anvendelse af arealerne til  

 boliger, serviceerhverv og særlige publikumsorienterede funktioner.
Åbning af Holmen (excl.
Nyholm) og anvendelse til boliger, serviceerhverv  

 samt fritidsformål med respekt for de eksisterende bygninger og områdets  

 særlige karakter.
 Fastlæggelse af et defineret blandingsforhold i en række områder mellem  

 boliger og serviceerhverv (typisk 50/50 og 40/60).
 Fastlæggelse af muligheden for færgeterminaler i Nordbassinet ved Nordhavn  

 station og i Færgehavn Nord (men ikke i Søndre Frihavn, som ønsket af  

 Københavns Kommune).
 Fastlæggelse af et areal til bymæssigt havneformål ved Kalkbrænderihavnen,  

 samt fastlæggelse af 2 områder til serviceerhverv i nærheden af Nordhavn  

 station og Dybbølsbro station.
 Intentionerne i kommuneplanforslagets ændrede hovedstruktur ligger tæt på  

 forslagene i Havneudvalgets betænkning og vil kunne medføre en boligandel af  

 samme størrelsesorden som det af Havneudvalget skitserede.
De umiddelbare ændringer i kommuneplanforslagets rammedel vil medføre, at  

 der kan opføres af størrelsesordenen 6.000 nye boliger, mens den mulige  

 arbejdspladstilvækst vil være af samme størrelsesorden som i  

 kommuneplanforslaget.
Boligandelen vil efter de umiddelbare ændringer i  

 rammedelen ligge på 9% af det samlede fremtidige etageareal i havneområderne.
5. Samlet vurdering af forhandlingsresultatet En afgørende forskel på planforslagene i Havneudvalgets betænkning og  

 kommuneplanforslaget ligger i den forskellige tidshorisont.
Havneudvalgets  

 forslag omfatter således en periode på 25-30 år, mens kommuneplanen ikke har  

 længere tidshorisont end regionplanlægningen.
Det er først og fremmest  

 kommuneplanens rammedel, som har denne kortere tidshorisont, mens  

 overvejelser med længere tidsperspektiv kan optages i kommuneplanens  

 strukturdel.
 Denne forskel er vigtig, også når forhandlingsresultatet skal vurderes i  

 forhold til Havneudvalgets betænkning.
 Det kan fx. være betænkeligt, hvis kommuneplanens rammedel på et for  

 tidligt tidspunkt angiver, at et eksisterende industriområde skal anvendes  

 til boligformål, idet dette kan være med til at ødelægge grundlaget for  

 videreførelse af eksisterende virksomheder.
 Omvendt bør en præcisering af den ny anvendelse ikke komme så sent, at der  

 opstår forventninger om en helt tredie og ikke ønsket udvikling.
Det er kommuneplanens rammedel, som udgør grundlaget for udarbejdelse af  

 lokalplaner.
Med de foretagne ændringer i kommuneplanens rammedel ligger det  

 umiddelbare administrationsgrundlag tættere på kommuneplanforslaget end på  

 Havneudvalgets betænkning.
 Hvis man omvendt ser på ændringerne i kommuneplanens hovedstruktur, ligger  

 intentionerne tættere på Havneudvalgets betænkning end på  

 kommuneplanforslaget.
 Strukturdelen udgør imidlertid ikke det umiddelbare  

 administrationsgrundlag for lokalplanlægningen, og flere forhold vil derfor  

 være afgørende for den fremtidige udvikling.
a.
Hvorledes reviderer Københavns Kommune løbende kommuneplanen.
b.
Hvorledes reagerer Københavns Kommune og Miljøministeriet på større  

 aktuelle sager i strid med intentionerne i kommuneplanens hovedstruktur.
c.
Hvorledes bliver den fremtidige organisatoriske tilrettelæggelse af  

 udviklingen i havneområderne.
 ad a.
 Københavns Kommune skal revidere sin kommuneplan i første halvdel af hver  

 valgperiode.
 Som grundlag for den første revision ligger dels en række ønsker fra de  

 kommunale politikere, dels bemærkninger fra Planstyrelsen og Hovedstadsrådet.
 Da kommuneplanen for Københavns Kommune efter Hovedstadsrådets nedlæggelse  

 tillige udgør en regionplan, får Miljøministeriet/Planstyrelsen en særlig  

 forpligtelse til at følge denne planlægning.
 Det kan næppe forventes, at Københavns Kommune ønsker at flytte  

 bestemmelser fra kommuneplanens strukturdel til rammedelen, før et område  

 konkret forventes at kunne skifte anvendelse.
 ad b.
 Da ændringerne af kommuneplanforslagets struktur- og rammedel er en aftale  

 mellem Miljøministeriet og Københavns Magistrat, må såvel Københavns Kommune  

 som ministeriet følge udviklingen og optage forhandlinger, hvis der opstår  

 større lokalplanpligtige projekter i strid med intentionerne i den indgåede  

 aftale.
 ad c.
 Mulighederne for at realisere en langsigtet sammenhængende udvikling i  

 havneområderne, herunder tilvejebringelse af et system af promenader, broer,  

 rekreative arealer og andre fælles faciliteter vil være helt afhængige af  

 etablering af et selskab med et så stærkt kapitalgrundlag, at disse ikke  

 overskudsgivende funktioner helt eller delvis kan etableres af selskabet.
 I Havneudvalgets betænkning er således skitseret et aktieselskab baseret  

 bl.a. på indskud af arealer ejet af staten, Københavns Kommune og  

 Havnevæsenet.
 Mulighederne for etablering af et sådant selskab evt. også med mulighed  

 for opkøb af private arealer (de foreslåede ændringer af eksisterende  

 industriområder til boligområder er typisk beliggende på arealer i privat  

 eje) undersøges i øjeblikket.
