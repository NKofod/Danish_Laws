 (Til Kriminalforsorgens anstalter og arresthusene).
 Direktoratet har på baggrund af en konkret sag haft anledning til at  

 afklare retsstillingen med hensyn til foretagelse af synskontrol i  

 forbindelse med indsattes afgivelse af urinprøver.
 Under henvisning til den lighed, som består mellem synskontrol med  

 afgivelse af urinprøver og visitation, som omhandlet i bekendtgørelserne om  

 fuldbyrdelse af frihedsstraf, ophold i varetægtsfængsel m.v., er det  

 direktoratets opfattelse, at reglen om kønsfællesskab i § 2, stk. 2, i  

 cirkulære om visitation af de indsatte og deres opholdsrum bør finde analog  

 anvendelse for så vidt angår det uniformerede personales udførelse af  

 synskontrol med afgivelse af urinprøver.
Kravet om kønsfællesskab omfatter derimod ikke sundhedspersonale.
Ved  

 tilblivelsen af cirkulæreskrivelsen af 24. marts 1986 om retningslinier  

 vedrørende anvendelse af urinprøver over for indsatte med henblik på  

 konstatering af eventuelle misbrug af medikamenter eller narkotika var det  

 forudsat, at kvindelige sygeplejersker kan foretage synskontrol uanset  

 indsattes køn.
Direktoratet finder det ubetænkeligt at fortsætte en praksis i  

 overensstemmelse hermed.
 På baggrund affattes Punkt III., 1. afsnit, således:
»III.
Afgivelse af urinprøve.
Udtagelse af urinprøve skal altid ske under nøje synskontrol.  

 Synskontrollen skal foretages af personale af samme køn som den indsatte  

 eller af sundhedspersonale.
Det er endvidere vigtigt, at urinprøven  

 emballeres forsvarligt (plastikflaske) og markeres med navn, cpr.nr. og  

 tidspunkt, således at forveksling ikke kan ske.« Ændringen vil snarest muligt blive optaget i Kriminalforsorgens  

 regelsamling.
 E.B.
