Skriftlig fremsættelse (24. oktober  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om social  

 service (Garanti for social behandling for stofmisbrug) (Lovforslag nr.
L 37).
 Med lovforslaget gennemføres et væsentligt  

 initiativ i regeringens handlingsprogram for de svageste grupper i samfundet  

 "Det fælles Ansvar", nemlig en garanti for social behandling  

 for stofmisbrug og en ret til at vælge  mellem offentlige og private  

 godkendte behandlingstilbud.
 Formålet med lovforslaget er at nedbringe de  

 eksisterende ventetider og ventelister til social behandling for stofmisbrug  

 og at give stofmisbrugeren en ret  med hensyn til valg af behandlingssted.
 Med forslaget pålægges amtskommunen at  

 sørge for, at stofmisbrugere, der ønsker behandling for  

 stofmisbrug, får et behandlingstilbud, der skal iværksættes  

 senest 14 dage efter henvendelsen.
Stofmisbrugere, der er visiteret til behandling, har ret  

 til at vælge mellem offentlige behandlingstilbud og private  

 behandlingstilbud, der er godkendt efter servicelovens § 94 a inden for  

 rammerne af visitationen og den udarbejdede behandlingsplan.
Fristen  

 gælder kun i forhold til amtskommunens tilbud og kan fraviges, hvis  

 stofmisbrugeren vælger at blive behandlet i et andet  

 behandlingstilbud.
 Amtskommunen kan informere om behandlingsmuligheder, der  

 kan udgøre alternativer til den behandling, amtskommunen tilbyder.
Garantien dækker den sociale behandling for  

 stofmisbrug efter lov om social service.
Stofmisbrugere, der er indsat i  

 kriminalforsorgens fængsler og arresthuse, er ikke omfattet af  

 lovforslaget.
 Lovforslaget skønnes at ville medføre  

 offentlige merudgifter på i alt 76,8 mill. kr. i 2003 og i 2004 og 66,8  

 mill. kr. i årene herefter.
 De økonomiske og administrative konsekvenser af  

 lovforslaget skal forhandles med de kommunale parter.
 Lovforslaget foreslås at træde i kraft den 1.  

 januar 2003.
 Med disse bemærkninger skal jeg indstille  

 lovforslaget til Folketingets velvillige behandling.
