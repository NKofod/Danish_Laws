 Foranlediget af en konkret sag finder industriministeriet anledning til at  

 fremhæve følgende med hensyn til handelsregistrenes opgaver i forbindelse med  

 ikrafttrædelsen af lov nr. 286 af 6. juni 1984 om erhvervsdrivende fonde:
Ifølge lovens § 68, stk. 2, påhviler det det enkelte handelsregister at  

 slette erhvervsdrivende fonde, efterhånden som disse bekendtgøres i  

 Statstidende som optaget i aktieselskabs-registeret.
Denne slettelse kan ske  

 formløst, således at en egentlig afmelding ikke er påkrævet.
Lov om  

 erhvervsdrivende fonde bevirker samtidig, at ingen erhvervsdrivende fonde kan  

 registreres i handelsregisteret efter lovens ikrafttræden den 1. januar 1985.  

 Handelsregistrene har derimod ikke opgaver i forbindelse med lovens § 67,  

 stk. 1, der indeholder et påbud rettet til bestående fonde.
Ifølge lovens § 1, stk. 1, finder reglerne om erhvervsdrivende fonde også  

 anvendelse på virksomhedsformer, der betegner sig som legater, stiftelser  

 eller som selvejende institutioner i det hele taget.
Erhvervsdrivende  

 foreninger er derimod ikke omfattet af loven og skal derfor fortsat  

 registreres i handelsregisteret i det omfang sådanne foreninger i øvrigt  

 opfylder betingelserne i firmaloven.
 P.M.V.
 E.B.
