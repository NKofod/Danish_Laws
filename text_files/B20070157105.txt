Bekendtgørelse om ændring af bekendtgørelse om bedriftssundhedstjeneste (Konsekvenser af nye branchekoder) § 1 I bekendtgørelse nr. 750 af 24. august 2001 om bedriftssundhedstjeneste, som ændret ved bekendtgørelse nr. 1110 af 17. december 2001, bekendtgørelse nr. 692 af 17. juni 2004, og bekendtgørelse 953 af 20. september 2004, foretages følgende ændringer:
 1. Efter § 2 a indsættes:
»§ 2 b.
En virksomhed, der den 31. december 2007 har pligt til at oprette bedriftssundhedstjeneste, skal fra 1. januar 2008 uanset branchekode fortsat være tilsluttet en bedriftssundhedstjeneste, indtil pligten til at oprette bedriftssundhedstjeneste ophører i overensstemmelse med bekendtgørelse nr. 556 af 17. juni 2004 om ophør af virksomhedernes pligt til at oprette bedriftssundhedstjeneste.
§ 2 c.
En virksomhed, der den 31. december 2007 ikke har pligt til at oprette bedriftssundhedstjeneste har fortsat ikke pligt hertil.
§ 2 d.  En virksomhed, der er oprettet efter den 31. december 2007, har uanset branchekode ikke pligt til at tilslutte sig eller oprette en bedriftssundhedstjeneste.« § 2 Stk. 1. Bekendtgørelsen træder i kraft dagen efter offentliggørelse i Lovtidende.
 Stk. 2. Bekendtgørelse nr. 750 af 24. august 2001 om bedriftssundhedstjeneste bortfalder den 31. december 2008.
 Stk. 3. Bekendtgørelse nr. 556 af 17. juni 2004 om ophør af virksomhedernes pligt til at oprette bedriftssundhedstjeneste bortfalder den 31. december 2008.
