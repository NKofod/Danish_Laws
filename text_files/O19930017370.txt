Resumé 10 opsynsbetjente på Frilandsmuseet (FM) forlod den 2. juli 1992  

 deres arbejde i tre timer.
Arbejdsnedlæggelsen skyldtes efter det oplyste  

 navnlig de arbejdsmiljømæssige forhold på museet.
Dagen efter tildelte Nationalmuseet (NM) de pågældende  

 opsynsbetjente en disciplinær advarsel.
Heri blev det tilkendegivet, at en  

 gentagelse ville medføre øjeblikkelig afskedigelse.
Advarslerne blev tildelt,  

 uden at opsynsbetjentene forinden havde haft lejlighed til at udtale sig.
Advarslerne måtte anses for en afgørelse i forvaltningslovens  

 forstand.
Opsynsbetjentene burde derfor i medfør af forvaltningslovens § 19  

 have været partshørt over den indberetning fra FM til NM, der måtte ligge til  

 grund for advarslerne.
Herudover burde opsynsbetjentene have haft lejlighed  

 til  

 at udtale sig i medfør af den ulovbestemte grundsætning om partshøring ved  

 uansøgt afskedigelse og andre disciplinære sanktioner over for offentligt  

 ansatte.
Ombudsmanden anså partshøringsfejlen for beklagelig og henstillede,  

 at  

 Kulturministeriet (K) over for opsynsbetjentenes fagforening oplyste, hvad  

 man  

 i den anledning agtede at foretage.
 Ombudsmanden udtalte endvidere, at det havde været rigtigst, om  

 NM skriftligt - og ikke som sket, mundtligt - havde besvaret en skriftlig  

 henvendelse fra opsynsbetjentenes fagforening.
Endelig fandt ombudsmanden ikke, at K i den konkrete sag ved  

 besvarelsen af fagforeningens klage med rette alene kunne henholde sig til  

 NM's  

 udtalelse i anledning af klagen.
Ombudsmanden bemærkede, at forudsætningen  

 for  

 at anvende denne fremgangsmåde er, at der i den underordnede myndigheds  

 udtalelse er taget stilling til de spørgsmål, klagen vedrører. (J. nr.  

 1992-2734-75).
 Manglende partshøring ved tildeling af disciplinær advarsel.
Dansk Vagt-Forbund klagede  

 til mig over Nationalmuseets og Kulturministeriets behandling af en sag om  

 tildeling af disciplinære advarsler til 10 opsynsbetjente på Frilandsmuseet,  

 der havde nedlagt deres arbejde i tre timer.
Arbejdsnedlæggelsen skyldtes  

 efter  

 det oplyste navnlig de arbejdsmiljømæssige forhold på museet.
 Sagens nærmere omstændigheder  

 var følgende:
 I en skrivelse af 15. april  

 1992 rettede forbundet henvendelse til Nationalmuseet i anledning af, at  

 museet  

 uden varsel havde inddraget den ene af to daglige pauser, som opsyns- og  

 vagtbetjentene på Frilandsmuseet igennem en årrække havde været tildelt.  

 Forbundet gjorde gældende, at personalets arbejdsforhold efter inddragelsen  

 af  

 den omhandlede pause var i strid med arbejdsmiljøreglerne.
Efter det oplyste besvarede  

 Nationalmuseet i juni 1992 telefonisk forbundets henvendelse og meddelte, at  

 man ville undersøge, hvorvidt inddragelsen af pausen ville medføre  

 arbejdsmæssige problemer.
I givet fald ville man søge at finde en løsning på  

 disse problemer.
Den 2. juli 1992 forlod 10  

 opsynsbetjente på Frilandsmuseet deres arbejde.
Om de nærmere omstændigheder  

 i  

 forbindelse hermed hedder det i Nationalmuseets skrivelse af 9. juli 1992 til  

 forbundet bl.a. følgende:
 "...
Et antal opsynsbetjente på  

 Frilandsmuseet nedlagde i strid med overenskomsten arbejdet torsdag den 2.  

 juli.
Opsynsbetjentene forlod deres vagtposter uden at varsko ledelsen.  

 Resultatet var, at museet i en periode i realiteten stod ubevogtet.  

 Bevogtningen af genstande og bygninger er museets allervigtigste opgave.  

 Derfor  

 betragter museets ledelse det selvsagt som en meget grov tjenesteforsømmelse,  

 at en opsynsbetjent forlader sin vagtpost uden at have indhentet tilladelse  

 hos  

 arbejdsledelsen.
..." I en række - måtte jeg antage  

 - enslydende skrivelser af 3. juli 1992 meddelte Nationalmuseet de pågældende  

 opsynsbetjente følgende:
 "Du har torsdag den 2.  

 juli 1992 ca. kl. 14.00, uden varsel forladt dit arbejde som opsynsbetjent på  

 Frilandsmuseet.
Museet ser med største alvor  

 på din forseelse og skal herved skriftligt advare dig om, at en gentagelse  

 vil  

 medføre øjeblikkelig afskedigelse uden yderligere varsel." I en efterfølgende skrivelse  

 af 7. juli 1992 til Nationalmuseets opsyns- og vagtbetjente indskærpede  

 rigsantikvaren, at betjentene under ingen omstændigheder må forlade deres  

 post  

 uden ledelsens tilladelse.
 Ved skrivelse af 8. juli 1992  

 protesterede forbundet over for Nationalmuseet mod de tildelte advarsler.  

 Forbundet gjorde gældende, at den omhandlede episode skyldtes, at  

 opsynsbetjentene arbejdede under forhold, der var i strid med  

 arbejdsmiljølovgivningen, ligesom man henviste til, at Nationalmuseet ikke  

 havde indhentet en udtalelse fra de berørte betjente, før man tildelte  

 advarslerne.
 Ved skrivelse af 9. juli 1992  

 meddelte Nationalmuseet forbundet, at advarslerne stod ved magt, og at man i  

 øvrigt var af den opfattelse, at arbejdsforholdene på Frilandsmuseet var i  

 overensstemmelse med arbejdsmiljølovgivningen; man stillede sig dog  

 imødekommende over for et besøg fra Arbejdstilsynet med henblik på afklaring  

 af  

 dette spørgsmål.
 Den 21. juli 1992 meddelte  

 Nationalmuseet opsynsbetjentene på Frilandsmuseet, at man havde besluttet, at  

 alle opsynsbetjente fremover skulle have 29 minutters frokostpause og 15  

 minutters eftermiddagspause.
Ved skrivelse af 11. august  

 1992 klagede forbundet til Kulturministeriet.
Forbundet gjorde navnlig  

 gældende, at  

  

 Nationalmuseet først i juni 1992 - telefonisk - havde besvaret  

 forbundets ovennævnte skrivelse af 15. april 1992, at  

  

 Nationalmuseet ikke havde partshørt de pågældende opsynsbetjente,  

 før man tildelte dem advarslerne, og at  

  

 advarslerne i øvrigt var uberettigede, eftersom  

 arbejdsnedlæggelsen skyldtes de uacceptable arbejdsforhold på Frilandsmuseet.
I anledning af forbundets  

 klage indhentede Kulturministeriet en udtalelse af 17. september 1992 fra  

 Nationalmuseet.
I udtalelsen hedder det bl.a. følgende:
 "...
Efter museets opfattelse er  

 der ikke i forbindelse med hændelsesforløbet i foråret og sommeren sket nogen  

 overtrædelse af almindelige forvaltningsretlige regler.
Museet har i første  

 omgang besvaret Dansk Vagt-Forbunds henvendelse telefonisk.
Museet har i  

 sagens  

 anledning haft flere møder med forbundets talsmand på museet, og  

 repræsentanter  

 for forbundet har haft lejlighed til at ytre sig.
 Der var heller ikke efter  

 museets opfattelse tale om nogen krænkelse af vagtpersonalets  

 ansættelsesrettigheder,  

 da museet i henhold til funktionærloven gav én skriftlig advarsel til de  

 opsynsbetjente, der uden varsel og i strid med overenskomsten forlod deres  

 vagtposter.
 I betragtning af at  

 bevogtningen af museets genstande er museets vigtigste opgave, finder museets  

 ledelse det berettiget, at indskærpe, at det vil være en meget alvorlig  

 tjenstlig forseelse, der kan føre til afskedigelse, dersom en opsyns- eller  

 vagtmedarbejder uden videre forlader sin vagtpost.
..." Det fremgik i øvrigt af  

 Nationalmuseets udtalelse, at der den 20. juli 1992 blev afholdt et møde på  

 Frilandsmuseet med deltagelse af repræsentanter for Nationalmuseet,  

 forbundet,  

 den lokale sikkerhedsorganisation samt Arbejdstilsynet.
Efter det oplyste  

 fandt  

 Arbejdstilsynet ikke, at der forelå kritisable forhold på museet.
Ved skrivelse af 1. oktober  

 1992 besvarede Kulturministeriet forbundets klage.
Ministeriet anførte bl.a.  

 følgende:
 "...
 Ved den i kopi vedlagte skrivelse  

 af 17. september 1992 [delvis citeret ovenfor] har Nationalmuseet overfor  

 ministeriet redegjort for sagens forløb og fremlagt museets kommentarer til  

 Dansk Vagt-Forbunds skrivelse af 11. august 1992.
 Idet ministeriet kan henholde  

 sig til det af Nationalmuseet fremførte, skal man meddele, at ministeriet  

 ikke  

 finder grundlag for at afholde et møde med Dansk Vagt-Forbund om sagen.
..." Herefter indbragte forbundet  

 ved skrivelse af 18. november 1992 sagen for mig.
Forbundet klagede over, at  

  

 Nationalmuseet ikke inden for normale tidsfrister havde besvaret  

 forbundets ovennævnte skrivelse af 15. april 1992, at  

  

 Nationalmuseet ikke havde partshørt de pågældende  

 opsynsbetjente, før man den 3. juli 1992 tildelte dem en advarsel, at  

  

 Nationalmuseet ved skrivelse af 9. juli 1992 fastholdt de  

 tildelte advarsler, og at  

  

 Kulturministeriet i skrivelsen af 1. oktober 1992 blot henholdt  

 sig til Nationalmuseets udtalelse og samtidig afviste at holde et møde med  

 forbundet.
 I anledning af forbundets  

 henvendelse indhentede jeg en udtalelse af 5. januar 1993 fra  

 Kulturministeriet.  

 Ministeriet anførte bl.a. følgende:
 "...
 Dansk Vagt-Forbund har rejst  

 følgende klagepunkter:
 At Nationalmuseet ikke inden for normale  

 tidsfrister har besvaret Dansk Vagt-Forbunds protest af 15. april 1992 over  

 ledelsens inddragelse af en pause.
 At Nationalmuseet den 3. juli 1992 tildeler et  

 antal opsynsbetjente en disciplinær advarsel uden at have foretaget en  

 forudgående partshøring, og at Nationalmuseet fastholder denne advarsel,  

 trods  

 Dansk Vagt-Forbunds indsigelse.
 At Kulturministeriet ikke har begrundet sin  

 afvisning af Dansk Vagt-Forbunds klage af 11. august 1992 over  

 Nationalmuseets  

 behandling af sagen.
Ad 1.  

  

 Dansk Vagt-Forbund protesterede i brev af 15. april 1992 på  

 vegne af opsynsbetjentene på Frilandsmuseet over ledelsens inddragelse af en  

 pause.
Forbundet har på intet tidspunkt tilkendegivet, at man protesterede på  

 vegne af navngivne opsynsbetjente på Frilandsmuseet.
Som det fremgår af det  

 ovenstående vedrører protesten den af Nationalmuseet forud for sæsonens  

 begyndelse lagte vagtplan.
 Nationalmuseets administrator  

 (A) besvarede forbundets henvendelse telefonisk og meddelte DVF, at han ville  

 undersøge om der var problemer i forbindelse med arbejdets tilrettelæggelse,  

 og  

 at disse i givet fald ville blive løst internt, d.v.s. uden Dansk  

 Vagt-Forbunds  

 medvirken. (A) betragtede hermed henvendelsen som besvaret.
Ad 2.  

  

 Den 2. juli 1992 nedlagde 10 ud af 15 tjenstgørende  

 opsynsbetjente på Frilandsmuseet arbejdet fra kl. 14.00 til 16.55.  

 Arbejdsnedlæggelsen var overenskomststridig og blev som sådan straks  

 indberettet til Finansministeriet, Administrations- og  

 Personaledepartementet,  

 med henblik på afholdelse af fællesmøde.
Da opsynsbetjentene imidlertid  

 genoptog arbejdet næste morgen ved arbejdstids påbegyndelse, blev der  

 imidlertid - i overensstemmelse med gældende regler - ikke afholdt  

 fællesmøde.
Da de 10 medarbejdere  

 nedlagde arbejdet den 2. juli 1992, forlod de arbejdspladsen uden at  

 orientere  

 ledelsen.
Herved henstod museets værdier ubevogtede og udsatte for brandfare  

 på  

 grund af tørken.
Dette betragtede Nationalmuseet som en alvorlig  

 tjenesteforseelse.
Derfor meddelte museet de pågældende medarbejdere, at man  

 så  

 med største alvor på, at de ansatte uden varsel havde forladt arbejdet som  

 opsynsbetjent, og at en gentagelse ville medføre øjeblikkelig afskedigelse  

 uden  

 yderligere varsel.
Ad 3.  

  

 Med hensyn til Dansk Vagt-Forbunds klage over, at  

 Kulturministeriet ikke har begrundet afvisningen af klagen, skal det oplyses,  

 at Kulturministeriet fra Nationalmuseet havde indhentet en redegørelse, som  

 blev vedlagt svaret.
Kulturministeriet anså redegørelsen for så  

 fyldestgørende,  

 at der ikke var behov for at afholde et møde i sagen.
..." Ved skrivelse af 4. marts  

 1993 fremsatte forbundet sine bemærkninger til Kulturministeriets udtalelse.
 I en skrivelse til Dansk  

 Vagt-Forbund udtalte jeg herefter følgende:
 "Således som forbundet  

 har forelagt sagen for mig, skal jeg tage stilling til følgende spørgsmål:
Spørgsmålet om Nationalmuseets besvarelse af forbundets  

 skrivelse af 15. april 1992, Spørgsmålet om, hvorvidt Nationalmuseet burde have  

 partshørt de pågældende opsynsbetjente, før man tildelte dem en advarsel, og Spørgsmålet om, hvorvidt Kulturministeriet i skrivelsen  

 af 1. oktober 1992 i tilstrækkelig grad har taget stilling til forbundets  

 klage  

 af 11. august 1992.
 ad a) Spørgsmålet om Nationalmuseets besvarelse af forbundets skrivelse  

 af 15. april 1992.
 1. Som sagen er oplyst, må  

 jeg lægge til grund, at Nationalmuseet på et ikke nærmere angivet tidspunkt i  

 juni 1992 telefonisk meddelte forbundet, at man ville tage de rejste  

 spørgsmål  

 op til behandling, at der herefter har fundet møder sted mellem museets  

 ledelse  

 og repræsentanter for opsynsbetjentene, og at der i øvrigt den 20. juli 1992  

 blev  

 afholdt et møde på Frilandsmuseet om de arbejdsmiljømæssige forhold på  

 stedet.
 Under disse omstændigheder -  

 hvor der således er forløbet ca. to måneder, før forbundets henvendelse blev  

 besvaret - har jeg ikke fundet tilstrækkeligt grundlag for at iværksætte en  

 nærmere undersøgelse af Nationalmuseets sagsbehandlingstid.
 2. Det fremgår af sagens  

 akter, at Nationalmuseet betragtede opringningen til forbundet som den - i  

 forhold til forbundet - endelige besvarelse af skrivelsen af 15. april 1992.  

 Ifølge forbundets skrivelse af 4. marts 1993 til mig opfattede man imidlertid  

 ikke herfra opringningen på denne måde.
 Bl.a. med henblik på at  

 forebygge sådanne misforståelser har ombudsmanden ved en række lejligheder  

 udtalt, at skriftlige henvendelser til en offentlig myndighed normalt bør  

 besvares skriftligt; jeg henviser bl.a. til Folketingets Ombudsmands  

 beretning  

 1962, s.  

 38f, og  

 1980, s. 674ff (676 - 677).
Som følge heraf ville det  

 have været rigtigst, om Nationalmuseet havde besvaret forbundets henvendelse  

 skriftligt.
Jeg har gjort Nationalmuseet bekendt med min opfattelse, men  

 foretager i øvrigt ikke videre.
 ad b) Spørgsmålet om partshøring.
1. Efter det oplyste må jeg  

 lægge til grund, at de 10 opsynsbetjente den 2. juli 1992 uden varsel forlod  

 deres arbejdsplads, og at dette skyldtes de arbejdsmiljømæssige forhold på  

 museet.
Forbundet har i skrivelsen af 11. august 1992 til Kulturministeriet  

 udførligt redegjort for de forhold, der efter forbundets opfattelse gjorde  

 arbejdsnedlæggelsen berettiget.
 Jeg må endvidere lægge til  

 grund, at Nationalmuseets advarsel af 3. juli 1992 til de omhandlede betjente  

 blev tildelt, uden at man på forhånd havde givet dem lejlighed til at  

 fremkomme  

 med en udtalelse.
 Hverken Nationalmuseet eller  

 Kulturministeriet har udtalt sig om, med hvilken begrundelse man således har  

 undladt at partshøre de implicerede personer.
2. De omhandlede advarsler  

 indebar en disciplinær sanktion over for opsynsbetjentene.
Advarslerne har  

 derfor utvivlsomt karakter af afgørelser i forvaltningslovens forstand, jf.  

 lovens § 2.
 Forvaltningsloven indeholder  

 i § 19, stk. 1, følgende almindelige bestemmelse om partshøring:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse." Advarslerne er meddelt af  

 Nationalmuseets drifts- og administrationsafdeling.
Til grund herfor må der  

 ligge en indberetning fra Frilandsmuseet.
Denne indberetning - hvis nærmere  

 indhold ikke fremgår af sagens akter - må antages umiddelbart at være  

 omfattet  

 af forvaltningslovens § 19, stk. 1.
3. Ved siden af  

 forvaltningslovens regler om partshøring gælder der i sager om uansøgt afsked  

 eller  

 anvendelse af andre disciplinære sanktioner over for offentligt ansatte en  

 ulovbestemt grundsætning om partshøring, ikke blot om sagens faktum, men også  

 om myndighedens bevisbedømmelse og dens syn på sagens retlige spørgsmål; jeg  

 henviser herved fra nyere praksis til Folketingets Ombudsmands beretning  

 1987,  

 s. 59ff, 1990, s. 339ff (361), og 1992, s. 85ff.
I sagen fra 1991 har jeg  

 beskrevet indholdet af grundsætningen således:
"Ombudsmanden har i en  

 række sager givet udtryk for den opfattelse, at der (før iværksættelse af  

 sanktioner) bør være givet den ansatte en redegørelse, der efter  

 omstændighederne bør være skriftlig, for grundlaget for den påtænkte  

 afskedigelse.
Der sigtes herved til en redegørelse, der angiver de forhold  

 fra  

 den pågældendes side, der lægges vægt på, og som, for så vidt der foreligger  

 bevismæssige spørgsmål, angiver det bevismæssige grundlag for, at det  

 pågældende forhold kan antages at foreligge.
Endvidere bør der gives den  

 pågældende lejlighed til herefter at fremkomme med en udtalelse, der kan  

 indgå  

 i grundlaget for afskedigelsesmyndighedens endelige stillingtagen." Den nævnte grundsætning er  

 primært udviklet med henblik på sager om afskedigelse.
Som anført i  

 beretningen  

 for 1990, s. 339ff (363), er det imidlertid min opfattelse, at grundsætningen  

 må finde anvendelse også ved iværksættelse af andre disciplinære sanktioner  

 over for offentligt ansatte, herunder ved tildeling af advarsler.
4. Som følge af det anførte  

 må jeg anse det for en beklagelig fejl, at Nationalmuseet ikke partshørte  

 opsynsbetjentene over sagens faktiske omstændigheder (herunder  

 Frilandsmuseets  

 indberetning) og navnlig over museets syn på den nærmere karakter af  

 betjentenes tjenesteforsømmelse, før man tildelte de omhandlede advarsler.  

 Relevansen af en sådan partshøring er i øvrigt åbenbar i den foreliggende  

 sag;  

 det fremgår således af forbundets ovennævnte skrivelse af 11. august 1992 til  

 Kulturministeriet, at der lå en række konkrete omstændigheder til grund for  

 opsynsbetjentenes arbejdsnedlæggelse.
Disse omstændigheder burde betjentene  

 have haft lejlighed til at gøre rede for, før man fra Nationalmuseets side  

 traf  

 afgørelse i sagen.
 Kulturministeriet burde have  

 påtalt partshøringsfejlen over for Nationalmuseet.
 Jeg har gjort  

 Kulturministeriet bekendt med min opfattelse og bedt ministeriet meddele  

 forbundet, hvad man i den anledning agter at foretage over for de berørte  

 opsynsbetjente.
5. Det bemærkes endelig, at  

 nogle af forbundets indlæg kan forstås således, at forbundet selv skulle have  

 været partshørt, før advarslerne blev tildelt.
Herom skal jeg anføre, at en  

 fagforening ikke i forvaltningsretlig forstand er part i sager, der vedrører  

 dens medlemmer.
Foreningen havde derfor ikke efter forvaltningsrettens  

 almindelige regler krav på at blive partshørt.
 ad c) Spørgsmålet om Kulturministeriets besvarelse af forbundets klage.
1. I skrivelsen af 11. august  

 1992 til Kulturministeriet klagede forbundet som nævnt over, at Nationalmuseet først i  

 juni 1992 havde besvaret forbundets ovennævnte skrivelse af 15. april 1992, at  

  

 Nationalmuseet ikke havde partshørt de pågældende  

 opsynsbetjente, før man tildelte de omhandlede advarsler, og at  

  

 advarslerne i øvrigt var uberettigede, eftersom  

 arbejdsnedlæggelsen skyldtes de uacceptable arbejdsforhold på Frilandsmuseet.
Til brug for sagen indhentede  

 Kulturministeriet som nævnt en udtalelse fra Nationalmuseet.
I besvarelse af  

 forbundets klage henviste Kulturministeriet alene til denne udtalelse.
2. Den fremgangsmåde, som  

 Kulturministeriet har anvendt ved besvarelsen af forbundets klage - at  

 henholde  

 sig til den underordnede myndigheds udtalelse - kan i princippet ikke give  

 mig  

 anledning til bemærkninger.
Forudsætningen herfor må imidlertid bl.a. være,  

 at  

 der i den underordnede myndigheds udtalelse er taget udtrykkelig stilling til  

 de spørgsmål, som klagen vedrører.
 Denne forudsætning var ikke  

 opfyldt i den foreliggende sag for så vidt angår spørgsmålet om manglende  

 partshøring; det fremgår således ikke af Nationalmuseets udtalelse af 17.  

 september 1992, med hvilken begrundelse man har ment at kunne undlade at  

 foretage partshøring af opsynsbetjentene.
 3. Konsekvensen heraf er, at  

 forbundet på intet tidspunkt har modtaget svar på denne del af klagen.  

 Kulturministeriet har i øvrigt heller ikke i udtalelsen af 5. januar 1993 til  

 mig været inde på spørgsmålet.
Dette forhold finder jeg  

 beklageligt.
Jeg har gjort Kulturministeriet bekendt med min opfattelse, men  

 foretager i øvrigt ikke videre.
Jeg beder forbundet afvente  

 Kulturministeriets oplysning om, hvad man agter at foretage i anledning af de  

 begåede partshøringsfejl.
Herefter vil forbundet eventuelt på ny kunne klage  

 til mig.
..." NOTER: (*1) Jf.
FOB 1962, s.  

 38f, FOB 1980, s. 674ff, FOB 1987, s.  

 59ff,  

 FOB 1990, s. 339ff  

 og  

 FOB 1992, s. 85ff.
