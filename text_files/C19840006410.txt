(Til skifteretter og eksekutorer) Et forsikringsbeløb som udbetales til den begunstigede uden om boet, er  

 arveafgiftspligtigt efter bestemmelsen i arveafgiftslovens § 5a). Når  

 forsikringsbeløbet ikke udbetales umiddelbart i forbindelse med  

 forsikringsbegivenhedens (dødsfaldets) indtræden, udbetaler  

 forsikringsselskabet m.v. ofte renter af beløbet indtil udbetalingsdagen.
Efter bestemmelsen i arveafgiftslovens § 18 beregnes arveafgiften på  

 grundlag af værdierne på tidspunktet for anmeldelsen til skifteretten.
Dette  

 medfører, at der beregnes arveafgift af såvel forsikringsbeløbet som de  

 renter, der er påløbet inden anmeldelsen.
 I medfør af statsskattelovens § 4e) er de nævnte rentebeløb også  

 indkomstskattepligtige for modtageren.
 For at undgå at rentebeløbet både indkomstbeskattes og belægges med  

 arveafgift, bør skifteretter og eksekutorer alene medregne selve  

 forsikringssummen i det afgiftspligtige beløb og undlade at medtage de  

 ovenfor nævnte rentebeløb ved opgørelsen af den arveafgiftspligtige værdi.
