A.2 Fortoldning A.2.1 Vareindførsel i erhvervsmæssigt øjemed A.2.2 Varens ankomst A.2.3 Varens fortoldning A.2.4 Følgedokumenter A.2.5 Varers toldmæssige status A.2.6 Fortoldningsangivelsen A.2.7 Rettelser til fortoldningsangivelsen A.2.8 Afregning Formål Ved fortoldning tilvejebringes grundlaget for opkrævning af det told- og  

 momsbeløb, der påhviler de indførte varer, samt grundlaget for  

 udenrigshandelsstatistikken.
 Endvidere iagttages, at de regler, der måtte være fastsat i EF eller på  

 nationalt plan, overholdes i forbindelse med indførslen, se A.5.
Det legale grundlag Reglerne om fortoldning findes for størstepartens vedkommende i toldkodeks  

 afsnit IV samt VI og VII i gennemførelsesbestemmelserne desuden findes de  

 afsnittene VI og VII.
 Desuden findes de i toldlovens kapitel 4 og bekendtgørelsens kapitel 6.
A.2.1 Vareindførsel i erhvervsmæssigt øjemed TL § 29, 1. pkt.
 Enhver varemodtager, der er hjemmehørende her i landet, og som i  

 erhvervsmæssigt øjemed indfører varer hertil fra ikke-EF-lande, eller varer,  

 som forsendes hertil i henhold til EF's forsendelsesordning, skal  

 importørregistreres hos told- og skatteregionen, forinden vareindførsel  

 foretages.
 2. pkt.
 Ved indførsel i erhvervsmæssigt øjemed forstås indførsel, der foretages af  

 en virksomhed til brug i virksomheden.
 At være importørregistreret indebærer samtidigt nogle fordele, idet  

 virksomheden kan opnå rentefri kredit med indbetaling af told.
For told og moms er kreditten løbende måned + 16 dage.
For at opnå kredit  

 skal man dog stille sikkerhed, se A.2.1.2.
For udenlandske virksomheder kan en person eller virksomhed, der er  

 hjemmehørende i Danmark, registreres som varemodtager for den udenlandske  

 varemodtager.
Dette medfører, at den danske person eller virksomhed hæfter  

 for told, importafgifter og moms.
 Hvis en udenlandsk virksomhed ikke registreres ved en dansk person eller  

 virksomhed, skal den udenlandske virksomhed registreres som selvstændig  

 varemodtager.
 Varemodtagere, der i erhvervsmæssigt øjemed indfører varer uden at være  

 importørregistreret, vil blive importørregistreret af told- og  

 skatteregionen.
A.2.1.1 Registrering Anmeldelse til registrering sker på en blanket, som fås hos told- og  

 skatteregionen.
 Virksomheder, der er registreret efter momsloven mv., og som tillige skal  

 registreres som importør, vil få samme registreringsnummer - SE-nummer - for  

 begge registreringsforhold og ét fælles registreringsbevis.
 SE-nummeret skal anføres i godsdeklarationen og i fortoldningsangivelsen.
A.2.1.2 Sikkerhedsstillelse TK art. 74 og 189 For at opnå kredit med betalingen af told skal der stilles sikkerhed.
TL § 30 stk. 3, nr. 1 og nr. 2 Der er 2 former for sikkerhedsstillelse: Told*Skat's  

 sikkerhedsstillelsesordning og anden sikkerhedsstillelse.
 Sikkerheden skal være godkendt forinden vareindførslen finder sted.
 Er virksomheden ikke importørregistreret, sker afregningen af told og  

 afgifter mv. ved selve indførslen, dvs. på godsregistreringstidspunktet.
 Varemodtagere, der ikke ønsker at stille sikkerhed, skal betale tolden og  

 momsen mv. kontant, dog således at tolden og momsen skal betales senest den  

 5. hverdag efter fortoldningsdagen.
Told*Skat's sikkerhedsstillelsesordning Sikkerhedsstillelsen er baseret på, at der opkræves et bidrag på 1,5  

 promille af tolden og momsen ved hver fortoldning.
Bidraget skal betales  

 sammen med told mv. den 16. dag i måneden efter afregningsperioden.
 Ved manglende betaling af told og bidrag vil beløbene blive søgt inddrevet  

 ved udpantning/modregning/lønindeholdelse.
Anden sikkerhedsstillelse I denne ordning er der tale om sikkerhedsstillelse i form af  

 bankgarantier, bankbøger eller børsnoterede obligationer, der er  

 ihændehaverpapirer.
Præmieobligationer modtages ikke.
 Sikkerheden fastsættes som hovedregel til det dobbelte af det beløb, der  

 svarer til den toldskyld, som gennemsnitligt har været debiteret virksomheden  

 i de seneste 12 måneder.
 For virksomheder, der er nyregistreret som varemodtagere, fastsættes  

 sikkerheden ligeledes til det dobbelte af den forventede gennemsnitlige  

 toldskyld i en 12 måneders periode regnet fra registreringstidspunktet.
 Varemodtagere, der ønsker at stille anden sikkerhed skal mindst stille en  

 sikkerhed på 1.000 kr.
 Betales toldbeløb mv., der er dækket af anden sikkerhed ikke rettidigt,  

 vil det forfaldne beløb inklusive renter blive dækket af sikkerheden, og der  

 vil blive krævet en ny sikkerhed, således at sikkerheden har samme størrelse  

 som tidligere.
 Stilles sikkerheden ikke vil varemodtageren blive flyttet til  

 kontantafregning.
Ændring af sikkerhedsstillelsesform Den valgte sikkerhedsstillelsesform er som hovedregel bindende for et år  

 ad gangen. Ændring kan finde sted pr. 1. marts. Ønskes en ændring, skal dette  

 meddeles told- og skatteregionen inden udgangen af januar måned.
 Såfremt varemodtageren kan dokumentere, at importmønstret har eller vil  

 ændre sig væsentligt, kan told- og skatteregionen give tilladelse til, at  

 ændringen foretages på et andet tidspunkt.
 Det samme gælder, hvis virksomhedens omkostninger ved den valgte  

 sikkerhedsstillelsesordning har ændret sig betydeligt, således at det vil  

 være til væsentlig økonomisk fordel for virksomheden at få ændret  

 sikkerhedsstillelsesformen.
 Told- og skatteregionen kan anmode varemodtageren om at hæve sikkerheden i  

 de tilfælde, hvor den stillede sikkerhed viser sig at være utilstrækkelig.
 Det kan altid tillades, at en varemodtager overgår fra anden  

 sikkerhedsstillelse til Told*Skat's sikkerhedsstillelsesordning.
A.2.2 Varens ankomst Ikke-EF-varer, der ankommer direkte fra ikke-EF-lande og varer fra  

 ikke-EF-lande, der ankommer via et andet EF-land, skal registreres snarest  

 efter ankomsten til Danmark.
 Dette sker ved indberetning af varerne til Told*Skat's godsregister, se  

 afsnit A.1.4.
A.2.2.1 Godsregistrering TK art. 40 og 43, TL § 2, stk. 2 Ikke-EF-varer, der indføres i det danske told-område, skal angives for  

 Told*Skat og frembydes til godsregistrering på de anviste  

 godsregistreringssteder efter ankomsten.
Dette gælder også varer fra  

 Københavns Frihavn uanset varernes toldmæssige status.
 Enhver, der fra steder uden for det danske toldområde eller fra Københavns  

 Frihavn, modtager ikke-EF-varer, som ved en fejltagelse ikke er blevet  

 angivet til godsregistrering, skal snarest angive varerne til  

 godsregistrering.
BKG § 32, stk. 1 Registreringen sker på grundlag af en godsdeklaration, se bilag 3, eller  

 ved on-line indberetning til Told*Skat's godsregister.
Når godsregistreringen  

 er afsluttet, skal ekspeditøren, som forestår godsregistreringen, underrette  

 varemodtageren om, at godsregistrering har fundet sted.
Dette kan ske enten  

 ved fremsendelse af godsdeklarationens advis eller ved en udskrift af  

 godsregisteret.
 Oplysningerne fra godsdeklarationens advis anvendes ved fortoldningen af  

 varerne.
Overdragelse - ny varemodtager BKG § 40, stk. 1 Godsregistrerede varer kan indenfor 10-dages fristen -  

 berigtigelsesfristen - overdrages til en ny varemodtager, såfremt denne er  

 importørregistreret og har ret til kredit med betalingen af told og moms.
 Ændring af en varemodtager til en ikke-kreditberettiget virksomhed kan i  

 almindelighed ikke finde sted.
 Fortoldningsangivelsen vil dog kunne antages, såfremt denne sammen med  

 meddelelse og betaling for eventuelle told og afgiftsbeløb indsendes til den  

 told- og skatteregion, hvor godsregistreringen finder sted.
 Meddelelse om overdragelse af varer skal ske skriftligt og snarest muligt.  

 Meddelelsen skal indeholde oplysning om:
1. godsregistreringsnummer, 2. oprindelig varemodtagers SE-nummer, 3. ny varemodtagers navn, adresse og SE-nummer, 4. ny opbevaringsadresse.
 Den, som varen er overdraget til, anses herefter som varemodtager.
 Meddelelse om overdragelse af varer kan fx ske på ekspeditørblankettens  

 talon, der udfyldes på bagsiden.
 En fortoldningsangivelse, hvor oplysning om ny varemodtager alene fremgår  

 af enhedsdokumentets rubrik 8, se bilag 5, betragtes ikke som tilstrækkelig  

 underretning.
 Kan underretningen først ske på fortoldningstidspunktet, vil angivelsen  

 dog blive antaget, såfremt der i enhedsdokumentets rubrik 44 anføres, at  

 godset er overdraget fra den varemodtager - navn, adresse samt SE-nummer, der  

 er anført i godsdeklarationen.
 Meddelelse om ændring af varemodtager kan indgives til alle told- og  

 skatteregioner.
 Reglerne ved godsregistrering, se A.1.
A.2.2.2 10-dages fristen - berigtigelsesfrist BKG § 42, stk. 1 Varer skal angives til fortoldning, udførsel eller forsendelse til et  

 andet EF-land senest 10 hverdage efter godsregistreringen - lørdage regnes  

 ikke som hverdage.
stk. 2 Der gælder særlige regler for straksangivelsespligtige varer, se A.2.3.3  

 og A.1.3.
 Godsregistreringsdatoen fremgår af godsregistreringsnummeret.  

 Godsregistreringsnummeret består af 10 cifre, hvoraf de 4 første angiver  

 registreringsdatoen.
Fortoldningsangivelsen skal indgives til den told- og skatteregion, hvor  

 varemodtageren er registreret, og skal være regionen i hænde inden udløbet af  

 10-dages fristen.
Det er modtagelsesdatoen hos told- og skatteregionen, der  

 er afgørende for, om angivelsen er modtaget rettidigt.
TL § 81 Overskrides fristen, skal varemodtageren betale en ekspeditionsafgift for  

 hver angivelse, der indgives for sent.
Ekspeditionsafgiften udgør for tiden  

 550 kr.
 Hvis angivelsen ikke kan godtages, fx på grund af manglende udfyldning,  

 vil den blive returneret, og i så fald anses den for ikke at være modtaget.  

 Er fortoldningsangivelsen ikke påny told- og skatteregionen i hænde inden for  

 den nævnte frist, vil der blive opkrævet ekspeditionsafgift.
BKG § 53 Såfremt en varemodtager ikke inden 10-dages fristen - berigtigelsesfristen  

 - har indgivet fortoldningsangivelse for varer, der er registreret for den  

 pågældende, og som ikke er genudført beregnes told og afgifter af varerne af  

 told- og skatteregionen.
Told og afgifter af varerne beregnes på grundlag af en skønsmæssigt ansat  

 mængde eller værdi og efter de satser, der var gældende den dag, hvor varerne  

 senest kunne være angivet rettidigt til fortoldning.
Der er ikke mulighed for  

 kontingent- eller præferencetoldbehandling i disse tilfælde.
A.2.2.3 Straksangivelse BKG § 42, stk. 2 I visse tilfælde skal varer af told og moms- eller af sikkerhedsmæssige  

 hensyn angives til fortoldning, udførsel eller forsendelse straks efter  

 godsregistreringen.
Bestemmelsen anses for opfyldt, såfremt varerne ikke  

 fraføres godsregistreringsstedet, før varerne er angivet til fortoldning,  

 udførsel eller forsendelse.
 De varer, der er omfattet af bestemmelserne fremgår af afsnit A.1.3.
stk. 3 Told- og skatteregionen kan kræve andre varer angivet til fortoldning,  

 udførsel eller forsendelse straks efter godsregistreringen.
A.2.2.4 Dispositionsret BKG § 39, stk. 1 Varemodtageren kan efter endt godsregistrering disponere over varerne  

 efter følgende retningslinier:
Ikke-EF-varer Når fortoldningsangivelse for ikke-EF-varer, der ønskes fortoldet, er  

 modtaget ved told- og skatteregionen kan varemodtageren disponere over  

 varerne fra kl. 12 den følgende hverdag - lørdag regnes ikke som hverdag - på  

 betingelse af:
1. at varemodtageren har opfyldt eventuelle særlige indførselsbetingelser,  

 der gælder for de pågældende varer, 2. at told- og skatteregionen ikke har meddelt, at man ønsker at foretage  

 kontrol af varerne, 3. at der stilles sikkerhed for toldskylden.
 Hvis der ikke er stillet sikkerhed, kan der først disponeres over varerne,  

 når tolden er betalt.
stk. 3 og 4 Varer, der fortoldes ved afgivelse af periodeangivelse; on-line - batch  

 eller terminal eller ved magnetbånd/disketteproceduren, er til  

 varemodtagerens disposition efter de regler, der er fastsat i  

 tilladelsen/bevillingen, se A.2.3.3 og A.2.3.4.
stk. 5 Varemodtageren kan, når omstændighederne taler derfor, - efter forudgående  

 aftale med told- og skatteregionen - få tilladelse til at disponere over  

 letfordærvelige varer på et tidligere tidspunkt.
Tilsvarende gælder, såfremt  

 varemodtageren godtgør, at der i det enkelte tilfælde er et særligt behov for  

 en tidligere frigivelse.
stk. 9 og 10 Varer bestemt til genudførsel eller oplæggelse Varer bestemt til genudførsel eller oplæggelse på oplag må ikke ud- pakkes  

 og emballagen må ikke åbnes.
Straksangivelsespligtige varer Straksangivelsespligtige varer er til varemodtagerens disposition, når  

 fortoldningsangivelsen er afgivet, og regionen har givet tilladelse til, at  

 varerne kan fraføres godsregistreringsstedet.
A.2.3 Varens fortoldning Fortoldning af varer kan ske på følgende måder:
- ved angivelse på papir - EF's enhedsdokument, - periodeangivelse på papir, - på magnetbånd/diskette, - on-line - batch eller terminalløsning.
A.2.3.1 Angivelse på papir/EF's enhedsdokument TK art. 61a, 62 og BKG § 44, stk. 1, 1. pkt.
 Ved fortoldning på papir anvendes EF's enhedsdokument, der i sin grundform  

 består af et 8-sidet blanketsæt med tilhørende supplementsformularer, de  

 såkaldte bis-formularer.
 Enhedsdokumentet anvendes ikke alene af EF-landene, men også af  

 EFTA-landene, dvs. samme dokument i 18 europæiske lande.
 Eksemplar 6, 7 og 8 af enhedsdokumentet anvendes ved fortoldning.  

 Enhedsdokumentet udfyldes på maskine og anskaffes af varemodtageren.  

 Enhedsdokumentet kan købes hos boghandlerne.
GB til TK art. 208, stk. 4 Omfatter fortoldningsekspeditionen mere end én varepost, anvendes  

 en eller flere supplementsangivelser - ligeledes eksemplar 6, 7 og 8 - ,  

 hvorpå øvrige vareposter anføres eller et enhedsdokument med rubrikkerne 5 -  

 7, 12 - 29 og 49 overstreget.
 Med enkelte undtagelser skal dokumentet udfyldes med talkoder, se A.2.6.
A.2.3.2 Periodeangivelse BKG § 44, stk. 3 Ensartede varer Varemodtagere, der har betydelig import af ensartede toldfri varer, kan få  

 tilladelse til at afgive en samlet fortoldningsangivelse - periodeangivelse -  

 over indførsler foretaget i en måned.
 Ved ensartede varer forstås varer med samme varekode, samme toldmæssige  

 status, samme transportmåde, samme indførselssted, samme afsendelsesland og  

 samme oprindelsesland.
 Ved betydelig import forstås, at varemodtageren inden for et år regner med  

 at skulle foretage mindst 50 indførsler af den omhandlede art.
Brevpostforsendelser Varemodtagere, der er registreret i henhold til momsloven samt biblioteker  

 o.l., kan få tilladelse til at få udleveret udenlandske brevpostforsendelser  

 direkte fra postvæsenet mod månedsvis afregning af told og moms.
 Tilladelsen kan omfatte følgende varer: Tidsskrifter, bøger og noder,  

 tryksager, film og frimærker til samlerbrug.
 Varemodtagere skal afgive en samlet fortoldningsangivelse -  

 periodeangivelse - over indførsler foretaget i en måned.
A.2.3.3 Magnetbånd/disketteprocedure TK art. 61,b og BKG § 44, stk. 1, 2. pkt.
 Varemodtagere og speditører kan få bevilling til afgivelse af  

 fortoldningsoplysninger på magnetbånd/diskette.
 Bevillingen omfatter størstedelen af de godsregistrerede varer dog med  

 undtagelse af:
- varer, der er straksangivelsespligtige, - varer, der indføres til aktiv forædling, medmindre virksomhedens  

 bevilling til aktiv forædling også omfatter tilladelse til fortoldning på  

 denne måde, - varer, der ønskes kontingenttoldbehandlet, eller er omfattet af et  

 importloft, - varer, der fraføres et oplag.
Der kan dog i visse tilfælde efter  

 anmodning til den told- og skatteregion, hvor virksomheden er registreret,  

 udstedes særskilt tilladelse hertil, - antidumpingtoldpligtige varer, hvis virksomheden ønsker at stille  

 sikkerhed for den midlertidige antidumpingtold, - varer, der af speditører mv. fortoldes på vegne af varemodtagere, der  

 ikke har kredit med betalingen af told og afgifter, - varer for hvilke der gælder særlige indførselsbestemmelser, varer for  

 hvilke der er fastsat mængdemæssige begrænsninger og foranstaltninger i  

 tilknytning hertil eller af sundhedsmæssige, sikkerhedsmæssige, veterinære  

 eller andre grunde.
 For disse varer skal der afgives fortoldningsangivelse efter de  

 almindelige regler.
 For varemodtagere gælder, at ansøgning om bevilling kun vil blive  

 imødekommet, såfremt de pågældende varemodtagere er importørregistreret og  

 har stillet sikkerhed for betalingen af told og afgifter mv.
 For speditører gælder, at en fortegnelse over de varemodtagere, der ønskes  

 fortoldet for, skal indsendes til den told- og skatteregion, hvor speditøren  

 er registreret.
 Bekræftelsesdokumenter - fakturaer, præferencedokumenter mv. - indsendes  

 ikke, men skal opbevares hos varemodtageren i mindst 5 år efter at  

 fortoldningen af varerne er foretaget.
 Opbevaring af dokumenter skal ske således, at man ved hjælp af  

 godsregistreringsnummeret kan samle alle de til fortoldningsekspeditionen  

 hørende dokumenter.
 Varemodtageren skal føre regnskab over de indførte varer, og skal på  

 grundlag af det almindelige forretningsregnskab kunne gøre rede for de  

 enkelte forsendelser.
Fortoldningsoplysninger skal registreres i bevillingshaverens edb-system  

 inden for 10-dages fristen - berigtigelsesfristen.
Datoen for  

 edb-registrering bliver herefter satsdag.
Det er en forudsætning for at kunne  

 registrere ekspeditionen, at alle for fortoldningen nødvendige dokumenter er  

 til stede.
Varemodtageren kan disponere over ikke-EF-varer, når de er registreret i  

 edb-systemet.
For speditører gælder, at de skal underrette varemodtageren om  

 registreringen.
Speditøren skal ligeledes give den enkelte varemodtager en  

 udskrift fra edb-systemet indeholdende de nødvendige oplysninger om den  

 enkelte ekspedition.
 Bevillingshaveren skal aflevere magnetbånd/diskette vedrørende en  

 kalendermåned senest kl. 12 den 2. hverdag i den efterfølgende måned - lørdag  

 regnes ikke som hverdag - sammen med en opgørelse over det samlede toldbeløb  

 mv. for samtlige ekspeditioner.
 I visse måneder skal magnetbånd/diskette efter told- og skatteregionens  

 bestemmelse afleveres senest kl. 12 den 1. hverdag i den efterfølgende måned.
A.2.3.4 On-line fortoldning TK art. 61, b og BKG § 44, stk. 1, 2. pkt.
 Varemodtagere og speditører kan få bevilling til at afgive  

 importoplysninger via filoverførsel - batch eller via en terminal.
 Ordningen indebærer bl.a., at varemodtageren/speditøren ikke skal angive  

 de transportstatistiske oplysninger, der allerede er angivet i  

 godsregistreringsfasen.
 Bevillingen omfatter alle godsregistrerede varer med undtagelse af de  

 varer, som er nævnt under magnetbånd/disketteproceduren, se A.2.3.3.
 Fortoldningsoplysningerne skal være accepteret i Told*Skat's importsystem  

 senest 10 hverdage - lørdage regnes ikke som hverdage - efter  

 godsregistreringen.
 Eventuelle fejlbehæftede ekspeditioner anses som værende ikke modtaget.
 Ikke-EF-varer kan tages i brug, når virksomheden har modtaget accept for  

 ekspeditionen fra Told*Skat's importsystem.
 Told og afgifter mv. beregnes efter de satser og på det  

 beregningsgrundlag, der er gældende den dag, Told*Skat anser ekspeditionen  

 som værende modtaget.
Accepteres ekspeditionen først når berigtigelsesfristen er udløbet, er  

 satsdagen lig med den sidste rettidige berigtigelsesdag.
Det er således den  

 sats, der var gældende den sidste rettidige berigtigelsesdag, der skal  

 angives til Told*Skat.
Overskrides fristen, må fortoldningen afgives på et  

 enhedsdokument til den told- og skatteregion, hvor varemodtageren er  

 registreret.
 Reglerne for begæring af toldpræference og toldlempelse anses for opfyldt  

 ved anførsel af den pågældende procedurekode - beregningsartkode.
 Det er en betingelse, at virksomheden før transmission af en ekspedition  

 er i besiddelse af de til fortoldningens gennemførelse nødvendige dokumenter.
 Fakturaer, præferencedokumenter mv. - bekræftelsesdokumenter - indsendes  

 ikke, men skal opbevares hos varemodtageren i mindst 5 år, efter at  

 fortoldningen af varerne er foretaget.
 Opbevaring af dokumenter skal ske således, at man ved hjælp af  

 godsregistreringsnummeret kan samle alle de til fortoldningsekspeditionen  

 hørende dokumenter.
 Varemodtageren skal føre behørigt regnskab over de indførte varer, og skal  

 på grundlag af det almindelige forretningsregnskab kunne gøre rede for de  

 enkelte forsendelser.
Er det en speditør, der forestår fortoldningen, skal speditøren underrette  

 varemodtageren om den foretagne fortoldning.
Underretningen opbevares sammen  

 med bekræftelsesdokumenterne.
 Når virksomheden gør brug af bevillingen, accepterer den, at oplysninger,  

 der afgives via edb i enhver henseende, tillægges samme retsvirkning,  

 herunder ansvar for urigtig angivelse, som var de angivet på en underskrevet  

 fortoldningsangivelse.
A.2.3.5 Indlevering af fortoldningsangivelse BKG § 45, stk. 1 Fortoldningsangivelsen skal indleveres til den told- og skatteregion, hvor  

 varemodtageren er registreret.
Den bliver ikke betragtet som værende  

 modtaget, før den er regionen i hænde.
stk. 2 For straksangivelsespligtige varer skal fortoldningsangivelsen indleveres  

 til den told- og skatteregion, hvor varerne er godsregistreret.
Varerne kan  

 herefter med regionens tilladelse fraføres godsregistreringsstedet.
 For varer, der er hjemtaget på ekspeditørens eget lager, skal  

 fortoldningsangivelsen indleveres til den told- og skatteregion, hvor varerne  

 er godsregistreret.
stk. 3, nr. 1 For varer, der ønskes kontingenttoldbehandlet, kan fortoldningsangivelsen  

 indleveres til den told- og skatteregion, hvor varerne er godsregistreret.
stk. 3, nr. 3 Varemodtageren kan indlevere fortoldningsangivelsen til den told- og  

 skatteregion, hvor varerne er godsregistreret, når det er af særlig betydning  

 for varemodtageren at kunne fortolde varerne med det samme.
 Det er vigtigt, at fortoldningsangivelsen indleveres til den rigtige told-  

 og skatteregion, da det kun er denne region, der kan antage angivelsen.
TK art. 67 Satsdag Datoen for antagelsen af angivelsen er afgørende for hvilke satser mv.,  

 der skal anvendes ved beregning af told og afgifter mv.
Modtages fortoldningsangivelsen først efter udløbet af 10-dages fristen -  

 berigtigelsesfristen -, er satsdagen lig med den sidste rettidige  

 berigtigelsesdag.
I sådanne tilfælde kan der kun indrømmes kontingent- eller  

 præferencetoldbehandling, hvis adgangen hertil ikke er ophørt på den dag,  

 hvor fortoldningsangivelsen modtages.
 Angives en godsregistreret vare til fortoldning inden for den fastsatte  

 frist, men efter at varemodtageren i strid med de gældende regler har  

 disponeret over varerne, er satsdagen den dag, hvor der er disponeret over  

 varerne.
Ved indlevering af fortoldningsangivelsen til told- og skatteregionen skal  

 enhedsdokumentets eksemplar 6 og 7 indleveres.
Enhedsdokumentets eksemplar 8  

 beholdes af varemodtageren.
Forestår en speditør fortoldningen, skal denne  

 fremsende eksemplar 8 til varemodtageren.
Denne underretning af  

 varemodtageren skal også finde sted, hvis speditøren fortolder on-line.
Varemodtageren vil blive underrettet om eventuelle rettelser, der ændrer  

 beregningsgrundlaget.
Varemodtageren kan evt. modtage fortoldningsangivelsen  

 retur med besked om, at der skal indsendes en ny og korrekt udfyldt  

 angivelse.
Forhåndsindlevering GB til TK art. 201, stk. 2 og BKG § 44, stk. 4 Varemodtageren kan allerede inden varernes ankomst her til landet indgive  

 fortoldningsangivelsen.
Varemodtageren skal forsyne enheds- dokumentet i rubrik 44 med påtegningen "Fortoldningsangivelsen  

 indgivet forudgående".
 Inden 3 hverdage efter modtagelsen - lørdage regnes ikke som hverdage -  

 skal varemodtageren forsyne fortoldningsangivelsen med oplysning om  

 godsregistreringsnummer og eventuelle andre manglende oplysninger.
 For fortoldningsangivelser, der er indgivet forudgående, er satsdagen den  

 dag, hvor de manglende oplysninger er den told- og skatteregion i hænde, hvor  

 varemodtageren er registreret.
 For fortoldningsangivelser, der kan indleveres ved en anden told- og  

 skatteregion, er satsdagen dog den dag, hvor de manglende oplysninger er  

 denne told- og skatteregion i hænde.
 Forudgående indlevering af fortoldningsangivelser ændrer ikke på fra  

 hvilket tidspunkt, der kan disponeres over varerne.
A.2.4 Følgedokumenter TK art. 62, stk. 2 og BKG § 48 Fortoldningsangivelsen skal ved indleveringen indeholde alle de  

 oplysninger, der er nødvendige for gennemførelse af ekspeditionen på den måde  

 varemodtageren ønsker.
 Er det ikke muligt at fremlægge de nødvendige bekræftelsesdokumenter,  

 eller indeholder dokumenterne ikke de nødvendige oplysninger, kan  

 varemodtageren i visse tilfælde få en frist til at fremskaffe eller berigtige  

 dokumenterne.
 Er varerne fortoldet on-line eller via magnetbånd/diskette skal  

 bekræftelsesdokumenterne opbevares hos varemodtageren i mindst 5 år efter  

 fortoldningen.
A.2.4.1 Bekræftelsesdokumentation GB til TK art. 218, stk. 1, c og BKG § 49, stk. 1 Fortoldningsangivelsen skal være vedlagt de nødvendige  

 bekræftelsesdokumenter, herunder i alle tilfælde faktura.
Fakturaer, der er overført til varemodtageren via edb/telekommunikation  

 kan anvendes som bekræftelsesdokumentation.
For så vidt angår  

 transportdokumenter, kan fotokopier antages som bekræftelsesdokumentation.
 Bevillinger udstedt af told- og skatteregionen skal ikke medsendes, hvis  

 fortoldningsangivelsen er indleveret til den told- og skatteregion, hvor  

 varemodtageren er registreret.
A.2.4.2 Værdidokumentation GB til TK art. 218, stk. 1, b Skal der betales told af varens værdi - værditold - og har forsendelsen en  

 samlet toldværdi på over 40.000 kr, skal der afgives en toldværdideklaration  

 - blanket G 46, se bilag 4 - sammen med fortoldningsangivelsen, medmindre  

 varemodtageren har afgivet en generel toldværdideklaration.
 Deklarationen skal ikke afgives, hvis:
- varerne er toldfri ifølge Brugstariffen, - varerne kan opnå toldfrihed som følge af en toldpræference,  

 toldkontingent- eller importloftordning, - eller varerne kan indføres toldfrit ifølge en toldsuspensions- eller  

 toldlempelsesordning.
 Er det ikke muligt straks ved fortoldningen at fremlægge de nødvendige  

 bekræftelsesdokumenter, eller indeholder dokumenterne ikke de nødvendige  

 oplysninger, kan der indrømmes en frist til at fremskaffe eller berigtige  

 dokumenterne.
 Oplysning om manglende dokumenter skal anføres af varemodtageren i  

 enhedsdokumentets rubrik 44.
 Hvis fortoldningsangivelsen ikke er vedlagt forskriftsmæssig  

 værdidokumentation, skal der deponeres et efter told- og skatteregionens skøn  

 passende beløb for de på varerne hvilende told- og afgiftsbeløb.
Varemodtageren skal anføre oplysning om manglende værdidokumentation i  

 enhedsdokumentets rubrik 44. Varemodtageren kan endvidere efter anmodning i  

 rubrik 44 få en frist på 1 måned til at fremskaffe dokumentation.
Denne frist  

 kan forlænges efter anmodning.
A.2.4.3 Præferencedokumentation GB til TK art. 218, stk. 1, c Det er en betingelse for at opnå toldpræference, at der fremlægges  

 dokumentation for varernes oprindelse.
Dette kan ske ved fremlæggelse af  

 varecertifikat, oprindelsescertifikat eller en oprindelseserklæring i  

 fakturaen, alt efter varernes art og præferenceaftalens indhold.
Hvis angivelsen ikke er vedlagt præferencedokumentation, skal der  

 deponeres et beløb svarende til den tarifmæssige told.
For at få rettet de  

 deponerede beløb, skal der sammen med den fornødne dokumentation afgives en  

 rettelsesangivelse - blanket R 68 1 - se bilag 9.
BKG § 50, stk. 1 Oplysning om manglende præferencedokumentation skal anføres af  

 varemodtageren i enhedsdokumentets rubrik 44. Varemodtageren kan endvidere  

 efter anmodning i rubrik 44 få en frist på 1 måned til at fremskaffe  

 dokumentation.
Denne frist kan forlænges efter anmodning.
A.2.4.4 Anden dokumentation I tilfælde, hvor der ved indførsel af en vare kræves fremlæggelse af  

 særlige tilladelser, fx importlicens, indførselstilladelse mv., og disse ikke  

 er vedlagt fortoldningsangivelsen, vil dette normalt medføre, at angivelsen  

 afvises.
 Fortoldningsangivelsen afvises ikke, hvis det godtgøres:
- at det pågældende dokument eksisterer og er gyldigt, - at dokumentet ikke har kunnet vedlægges angivelsen som følge af  

 omstændigheder, der ikke kan tilskrives varemodtageren, - at enhver forsinkelse i registreringen af angivelsen vil forhindre  

 varernes toldbehandling eller medføre at de pålægges højere told mv.
A.2.5 Varers toldmæssige status Udfyldningen af fortoldningsangivelsen samt betalingen af told og afgifter  

 afhænger af, hvilken toldmæssig status varerne har.
EF-varer - i praksis benævnt T-2-varer - er varer, der har oprindelse i  

 eller er fortoldet i et EF-land.
Varer, hvortil der er ydet eksportstøtte fra  

 EF, har dog status som ikke-EF-varer.
 For EF-varer skal der som hovedregel ikke ske godsregistrering eller  

 afgives fortoldningsangivelse.
 Varer, der ankommer fra Københavns Frihavn, skal dog godsregistreres  

 uanset den toldmæssige status.
Ikke-EF-varer - i praksis benævnt T1-varer - er varer, der kommer fra  

 lande udenfor EF.
Der skal som hovedregel betales såvel told mv. som moms af  

 disse varer.
 For visse varer er der mulighed for præferencetoldbehandling, dvs. at  

 varerne på visse betingelser kan indføres mod nedsat told eller toldfrit.
De varer, hvor der er mulighed for at opnå præferencetoldbehandling,  

 fremgår af Brugstariffens bind 1 og bind 2 for så vidt angår EFTA-landene.
De  

 øvrige præferenceaftaler fremgår af Brugstariffens bind 4, se A.8.
A.2.5.1 Ændring af toldmæssig status Virksomheden kan efter anmodning til den told- og skatteregion, hvor  

 fortoldning eller godsregistrering har fundet sted få ændret den ved  

 godsregistreringen angivne status som ikke-EF-varer.
 Anmodningen, der vedlægges dokumentation for den ønskede status, skal  

 indgives senest i forbindelse med fortoldningsangivelsens aflevering.
A.2.5.2 Fortoldning til fri omsætning/frit forbrug Ved fortoldning af varer skelnes mellem varers overgang til fri omsætning  

 og varers overgang til frit forbrug.
 Når varer fra ikke-EF-lande fortoldes ved indførslen til EF overgår  

 varerne til fri omsætning, overgang til fri omsætning har virkning for hele  

 EF.
 Overgang til frit forbrug kræver yderligere iagttagelse af nationale  

 bestemmelser, herunder afgiftsberigtigelse af varerne, hvorefter varerne frit  

 kan sælges i det pågældende land.
 Som hovedregel skal indførte varer angives til fri omsætning og til frit  

 forbrug samtidigt.
Momslovens § 29, stk. 5 Der er fra 1. januar 1993 åbnet mulighed for at fortolde til fri  

 omsætning/senere frit forbrug i et andet EF-land efter Momslovens § 29, stk.  

 5.
 Dette kan kun lade sig gøre, såfremt sælgeren udenfor EF's toldområde  

 eller køberen i et andet EF-land er registreret i Danmark ved en herboende  

 repræsentant - evt. speditør.
 En sådan fortoldningsangivelse kan ikke afgives on-line eller på  

 magnetbånd/diskette.
 Fortoldningsangivelsen bilagt alle relevante dokumenter skal afleveres ved  

 told- og skatteregionen samtidigt med varernes frembydelse.
A.2.6 Fortoldningsangivelsen Fortoldningsangivelsen er udformet efter EF's regler om det administrative  

 enhedsdokument, se bilag 5.
 Fortoldningsangivelsen er fremstillet som et blanketsæt, der anvendes i  

 samtlige EF- og EFTA-lande, dvs. samme dokument i 18 lande.
A.2.6.1 Fortoldningsangivelsens opbygning Enhedsdokumentet består af hovedoplysninger - rubrikkerne 1-30, 49 og 54;  

 varepostoplysninger - rubrikkerne 31-46 og beregningsoplysninger - rubrik 47.
Hovedoplysninger Hovedoplysninger er oplysninger, der knytter sig til det samlede vareparti  

 dvs. oplysninger, der er fælles for alle vareposter.
Varepostoplysninger Varepostoplysninger er oplysninger, der knytter sig til den enkelte  

 varekode/vareart i fortoldningsekspeditionen.
Omfatter angivelsen mere end  

 én varepost, skal der vedlægges supplementsangivelser, hvor de øvrige  

 vareposter anføres.
Beregningsoplysninger Beregningsoplysninger er betalingsoplysninger for told og punktafgifter i  

 relation til den enkelte varepost.
Momsen angives samlet for hele varepartiet  

 på sidste varepost i ekspeditionen.
Supplementsangivelser Omfatter fortoldningsekspeditionen mere end én varepost, anvendes  

 en eller flere supplementsangivelser, se bilag 6, hvorpå øvrige vareposter  

 anføres eller et enhedsdokument med rubrikkerne 5-7, 12-29 og 49 overstreget.
A.2.6.2 Lettelser i angivelsespligten BKG § 46, stk. 7 Statistisk tærskelværdi Indførsler af mindre værdi er i et vist omfang fritaget for fuld  

 angivelsespligt.
Er værdien af varerne på indførselstidspunktet på 6.500 kr. og derunder -  

 den statistiske tærskelværdi - og nettovægten på 1.000 kg og derunder pr.  

 varekode/vareart, skal en række oplysninger ikke angives i  

 fortoldningsangivelsen.
Omfatter fortoldningsangivelsen flere sådanne varer  

 kan de slås sammen til én varepost.
 Følgende ekspeditioner er ikke omfattet af ordningen om statistisk  

 tærskelværdi:
- forsendelser, der udover vareposter af mindre værdi tillige omfatter  

 andre vareposter, - forsendelser, der omfatter varer, for hvilke der er anmodet om  

 kontingenttoldbehandling, - forsendelser, der angives til fortoldning via on-line indberetning eller  

 magnetbånd/disketteproceduren.
 Lettelserne kan kun anvendes af virksomheder, der har stillet sikkerhed  

 for betalingen af told og afgifter mv.
Når tærskelværdireglerne anvendes, skal rubrikkerne 18, 19, 21, 25, 29,  

 33, 34, 35, 37 og 41 ikke udfyldes; øvrige rubrikker udfyldes efter de  

 almindelige regler.
Hvis flere vareposter er slået sammen angives "andre  

 varer" og antal varekoder i rubrik 44.
Ekspeditioner med begrænsede lettelser For visse ekspeditioner er det ikke muligt at afskaffe helt så mange  

 oplysninger.
Det gælder følgende ekspeditioner:
- varer, for hvilke der gælder særlige indførselsbestemmelser af  

 sundhedsmæssige, sikkerhedsmæssige, veterinære eller andre grunde, - varer, der er omfattet af EF's markedsordninger for landbrugsvarer mv., - punktafgiftspligtige varer, - varer, der tilføres oplag, - toldpligtige varer.
 Ved indførsel af ovennævnte varer er varemodtageren fritaget for at angive  

 transportstatistiske oplysninger, dvs. rubrikkerne 18, 19, 21 ,25 og 29.  

 Øvrige oplysninger skal angives på normal vis.
A.2.7 Rettelser til fortoldningsangivelsen Der er mulighed for at rette den tidligere afgivne fortoldningsangivelse.  

 Der kan dog ikke opnås præference- eller kontingenttoldbehandling, hvis  

 tolden er genindført den dag, hvor told- og skatteregionen modtager den  

 rettede angivelse.
Fremskaffes værdidokumentation for toldpligtige varer efter fristens  

 udløb, kan rettelse undlades, hvis afvigelsen mellem det foreløbige  

 debiterede toldbeløb og det korrekte toldbeløb er mindre end 75 kr. pr.  

 ekspedition.
For toldfri eller toldfritagne varer kan rettelse undlades, hvis  

 afvigelsen mellem den anvendte og den korrekte værdi er mindre end 1.000 kr.  

 pr. varekode.
Rettelser til fortoldningsangivelsen afgives på en rettelsesangivelse -  

 blanket R 68 1 - se bilag 9. Blanketten anskaffes af varemodtageren og kan  

 købes hos boghandlerne.
Rettelsesangivelsen skal altid indleveres til den  

 told- og skatteregion, hvor varemodtageren er registreret.
A.2.7.1 Tilbagebetaling Viser det sig efter fortoldningen af en varesending, at der er beregnet  

 for meget, eller at der slet ikke skulle være beregnet told og afgifter, og  

 dette godtgøres, er der mulighed for at få reguleret den foretagne  

 fortoldning for:
- varesendinger, der viser sig at indeholde en mindre mængde end den, der  

 er lagt til grund ved fortoldningen, - varesendinger, der på grund af fejl har en ringere værdi end den, der er  

 lagt til grund ved fortoldningen, - varesendinger for hvilke varemodtageren i fortoldningsangivelsen har  

 angivet varens art, mængde eller værdi fejlagtigt, - varesendinger for hvilke varemodtageren har undladt at begære  

 toldfritagelse eller toldnedsættelse i medfør af toldloven, toldlempelse for  

 varer til særligt anvendelsesformål - "end-use" eller  

 momsfritagelse.
 Adgangen til præference- eller kontingenttoldbehandling må dog ikke være  

 ophørt for de pågældende varer på det tidspunkt, hvor anmodningen modtages af  

 told- og skatteregionen.
 Regulering af momsbeløb kan kun ske, såfremt reguleringen skønnes at være  

 af væsentlig økonomisk betydning for varemodtageren.
Der skal afgives en skriftlig anmodning om tilbagebetaling inden 3 år  

 efter fortoldningen.
Anmodningen skal indeholde oplysning om virksomhedens  

 navn og adresse, den told- og skatteregion, hvor fortoldningen har fundet  

 sted samt nummer og dato på den omhand- lede fortoldningsangivelse.
Anmodningen skal også indeholde en begrundelse  

 for tilbagebetalingen.
 Anmodningen, der normalt afgives på en rettelsesangivelse, bilag 9, skal  

 indsendes til den told- og skatteregion, hvor varemodtageren er registreret.
 Der kan kun foretages tilbagebetaling, hvis told og andre  

 importafgiftsbeløb udgør mindst 75 kr. for hver fortoldningsangivelse.
A.2.7.2 Efterbetaling Viser det sig efter fortoldningen af en varesending, at der er beregnet  

 for lidt i told eller afgifter, skal rettelse af varekode, værdi, toldsats  

 mv. ske ved afgivelse af en rettelsesangivelse til den told- og skatteregion,  

 hvor varemodtageren er registreret.
A.2.8 Afregning Afregningsperioden TL § 30 Afregningsperioden for told af varer, der indføres af varemodtagere i  

 erhvervsmæssigt øjemed, er kalendermåneden.
 Afregningsperioden for moms af varer, der indføres af varemodtagere i  

 erhvervsmæssigt øjemed, er kalendermåneden.
A.2.8.1 Betaling af told og moms TL § 30 Tolden af varer, der er fortoldet i afregningsperioden, skal indbetales  

 til told- og skatteregionen senest den 16. i måneden efter  

 afregningsperioden.
Udgør tolden under 50 kr. kan indbetaling af beløbet  

 undlades.
 Kredit med betalingen af told er betinget af, at der stilles sikkerhed, se  

 A.2.1.2.
TL § 33, stk. 4 Er der ikke stillet sikkerhed for betalingen af told, skal tolden af  

 varerne betales senest den 5. hverdag efter fortoldningen.
TL § 34, stk. 1 Overskrides denne frist pålægges det den, hvem betalingen påhviler at  

 betale en afgift på 230 kr. for den pågældende fortoldningsekspedition.
 Afgiften skal betales senest den 16. i måneden efter afregningsperioden.
TL § 30 Moms af varer, der er fortoldet i afregningsperioden, skal indbetales til  

 told- og skatteregionen senest den 16. i måneden efter afregningsperioden.  

 Udgør afgiften under 50 kr. kan indbetaling af beløbet undlades.
TL § 33, stk. 2 Told og moms skal betales ved fortoldningens afslutning:
- hvis varemodtagerens bo er under konkursbehandling eller  

 tvangsakkordforhandling, - hvis dødsboet behandles efter kapitel III i lov om skifte af dødsbo og  

 fællesbo, - hvis varemodtageren ved gennemførelse af udlægsforretning er fundet ude  

 af stand til for tiden at betale sin gæld, - hvis varemodtageren har standset sine betalinger, - hvis varemodtageren er under frivillig akkord eller likvidation.
TL § 81, stk. 2 Ekspeditionsafgift for fortoldningsangivelser, der er indgivet for sent,  

 skal betales efter reglerne for betaling af told.
A.2.8.2 Kontoregnskab, importspecifikation De beregnede told- og afgiftsbeløb mv. debiteres varemodtagerens konto for  

 den måned, hvori fortoldningen finder sted; dvs. den måned, hvor den told- og  

 skatteregion, hvortil fortoldningsangivelsen skal indleveres, har modtaget  

 varemodtagerens fortoldningsangivelse.
 Omkring den 10. i hver måned får varemodtageren tilsendt en  

 importspecifikation med oplysning om de enkelte fortoldninger, godtgørelser,  

 indbetalinger mv. vedrørende den nærmest forudgående afregningsperiode samt  

 girokort til brug ved indbetalingen af told og afgifter mv.
A.2.8.3 Ind- og udbetaling af told og afgifter Told- og afgiftsbeløb mv. indbetales ved benyttelse af de tilsendte  

 indbetalingskort.
Anden form for indbetaling sker til den told- og skatteregion, hvor  

 varemodtageren er registreret.
Ved indbetalingen vedlægges det tilsendte  

 indbetalingskort.
 Såfremt sidste rettidige betalingsdag falder på en lørdag, søndag eller  

 helligdag, anses den nærmest følgende hverdag for sidste rettidige  

 indbetalingsdag.
 Betaling anses for rettidig, når:
1. beløbet er indbetalt til et posthus, et pengeinstitut eller på told- og  

 skatteregionen senest sidste rettidige betalingsdag, 2. anmodning om girering er GiroBank A/S i hænde, således at overførsel  

 fra Deres girokonto til Told*Skat's konto kan ske senest sidste rettidige  

 betalingsdag, 3. Told*Skat modtager Deres check med posten senest sidste rettidige  

 indbetalingsdag.
 Beløb under 50 kr. udbetales ikke, ligesom beløb under 50 kr. ikke skal  

 indbetales, når der er stillet sikkerhed for betalingen af told og afgifter  

 mv.
A.2.8.4 Restancer Beløb, der ikke betales, vil med renter blive inddrevet ved udlæg.
I  

 forbindelse med udlæg mv. for skylden skal virksomheden betale omkostninger.
TL § 37, stk. 3 Der skal betales et gebyr på 65 kr. for rykkerskrivelser vedrørende  

 manglende betaling af told og afgifter mv.
stk. 1 og 2 Betaler en varemodtager ikke skyldige told- og afgiftsbeløb mv. rettidigt,  

 skal der betales 1,3 pct rente for hver påbegyndt måned fra den 1. dag efter  

 afregningsperiodens udløb.
 Rentebeløbet fastsættes som minimum til 50 kr.
stk. 4 Ubetalte told- og afgiftsbeløb mv. kan inddrives ved udlæg af told- og  

 skattefogeden.
 Herudover kan ubetalte told- og afgiftsbeløb mv. inddrives ved  

 indeholdelse i løn efter reglerne for inddrivelse af personlige skatter i  

 kildeskatteloven.
Eftergivelse og henstand ML § 39 d Reglerne om eftergivelse og henstand i momslovens § 39 d, finder  

 tilsvarende anvendelse på told- og afgiftsbeløb mv., samt på beløb, som  

 personer er pligtig at betale som erstatning for selskabers manglende  

 betaling af toldbeløb mv.
 Betingelserne for eftergivelse er:
1. at skyldner godtgør, at denne ikke er stand til og inden for de  

 nærmeste år ingen udsigt har til at kunne opfylde sine gældsforpligtelser, 2. og at skyldners forhold og omstændighederne i øvrigt taler herfor.
 Eftergivelse kan i øvrigt, når forholdene i særlig grad taler derfor,  

 meddeles selskaber, foreninger, fonde mv.
A.2.8.5 Bortfald af kreditret TL § 38 Told- og skatteregionen kan fratage en varemodtager retten til kredit med  

 betalingen af told og moms, såfremt den pågældende gentagne gange ikke har  

 overholdt den fastsatte frist for angivelse til fortoldning af registrerede  

 varer, eller gentagne gange ikke har indbetalt skyldige told- og afgiftsbeløb  

 rettidigt.
 Disse varemodtagere skal betale kontant, dog således at told- og  

 importafgifter skal betales senest den 5. hverdag efter fortoldningsdagen.
 Fratagelse af toldkreditten kan ophæves på betingelse af at:
1. varemodtageren har betalt rettidigt i et halvt år, 2. varemodtagerens resultatopgørelse for den seneste periode viser  

 overskud efter renter, men før evt. afskrivninger, 3. Der fremlægges kommenterede drifts- og likviditetsbudgetter, der dels  

 har været overholdt i det halve år, hvor varemodtageren har betalt rettidigt  

 og dels viser en fornuftig positiv udvikling.
 For mindre virksomheder kan regnskabskravene slækkes, men det kræves  

 fortsat af varemodtageren, at (han) kan sandsynliggøre, at (han) fremover er  

 i stand til at betale rettidigt.
