 Hermed følger eksemplarer af lov nr. 83 af 29. marts 1957 om ændring i lov  

 om afgift af arv og gave (adoptivforhold).
 Med hensyn til de nye afgiftsreglers indhold og praktisering skal man, for  

 så vidt angår reglerne om arveafgift, meddele følgende: I.
Ifølge de hidtil gældende regler har adoptivforhold kun i visse tilfælde  

 været sidestillet med slægtskabsforhold ved afgørelsen af, efter hvilken  

 afgiftsklasse arveafgift skulle svares.
Efter ændringen skal adoptivforhold  

 ved arveafgiftsberegningen sidestilles med ægte slægtskabsforhold i alle  

 arveklasser.
 Den nye regel betyder, at selvom tilknytningen mellem arveladeren og  

 arvingen grunder sig på et eller flere adoptivforhold, skal den afgiftsklasse  

 benyttes, som ville være anvendelig, dersom de pågældende adoptivforhold  

 havde været slægtskabsforhold.
 Opmærksomheden henledes særlig på, at da arveafgift af arv, der tilfalder  

 arveladers stedbørn og disses afkom, beregnes efter arveafgiftslovens § 2 A,  

 skal arveafgift af arv, der tilfalder arveladers stedbarns adoptivbarn, også  

 beregnes efter § 2 A.
Arveafgift af arv, der tilfalder arveladers barns stedbarn, beregnes  

 derimod efter slægtskabsforholdet mellem arveladeren og hans barns stedbarn,  

 d.v.s normalt efter arveafgiftslovens § 2 D, og det samme gælder arveafgift  

 af arv, der tilfalder arveladers adoptivbarns stedbarn.
II De nye regler er trådt i kraft den 8. april 1957 og finder ifølge  

 ovennævnte lovs § 2 anvendelse, når arveafgiftspligten indtræder fra og med  

 nævnte dato.
Om tidspunktet for afgiftspligtens indtræden henvises til  

 arveafgiftslovens § 10, jfr. §§ 13, 14 og 15.
 Derimod er det uden betydning for spørgsmålet om de nye reglers  

 anvendelse, hvornår det pågældende adoptivforhold er stiftet.
 Skattedepartementet, den 12. april 1957.
 Poul Plate.
 /Arne Kofoed.
