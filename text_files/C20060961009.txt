Cirkulære  

 om lønudgifter til danske embedsmænd udsendt som nationale eksperter til  

 EU-Kommissionen, EUs Ministerråd og Europa-Parlamentet § 1.  

  

 Ministerierne kan  

 ansøge Finansministeriet om refusion af op til 50 pct. af lønudgifterne i  

 forbindelse med udsendelse af danske embedsmænd til EU-Kommissionen,  

 EUs  

 Ministerråd og Europa-Parlamentet som nationale eksperter.
Ved udsendelse til  

 EU-institutioner, hvor EU ikke dækker udgifterne til dagpenge mv., kan  

 ministerierne endvidere ansøge om refusion af op til 50 pct. af disse  

 udgifter.
 Stk. 2.  

  

 Refusionsprocenten i henhold til stk. 1 kan af Finansministeriet fastsættes  

 til  

 under 50 pct., såfremt de bevillingsmæssige rammer nødvendiggør dette, eller  

 for at prioritere udsendelse på visse ministerområder.
 Stk. 3.  

  

 Der nedsættes en  

 styregruppe bestående af repræsentanter fra Finansministeriet,  

 Udenrigsministeriet  

 og Statsministeriet med henblik på at sikre den overordnede koordinering af  

 udsendelsen af danske nationale eksperter.
Stk. 4.  

  

 Ansøgning om  

 refusion kan indgives løbende.
Finansministeriet tager stilling til spørgsmål  

 om refusion for hele den forventede udsendelsesperiode for den pågældende  

 medarbejder.
Udbetaling af refusion i de efterfølgende år forudsætter, at  

 bevillingen til ordningen opretholdes.
Stk. 5.  

  

 Refusion finder  

 sted én gang årligt bagudrettet efter indsendelse af dokumentation for de  

 afholdte udgifter.
Dokumentation indsendes inden 1. december i det år, der  

 søges refusion for.
Retten til refusion bortfalder, såfremt dokumentation  

 ikke  

 er indsendt inden 1. december.
 § 2.  

  

 Ministerierne kan afholde nettolønudgifter (lønudgifter fratrukket evt.  

 refusion) i forbindelse med udsendelse til EU-Kommissionen, Ministerrådet og  

 Europa-Parlamentet af danske embedsmænd som nationale eksperter ud over den  

 pågældende bevillings lønsumsloft, men i øvrigt inden for den pågældende  

 driftsbevilling.
 § 3.  

  

 Cirkulæret træder i kraft den 1. september 2006 og har virkning fra og med  

 finansåret 2006.
 Stk. 2.  

  

 For 2006 gælder,  

 at ministerierne kan afholde nettolønudgifter (lønudgifter fratrukket evt.  

 refusion) efter § 2 ud over den pågældende bevillings lønbevilling, men i  

 øvrigt inden for den pågældende driftsbevilling.
 Stk. 3.  

  

 Cirkulære af 13.  

 december 2004 om lønudgifter til danske embedsmænd udsendt som nationale  

 eksperter til EU-Kommissionen, EUs Ministerråd og Europa-Parlamentet  

 ophæves.
