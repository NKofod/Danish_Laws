Skriftlig fremsættelse (3. oktober  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om  

 udlægning af åndssvageforsorgen og den øvrige  

 særforsorg m.v. (Bortfald af tilskud til Teknisk-Audiologisk  

 Laboratorium) (Lovforslag nr.
L 9).
 Lovforslaget er en følge af regeringens besparelse  

 på råd, nævn og centre og er derfor en  

 konsekvensændring som følge af finansloven for 2002. Forslaget  

 indebærer, at statens bevilling til den selvejende organisation DELTA  

 (Dansk Elektronik, Lys og Akustik), der driver Teknisk-Audiologisk  

 Laboratorium (TAL), bortfalder.
Staten har hidtil ydet et årlig generelt tilskud til  

 DELTAs udgifter ved drift af TAL.
Tilskuddet anvendes til TAL´s indsats  

 med afprøvning og måling af audiologisk udstyr og til  

 laboratoriets deltagelse i uddannelse af amternes personale på de  

 audiologiske klinikker m.v.
Tilskuddet udgør 1,7 mio. kr. årligt  

 og er et finansieringsbidrag til TALs virksomhed.
Tilskuddet ydes til  

 aflønning af ingeniører, teknikere og sekretærbistand  

 samt til øvrige driftsudgifter, herunder udgifter til husleje m.v. til  

 Odense Universitetshospital, hvorfra laboratoriet driver sin virksomhed.
 Det er Socialministeriets vurdering, at der vil være  

 interesse i at sikre, at TALs ekspertise forbliver på et  

 højt niveau, hvorfor indtægtstabet forventes opvejet af en  

 stigning i den indtægtsdækkede virksomhed.
 De økonomiske konsekvenser skal forhandles med de  

 kommunale parter.
 Med disse bemærkninger skal jeg indstille  

 lovforslaget til Folketingets velvillige behandling.
