Bekendtgørelse om ændringer af landets inddeling i kommuner og regioner og om ændringer af forpligtende kommunale samarbejder I medfør af § 8 i lov nr. 382 af 3. maj 2006 om ændringer af landets inddeling i kommuner og regioner og om opløsning og udpegelse af forpligtende kommunale samarbejder fastsættes:
 § 1. Landets inddeling i kommuner og regioner er ændret som angivet i bilag 1 til bekendtgørelsen.
 § 2. Kommunalbestyrelserne i Samsø, Skanderborg og Århus Kommuner, jf. § 5, nr. 12, 14 og 19, i bekendtgørelse nr. 656 af 29. juni 2005 om revision af den kommunale og regionale inddeling og om forpligtende kommunale samarbejder, samarbejder med virkning fra den 1. august 2015 efter reglerne i lov om forpligtende kommunale samarbejder med de fravigelser, som social- og indenrigsministeren i henhold til lovens §§ 11 og 11 a fastsætter.
 Stk. 2. Kommunalbestyrelsen i Skanderborg Kommune varetager udøvelsen af opgaverne inden for det i den nævnte lovs § 1, stk. 2, nr. 5, litra a, nævnte opgaveområde (specialundervisning efter folkeskoleloven) på vegne af kommunalbestyrelsen i Samsø Kommune.
 Stk. 3. Kommunalbestyrelsen i Århus Kommune varetager udøvelsen af opgaverne inden for de i den nævnte lovs § 1, stk. 2, nr. 1-4, og nr. 5, litra b, nævnte opgaveområder (beskæftigelsesområdet, genoptræningsområdet, natur- og miljøområdet, det sociale område og specialundervisning for voksne) på vegne af kommunalbestyrelsen i Samsø Kommune.
 § 3. Det mellem kommunalbestyrelserne i Samsø, Odder og Århus Kommuner udpegede samarbejde efter reglerne i lov om forpligtende kommunale samarbejder, jf. § 12 i bekendtgørelse nr. 656 af 29. juni 2005 om revision af den kommunale og regionale inddeling og om forpligtende kommunale samarbejder, er ophævet med virkning fra det i § 2 nævnte tidspunkt.
 § 4. Bekendtgørelsen træder i kraft den 1. januar 2016.
Social- og Indenrigsministeriet, den 14. december 2015 P.M.V.E.B.Nikolaj Stenfalk / Maj Skytte Petersen Bilag 1 Fortegnelse over ændringer af landets inddeling i kommuner og regioner Ændringer pr. 1. januar 2016 Region Hovedstaden 1. Fra Frederikssund Kommune til Hillerød Kommune er overført 4 m2 af matr.nr. 29, Kvinderup By, Slangerup, som følge af regulering af vej.
 2. Fra Københavns Kommune til Frederiksberg Kommune er overført 355 m2 af matr.nr. 3084 og 3634, Vanløse By, Hyltebjerg.
 3. Fra Københavns Kommune til Frederiksberg Kommune er overført 14 m2 af matr.nr. 3754, Vanløse By, Adventskirken.
 4. Fra Frederiksberg Kommune til Københavns Kommune er overført 482 m2 af matr.nr. 407, Frederiksberg, Lindevang.
 5. Fra Frederiksberg Kommune til Københavns Kommune er overført 996 m2 af matr.nr. 406, Frederiksberg, Godthåb.
Region Sjælland 6. Fra Næstved Kommune til Faxe Kommune er overført 5673 m2 af matr.nr. 1, Holmegaard, Holme-Olstrup, som følge af regulering af offentligt vandløb.
 7. Fra Faxe Kommune til Næstved Kommune er overført 5792 m2 af matr.nr. 3b, 9x og 9e, Skuderløse By, Teestrup, som følge af regulering af offentligt vandløb.
Region Nordjylland 8. Fra Vesthimmerlands Kommune til Mariagerfjord Kommune er overført 59 m2 af matr.nr. 1ø, Korsøgård Hgd., Simested, som følge af regulering af vej.
 9. Fra Hjørring Kommune til Brønderslev Kommune er overført matr.nr. 5a, Lennestved, Vrejlev, i alt 19901 m².
 10. Fra Rebild Kommune til Aalborg Kommune er overført 1764 m2 af matr.nr. 5o, Veggerby By, Veggerby.
 11. Fra Aalborg Kommune til Rebild Kommune er overført 854 m² af matr.nr. 1af, Snorup, Bislev.
Region Midtjylland Grænsen mellem Region Midtjylland og Region Nordjylland er ændret i overensstemmelse med pkt. 15.
 12. Fra Syddjurs Kommune til Norddjurs Kommune er overført 10 m2 af matr.nr. 13a, Skiffard By, Tøstrup.
 13. Fra Norddjurs Kommune til Syddjurs Kommune er overført 772 m2 af matr.nr. 1d og 1az, Ørbækgård Hgd., Ørum, som følge af omlægning af vej.
 14. Fra Norddjurs Kommune til Syddjurs Kommune er overført 1 m2 af matr.nr. 14d, Løvenholm Hgd., Gjesing, som følge af omlægning af vej.
 15. Fra Mariagerfjord Kommune til Viborg Kommune er overført 5185 m², der er en del af matr.nr. 34a og hele matr.nr. 30c og 25b, Hvornum By, Hvornum, som følge af regulering af vandløb.
 16. Til Holstebro Kommune henlægges en kunstigt anlagt ø-havn, der benævnes Handbjerg Marina, matr.nr. 48, 49 og 50, Handbjerg Hovgård, Handbjerg, i alt 46201 m².
 17. Fra Struer Kommune til Holstebro Kommune er overført 745 m2 af matr.nr. 30a, Den nordlige Del, Hjerm.
 18. Fra Holstebro Kommune til Struer Kommune er overført 745 m2 af matr.nr. 6k, Handbjerg Hovgård, Handbjerg.
 19. Fra Randers Kommune til Favrskov Kommune er overført 2766 m2 af Årslev By, Årslev, som følge af regulering af Alling Å.
