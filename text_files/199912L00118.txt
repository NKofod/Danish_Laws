Fremsat den 3. december 1999 af skatteministeren (Ole  

 Stavad) Forslag til Lov om ændring af  

 dødsboskatteloven (Ophævelse af dobbelt personfradrag for efterlevende  

 ægtefælle m.v.) § 1 I lov om beskatning ved dødsfald (dødsboskatteloven), jf.  

 lovbekendtgørelse nr. 703 af 28. september 1998, som ændret  

 bl.a. ved § 4 i lov nr. 166 af 24. marts 1999 og senest ved § 4 i  

 lov nr. 381 af 2. juni 1999, foretages følgende ændringer:
 1. I § 6, stk. 1, 1. pkt., ændres »1.010.100  

 kr. og 777.000 kr.« til: »1.420.400 kr. og 1.065.300 kr.«.
 2. I § 30, stk. 2, 1. pkt., ændres »3.500  

 kr.« til: »2.800 kr.«.
 3. § 41, stk. 2, ophæves.
 4. I § 42, stk. 1, ændres »§§ 43-50«  

 til: »§§ 43-49«.
 5. § 50 ophæves.
 6. I § 55, stk. 1, og § 56,  

 stk. 1, ændres »stk. 2-4« til: »stk. 2-3«.
 7. § 55, stk. 4, og § 56, stk. 4,  

 ophæves.
 8. § 63, stk. 2 og 3, affattes således:
»Stk. 2. Personskattelovens § 14 om omregning til  

 helårsindkomst m.v. finder anvendelse ved beregningen af indkomstskat  

 vedrørende afdødes indkomst.
Afdødes kapitalindkomst i  

 mellemperioden indgår dog i helårsindkomsten uden omregning.
Har  

 den ene ægtefælle negativ kapitalindkomst, modregnes dette  

 beløb i den anden ægtefælles positive kapitalindkomst ved  

 opgørelsen af beregningsgrundlagene efter personskattelovens  

 §§ 6, 6 a og 7.
Stk. 3. Skatteværdien af uudnyttet personfradrag hos en  

 af ægtefællerne kan benyttes til nedsættelse af den anden  

 ægtefælles skatter.« 9. I § 63 indsættes efter stk. 4 som  

 nyt stykke:
»Stk. 5. Uudnyttede fradrag som nævnt i stk. 3 og 4  

 vedrørende afdøde beregnes som en forholdsmæssig del af  

 afdødes uudnyttede fradrag ved beregningen af helårsskatten.  

 Beregningen sker efter forholdet mellem perioden fra begyndelsen af  

 kalenderåret til og med udgangen af den måned, hvori  

 dødsfaldet er sket, og hele kalenderåret.
Hvis afdøde  

 anvendte et forskudt indkomstår, der udløb efter udgangen af det  

 kalenderår, det trådte i stedet for (fremadforskudt  

 indkomstår), og dødsfaldet finder sted den 1. januar eller  

 senere i det forskudte indkomstår, svarer de uudnyttede fradrag som  

 nævnt i stk. 3 og 4 til afdødes uudnyttede fradrag ved  

 beregningen af helårsskatten for det kalenderår, som det  

 forskudte indkomstår træder i stedet for.« Stk. 5 og 6 bliver herefter stk. 6 og 7.
 10. I § 63, stk. 6, der bliver stk. 7,  

 ændres »Stk. 3-5« til: »Stk. 2, 3. pkt., og  

 stk. 3-6«.
 11. I § 72, stk. 4, 1. pkt., ændres »42.850  

 kr.« til: »34.050 kr.«.
 12. I § 79, stk. 1, udgår: », jf. dog  

 stk. 2«.
 13. § 79, stk. 2, ophæves.
§ 2 Loven træder i kraft den 1. januar 2000 og har virkning for boer og  

 mellemperioder vedrørende personer, der afgår ved døden  

 den 1. januar 2000 eller senere, på beskatningen af efterlevende  

 ægtefæller efter personer, der afgår ved døden den  

 1. januar 2000 eller senere, samt på skifte af uskiftede boer i den  

 efterlevende ægtefælles levende live, når anmodning om  

 skifte indgives den 1. januar 2000 eller senere.
Bemærkninger til lovforslaget Almindelige bemærkninger 1. Indledning Lovforslaget indgår i aftalen om Finansloven for  

 2000 mellem Regeringen (Socialdemokratiet og Det Radikale Venstre),  

 Socialistisk Folkeparti, Centrum Demokraterne og Enhedslisten.
Forslaget kan opdeles i tre hovedpunkter.
For det  

 første foreslås det, at reglerne om tildeling af dobbelt  

 personfradrag og dobbelt bundfradrag ved beregning af mellemskat for den  

 efterlevende ægtefælle i dødsåret ophæves.
For  

 det andet foreslås en forhøjelse af de  

 beløbsgrænser, der afgør, om et dødsbo er fritaget  

 for beskatning.
For det tredje foreslås en mindre nedsættelse af  

 bofradraget.
 Formålet med de foreslåede ændringer er  

 at forbedre den skattemæssige neutralitet ved valg af skifteform samt  

 gennemføre forenklede og mere præcise skatteberegningsregler i  

 tilfælde af død.
Endvidere tilsigter reglerne at modvirke tendensen til, at  

 der - uanset indkomst- og formueforhold - opstår en ikke ubetydelig  

 overskydende skat hos en efterlevende ægtefælle som følge  

 af dødsfaldet.
Hermed sker der en mere ensartet behandling ved  

 skatteberegningen af gifte og ugifte i tilfælde af død.
Lovforslaget skal ses i sammenhæng med en  

 række initiativer på socialområdet, som indgår i  

 aftalen mellem Regeringen, SF, CD og Enhedslisten vedrørende  

 harmonisering af regler i forbindelse med dødsfald.
Initiativerne skal  

 sikre efterlevende og dødsboer mere ensartede vilkår ved  

 dødsfald, bl.a. ved indførelse af en trangsbestemt  

 efterlevelsesydelse, der skal omfatte alle efterlevende samlevere og  

 ægtefæller med ringe indkomst og formue.
2. Personfradrag og bundfradrag ved beregning af mellemskat Når et dødsbo er et selvstændigt  

 skattesubjekt, indebærer de gældende regler i  

 dødsboskatteloven, at der ved skatteberegningen for den efterlevende  

 ægtefælle tildeles to fulde personfradrag og bundfradrag ved  

 beregning af mellemskat, selv om der ikke sker beskatning af afdødes  

 indkomster for mellemperioden (perioden fra udløbet af afdødes  

 seneste indkomstår forud for dødsfaldet til og med  

 dødsdagen) hos den efterlevende ægtefælle.
Skatten af  

 afdødes indkomst nedsættes med mellemperiodefradraget på  

 1.500 kr. pr. måned (2000). Det svarer omtrent til 1/12 af  

 skatteværdien af et personfradrag, og afdøde får derved et  

 forholdsmæssigt personfradrag efter mellemperiodens længde.
Hvis dødsboskattelovens regler om uskiftet bo m.v.  

 anvendes, er dødsboet ikke et selvstændigt skattesubjekt.
I  

 stedet beregnes den afdødes indkomstskatter for mellemperioden efter  

 de almindelige personbeskatningsregler sammen med den efterlevendes skatter  

 med anvendelse af to fulde personfradrag og bundfradrag ved beregning af  

 mellemskat, uanset på hvilket tidspunkt i indkomståret  

 ægtefællen dør.
Den samlede indkomstskat opkræves  

 hos den efterlevende ægtefælle.
Den afdødes  

 forskudsskatter godskrives ligeledes den efterlevende  

 ægtefælle.
Hvis boet efter afdøde sluttes ved boudlæg,  

 tildeles der - på tilsvarende måde, som når dødsboet  

 er et selvstændigt skattesubjekt - to personfradrag og to bundfradrag  

 ved beregningen af mellemskatten ved beregningen af den efterlevende  

 ægtefælles skat i dødsåret.
Der foretages som  

 hovedregel ingen skatteansættelse af afdødes indkomst i  

 dødsåret, idet afdødes foreløbige skatter anses  

 for endelige, medmindre den efterlevende ægtefælle kræver  

 det.
 Det foreslås, at den efterlevende  

 ægtefælle kun tildeles ét personfradrag og ét  

 bundfradrag ved mellemskatteberegningen, når dødsboet er et  

 selvstændigt skattesubjekt, og når boet sluttes ved  

 boudlæg.
Tilsvarende foreslås, at reglerne for  

 skatteberegning ved uskiftet bo m.v. ændres, så der ved  

 beskatningen af afdødes indkomst i mellemperioden hos den efterlevende  

 ægtefælle kun tildeles personfradrag og bundfradrag ved beregning  

 af mellemskat i forhold til det tidsrum, som afdøde har været i  

 live i indkomståret.
Det foreslås endvidere, at negativ  

 kapitalindkomst hos den ene ægtefælle kan modregnes i positiv  

 kapitalindkomst hos den anden ægtefælle (udligning af  

 kapitalindkomst) inden opgørelsen af beregningsgrundlagene for bund-,  

 mellem- og topskat i dødsåret.
Baggrunden er for det første, at der efter  

 indførelsen af de nye dødsboskatteregler fra 1. januar 1997  

 (dødsboskatteloven) i væsentlig færre tilfælde  

 opstår restskatter hos den efterlevende ægtefælle end efter  

 de indtil da gældende regler.
Det skyldes, at indtægter og  

 udgifter vedrørende den efterlevende ægtefælles andel af  

 fællesboet efter de nye regler ikke længere henføres til  

 dødsboet.
Det indebærer bl.a., at den efterlevende  

 ægtefælle bevarer sin del af rentefradraget vedrørende  

 ægtefællernes fælles ejerbolig.
Det ekstra personfradrag og ekstra bundfradrag ved  

 mellemskatteberegningen, som gives efter gældende regler,  

 medfører derfor som hovedregel, at der opstår en ikke ubetydelig  

 overskydende skat hos den efterlevende ægtefælle.
I få  

 tilfælde opstår der dog ikke en overskydende skat som  

 følge af dødsfaldet.
Det drejer sig om de situationer, hvor den  

 afdøde ægtefælle er forskudsregistreret med en lav eller  

 ingen indkomst, og uudnyttet personfradrag og eventuelt  

 mellemskattebundfradrag er overført til den efterlevende  

 ægtefælle.
Det ekstra personfradrag m.v. får således i
de fleste tilfælde karakter af en udbetaling fra det offentlige til  

 den efterlevende ægtefælle.
Udbetalingen sker ikke efter  

 trangsbestemte kriterier, da det ekstra personfradrag m.v. gives  

 uafhængig af modtagerens indkomst og formue.
Hvis fradragene udnyttes  

 fuldt ud, vil skatteværdien af de ekstra fradrag udgøre ca.  

 23.000 kr. i 2000.
For det andet medvirker de dobbelte fradrag til, at det  

 skattemæssigt ofte vil være en fordel, hvis dødsboet  

 beskattes som et selvstændigt skattesubjekt i stedet for efter reglerne  

 om uskiftet bo m.v.
Dette skattemæssige incitament til at vælge  

 skifteform har været kritiseret.
Ud fra et skifteretlig synspunkt burde  

 skattereglerne således snarere motivere den efterlevende  

 ægtefælle til at sidde i uskiftet bo.
Forslaget forbedrer den  

 skattemæssige neutralitet ved valg af skifteform.
For det tredje bliver reglerne for tildeling af  

 personfradrag m.v. mere ensartede.
Med forslaget vil den efterlevende  

 ægtefælle få tildelt ét fuldt personfradrag og  

 ét fuldt mellemskattebundfradrag, mens der ved skatteberegningen af  

 afdødes indkomst i dødsåret gives et  

 forholdsmæssigt personfradrag.
Det gælder både, når  

 dødsboet er et selvstændigt skattesubjekt, og når der sker  

 beskatning efter reglerne for uskiftet bo m.v.
 De gældende regler og reglerne efter forslaget er  

 sammenfattet i nedenstående oversigt.
Tildeling af personfradrag m.v. ved  

 dødsfald Gældende regler Forslag Dødsboer, der er selvstændige  

 skattesubjekter Afdøde Mellemperiodefradrag svarende til skatteværdi af  

 forholdsmæssigt personfradrag.
 Mellemperiodefradrag svarende til skatteværdi af  

 forholdsmæssigt personfradrag.
Efterlevende To personfradrag og to bundfradrag ved beregning af  

 mellemskat.
 Ét personfradrag og ét bundfradrag ved  

 beregning af mellemskat.
 Uskiftet bo m.v.
Afdøde Summen af samlet skat i henhold til to separate  

 skatteansættelser beskattes hos efterlevende.
Skatteværdi af to  

 personfradrag og to mellemskattebundfradrag (dog maks. beregnet mellemskat)  

 fradrages.
Omregning efter almindelige regler ved afdødes  

 skatteansættelse, dvs. forholdsmæssigt personfradrag m.v.  

 Overførsel af uudnyttet forholdsmæssigt personfradrag og  

 mellemskattebundfradrag i dødsåret.
Sambeskatning (udligning)
af kapitalindkomst ved beregning af bund-, mellem- og topskat i  

 dødsåret.
Efterlevende Boudlæg Afdøde Foreløbige skatter anses for endelige.
 Foreløbige skatter anses for endelige.
Efterlevende To personfradrag og to bundfradrag ved beregning af  

 mellemskat.
Ét personfradrag og ét bundfradrag ved  

 beregning af mellemskat 3. Beløbsgrænser for fritagelse for  

 dødsbobeskatning Ved indførelsen af de gældende  

 dødsboskatteregler pr. 1. januar 1997 (dødsboskatteloven) blev  

 beløbsgrænserne for, hvornår et dødsbo er  

 skattefritaget, væsentligt forhøjet.
Efter gældende regler  

 vil dødsboer, der er selvstændige skattesubjekter, i 2000  

 være fritaget for beskatning, når aktiver og nettoformue ikke  

 overstiger henholdsvis 1.422.300 kr. og 1.094.100 kr.
Begrundelsen for  

 forhøjelsen var bl.a., at et aktiv som en gældfri ejerbolig, der  

 er almindelig i dødsboerne, ikke ville medføre skattepligt for  

 dødsboet.
Den tidligere gældende regel om, at fast ejendom, der  

 kunne sælges skattefrit som følge af den såkaldte  

 parcelhusregel i ejendomsavancebeskatningsloven, kun indgik ved  

 opgørelsen af nettoformuen - ikke ved beregningen af boets aktiver -  

 blev ikke videreført i dødsboskatteloven.
Med de seneste års kraftige stigninger i  

 ejendomspriserne vil beløbsgrænserne blive overskredet i flere  

 tilfælde end tilsigtet.
Det foreslås, at  

 beløbsgrænserne forhøjes, således at de i 2000  

 fastsættes til henholdsvis 2.000.000 kr. og 1.500.000 kr.  

 Forhøjelsen af beløbsgrænserne vil betyde en forenkling  

 af den skattemæssige behandling af de dødsboer, der derved  

 fritages for beskatning.
4. Bofradrag Før indførelsen af de gældende  

 dødsboskatteregler (dødsboskatteloven) kunne bofradraget alene  

 modregnes i den beregnede skat af indkomsten i boperioden.
Efter  

 dødsboskattelovens indførelse pr. 1. januar 1997 beregnes  

 dødsboskatten for dødsboer, der ikke er fritaget for  

 beskatning, samlet af indkomsten i mellemperioden og boperioden.
Bofradraget  

 kan derfor især i mindre skattepligtige dødsboer være  

 gunstigt, fordi skatten af indkomsten i mellemperioden, hvoraf der typisk er  

 indeholdt A-skat, også nedsættes.
Derved kan der fremkomme en  

 overskydende skat, som skal udbetales til dødsboet.
Bofradraget kan derfor virke som et skattemæssigt  

 incitament til at skifte og endvidere tilskynde til at forlænge  

 bobehandlingen, idet fradraget gives pr. måned fra dødsfaldet  

 indtil skæringsdagen i boopgørelsen, dog højest i 12  

 måneder.
For at mindske denne effekt af bofradraget, foreslås  

 det, at bofradraget nedsættes, så det i 2000 udgør 4.000  

 kr. pr. måned i stedet for 5.000 kr. pr. måned.
Provenumæssige konsekvenser Der foreligger kun sparsomme tilgængelige  

 statistiske oplysninger vedrørende beskatning af dødsboer og  

 beskatningen efter afsluttende ansættelse af mellemperioden - perioden  

 fra indkomstårets begyndelse til dødsfaldet.
De antals- og provenumæssige skøn er baseret  

 på oplysninger fra Told- og Skattestyrelsens registre og  

 bogholderioplysninger.
Endvidere er benyttet resultater fra  

 Skatteministeriets Arveafgiftsundersøgelse fra 1994.
Der dør i Danmark årligt godt 60.000  

 personer.
Den skønnede fordeling af skattepligtige afdøde  

 personer efter den skattemæssige behandling af indkomsten i  

 indkomståret, hvor dødsfaldet sker, er vist i tabel  

 1.
 Tabel 1. Skattemæssig behandling af indkomster vedr.  

 personer der døde i 1997.
Behandling i skattemæssig sammenhæng Ca. antal Skattetilsvar 1. Skattepligtige dødsboer (tilgang i 1997) heraf afregnes i 1998 resten i 1999 3.800 600 3.200 Der foretages en samlet skatteberegning for mellem- og  

 boperioden.
Det beregnede skattebeløb fordeles med 20 pct. til  

 amterne, 40 pct. til kommunerne og 40 pct. til staten.
2. Skiftede skattefrie boer og boer uden bobehandling her i  

 landet samt enlige begravelsesboer 44.000 Årsopgørelse udskrives ikke.
Forskudsskatten  

 anses for endelig. 1/3 af forskudsskatten tilfalder kommunen og 2/3  

 staten.
3. Hele boet udleveres til ægtefællen til  

 hensidden i uskiftet bo 15.000 Der udskrives kun én årsopgørelse, hvor  

 ægtefællernes oplysninger sammenflettes.
Skatten for  

 mellemperioden beskattes og opkræves hos den efterlevende  

 ægtefælle.
Skatteandelen vedr. afdøde kendes  

 ikke.
Dødsboskatten udgjorde for  

 indkomståret 1998 brutto ca. 262 mill. kr.
Der blev udbetalt et  

 beløb på ca. 4,3 mill. kr. vedrørende underskud, der  

 under visse betingelser godtgøres med 30 pct.
Ved skifte af  

 dødsboer, der ikke er skattepligtige, anses den afdødes  

 forskudsskat, som er betalt før dødsfaldet, som hovedregel for  

 endelig.
Der er i alt opkrævet ca. 3,5 mill. kr. i restskat og udbetalt  

 ca. 29,3 mill. kr. i overskydende skat til efterlevende  

 ægtefæller og boer efter den afdøde.
 Netto indbragte dødsboskatten således for  

 1998 ca. 232 mill. kr.
Ca. 15.000 efterlevende ægtefæller  

 vælger årligt at sidde i uskiftet bo uden at skifte med enkelte  

 arvinger forinden.
Der udskrives kun én samlet  

 årsopgørelse til efterlevende, og det er ikke muligt at udskille  

 den del af skatten, der vedrører den afdødes indkomster.
 Forslaget om fjernelse af det ekstra personfradrag og  

 ekstra mellemskattebundfradrag til efterlevende ægtefælle, hvor  

 dødsboet skiftes eller afsluttes med boudlæg samt erstatning af  

 det ekstra personfradrag og ekstra mellemskattebundfradrag til efterlevende  

 ægtefælle, der sidder i uskiftet bo, med et forholdsmæssigt  

 personfradrag og et forholdsmæssigt mellemskattebundfradrag i forhold  

 til den del af indkomståret, hvor afdøde har levet,  

 skønnes at medføre et årligt merprovenu på ca. 200  

 mill. kr., heraf ca. 145 mill. kr. for kommuner, amter og kirke.
Ændringen omfatter årligt omkring 23.000  

 efterlevende ægtefæller, hvoraf knap 8.000 foretager skifte og  

 omkring 15.000 hensidder i uskiftet bo.
Samtlige efterlevende  

 ægtefæller bevarer deres fulde personfradrag og  

 mellemskattebundfradrag.
Hertil kommer, at der ved skifte tildeles boet et  

 mellemperiodefradrag pr. måned, der svarer til skatteværdien af  

 et personfradrag, og ved uskiftet bo tildeles den efterlevende  

 ægtefælle et forholdsmæssigt personfradrag og  

 mellemskattebundfradrag i forhold til den del af indkomståret, hvor  

 afdøde har levet. Ændringen indebærer en gennemsnitlig  

 merskat på ca. 8.700 kr. i det år, hvor ægtefællen  

 dør, som typisk vil give sig udslag i en mindre overskydende skat.
 Den foreslåede forhøjelse af  

 beløbsgrænserne for dødsboers skattepligt skønnes  

 at medføre et mindreprovenu for dødsboskatten på ca. 20  

 mill. kr. årligt, og tilgangen af skattepligtige dødsboer  

 skønnes at falde med godt 1.000 pr. år.
 En nedsættelse af bofradraget med 1.000 kr. (fra  

 5.000 kr. til 4.000 kr.) skønnes at medføre et merprovenu  

 på ca. 20 mill. kr.
 Lovforslagets provenumæssige virkninger er  

 sammenfattet i nedenstående oversigt.
 Skøn over de provenumæssige konsekvenser af  

 forslagene. (2000-niveau).
 Foreslået ændring:
Provenuændring Ca. mill. kr.
1. Fjernelse af ét personfradrag og ét  

 mellemskattebundfradrag til efterlevende ægtefælle, hvor  

 dødsboet skiftes eller afsluttes med boudlæg.
Erstatning af  

 ét personfradrag og ét mellemskattebundfradrag til efterlevende  

 ægtefælle, der hensidder i uskiftet bo, med et  

 forholdsmæssigt personfradrag og et forholdsmæssigt  

 mellemskattebundfradrag i forhold til den del af indkomståret, hvor  

 afdøde har levet 200 2. Forhøjelse af formue- og aktivgrænserne for  

 dødsboskattepligt til hhv. 2 mill. kr. og 1,5 mill. kr.
-20 3. Nedsættelse af bofradraget for skattepligtige  

 dødsboer med 1.000 kr. til 4.000 kr. pr. måned 20 Samlet provenuændring:
200 heraf kommunerne 145 Det årlige nettomerprovenu af de  

 foreslåede ændringer skønnes til ca. 200 mill. kr.  

 Merprovenuet vil ikke påvirke størrelsen af dødsboskatten  

 men fremkomme som en stigning i indkomstskatten.
 Af merprovenuet skønnes 145 mill. kr. at  

 vedrøre de kommunale indkomstskatter i 2000.
Det kommunale merprovenu i de kommuner og amter, som  

 vælger ordningen med statsgaranteret udskrivningsgrundlag, vil  

 imidlertid i 2000 tilfalde staten, da forslaget ikke er indregnet i det  

 garanterede udskrivningsgrundlag.
Det skønnes, at ca. halvdelen af  

 beløbet, dvs. ca. 70 mill. kr., vil vedrøre kommuner og amter,  

 som vælger det statsgaranterede udskrivningsgrundlag.
 For de selvbudgetterende kommuner vil forslaget isoleret  

 set indebære et merprovenu på 75 mill. kr. i 2000, som dog  

 først vil kunne påvirke den kommunale økonomi i  

 forbindelse med den endelige afregning i 2002.
 De kommunaløkonomiske konsekvenser af forslaget  

 skal ses i sammenhæng med de øvrige lovforslag, der  

 gennemføres, idet det indgår i regeringens aftaler med  

 Kommunernes Landsforening og Amtsrådsforeningen fra den 11. juni 1999,  

 at såfremt forudsætningerne for det kommunale skattegrundlag i  

 2000 ændres væsentligt som følge af satsændringer  

 m.v., neutraliserer staten fuldt ud for kommuner og amter, der har valgt at  

 selvbudgettere, herfor i forbindelse med den endelige afregning.
 Til brug for vurderingen af, hvorvidt lovforslagene har  

 væsentlig betydning for det kommunale og amtskommunale skattegrundlag,  

 vil der blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.
 I finansåret 2000 skønnes forslaget at  

 medføre et merprovenu for staten på ca. 100 mill. kr., mens det  

 resterende provenu vedr. 2000 vil fremkomme i 2001 i forbindelse med  

 årsopgørelsen for 2000.
 Det understreges, at provenuskønnene er  

 behæftet med stor usikkerhed.
Erhvervsøkonomiske og erhvervsadministrative  

 konsekvenser Forslaget har ingen erhvervsøkonomiske og  

 erhvervsadministrative konsekvenser.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser Lovforslaget skønnes at medføre  

 engangsudgifter for Told Skat på i alt 3,4 mill. kr. til  

 edb-tilretninger.
Herudover skønnes forslaget ikke at medføre  

 nævneværdige administrative konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Udkast til lovforslaget har været sendt til  

 høring hos Foreningen af Registrerede Revisorer, Foreningen af  

 Statsautoriserede Revisorer, Advokatrådet, Erhvervenes  

 Skattesekretariat, Landbrugets Rådgivningscenter, Kommunernes  

 Landsforening, Københavns Kommune, Frederiksberg Kommune,  

 Skatteforvaltningen i Aarhus, Finansministeriet og Justitsministeriet  

 (Domstolsstyrelsen).
 Der har kun været få bemærkninger til  

 udkastet til lovforslag.
Der er specielt fremkommet bemærkninger i  

 forbindelse med forslaget om ændring af beregningen af skatten af  

 afdødes indkomst i mellemperioden efter uskiftet bo-reglerne.
Som  

 følge heraf er forslaget under § 1, nr. 8, blevet omformuleret,  

 således at det nu klart fremgår af de foreslåede  

 ændringer af uskiftet bo-reglerne, hvorledes skatteberegningen  

 vedrørende afdødes indkomst i mellemperioden skal foretages.  

 Herudover er der foreslået regler for, hvorledes uudnyttede  

 personfradrag og fradrag ved beregning af mellemskatten skal overføres  

 fra den afdøde til den efterlevende ægtefælle i  

 forbindelse med skatteberegningen af ægtefællernes indkomster i  

 dødsåret.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Samlet merprovenu på ca. 200 mill. kr. i 2000.
For 2000 har forslaget ingen provenumæssige konsekvenser for  

 kommuner og amter omfattet af budgetgarantien.
Merprovenuet for  

 selvbudgetterende kommuner og amter udgør ca. 75 mill. kr., som dog  

 først vil påvirke den kommunale økonomi i 2002 i  

 forbindelse med den endelige afregning vedr. 2000.
 Finansårsvirkningen for 2000 udgør et merprovenu på ca.  

 100 mill. kr. for staten.
 Ingen.
Administrative konsekvenser for stat, amter og  

 kommuner Ingen.
 Forslaget skønnes at medføre engangsudgifter  

 på i alt 3,4 mill. kr. til edb-tilretninger.
Økonomiske og administrative konsekvenser for  

 erhvervslivet Ingen.
 Ingen.
Miljømæssige konsekvenser Ingen.
 Ingen.
Økonomiske konsekvenser for  

 borgerne Ingen.
Ca. 23.000 efterlevende ægtefæller vil i  

 gennemsnit opleve en éngangs-merskat på ca. 8.700 kr. i det  

 år, hvor ægtefællen dør.
Merskatten vil typisk give  

 sig udslag i en mindre tilbagebetaling af overskydende skat.
Administrative konsekvenser for borgerne Færre skattepligtige dødsboer, hvilket vil  

 medføre mindre administrativt besvær for de  

 efterlevende.
 Ingen.
Forholdet til EU-retten Lovforslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Forslaget indebærer en forhøjelse af de  

 beløbsgrænser, der afgør, om et dødsbo er fritaget  

 for beskatning.
Efter gældende regler vil et dødsbo, der er et  

 selvstændigt skattesubjekt, i 2000 være fritaget for beskatning,  

 hvis dødsboets aktiver og nettoformue på skæringsdagen  

 ikke overstiger henholdsvis 1.422.300 kr. og 1.094.100 kr. på  

 skæringsdagen i boopgørelsen.
 Det foreslås, at disse beløbsgrænser  

 forhøjes, så dødsboet er fritaget for beskatning, hvis  

 dødsboets aktiver og nettoformue i 2000 ikke overstiger henholdsvis  

 2.000.000 kr. og 1.500.000 kr. på skæringsdagen i  

 boopgørelsen.
 Det foreslås derfor, at grundbeløbene i  

 dødsboskattelovens § 6, stk. 1, der er angivet i  

 1987-niveau, og som udgør henholdsvis 1.010.100 kr. og 777.000 kr.,  

 forhøjes til henholdsvis 1.420.400 kr. og 1.065.300 kr.  

 Beløbsgrænserne vil som hidtil blive reguleret årligt  

 efter reglerne i personskattelovens § 20 og udgør herefter  

 henholdsvis 2.000.000 kr. og 1.500.000 kr. i 2000.
Til nr. 2 I henhold til dødsboskattelovens § 30,  

 stk. 2, gives et bofradrag i dødsboskatten for hver  

 påbegyndt måned fra måneden efter dødsfaldet til og  

 med den måned, hvor skæringsdagen i boopgørelsen ligger.  

 Der gives dog højst bofradrag i 12 måneder.
Bofradraget udgør efter gældende regler 5.000  

 kr. pr. måned i 2000 svarende til et grundbeløb på 3.500  

 kr. pr. måned.
Det foreslås, at grundbeløbet, der er  

 angivet i 1987-niveau, nedsættes til 2.800 kr., så bofradraget  

 efter regulering i henhold til personskattelovens § 20 udgør  

 4.000 kr. i 2000.
Til nr. 3, 4 og 7 Der er tale om konsekvensændringer som følge  

 af lovforslagets § 1, nr. 5.
Til nr. 5 I henhold til dødsboskattelovens § 50,  

 stk. 1 og 2, tildeles en efterlevende ægtefælle dobbelt  

 personfradrag og to bundfradrag ved beregning af mellemskat, når  

 dødsboet efter den afdøde ægtefælle beskattes efter  

 reglerne for dødsboer, der er selvstændige skattesubjekter.
Det  

 vil typisk være tilfældet, når dødsboet skiftes i  

 umiddelbar forbindelse med dødsfaldet, og boet ikke udlægges til  

 den efterlevende ægtefælle.
Dobbelt personfradrag og dobbelt  

 bundfradrag ved mellemskatteberegningen forudsætter dog, at  

 ægtefællerne var samlevende ved dødsfaldet, og at den  

 efterlevende ægtefælle ikke er samlevende med en ny  

 ægtefælle ved udgangen af dødsåret, jf. § 50,  

 stk. 3.
Det foreslås, at dødsboskattelovens § 50  

 ophæves.
Derved tildeles den efterlevende ægtefælle  

 personfradrag og bundfradrag ved mellemskatteberegningen i henhold til  

 skattelovgivningens almindelige regler.
Det vil sige ét personfradrag  

 og ét bundfradrag ved mellemskatteberegningen.
Til nr. 6 Der er tale om konsekvensændringer som følge  

 af forslagets nr. 7.
Til nr. 8 Dødsboskattelovens § 63 indeholder  

 særregler for skatteberegningen for den efterlevende  

 ægtefælle i dødsåret i de tilfælde, hvor  

 dødsboskattelovens regler vedrørende uskiftet bo m.v. finder  

 anvendelse.
I modsætning til de tilfælde, hvor  

 afdødes indkomst undergives dødsbobeskatning, beskattes en  

 efterlevende ægtefælle, der sidder i uskiftet bo, også af  

 afdødes indkomst i dødsåret.
Der foretages to  

 skatteansættelser i dødsåret - én for afdøde  

 og én for den efterlevende ægtefælle - og den samlede skat  

 opkræves hos den efterlevende ægtefælle.
Begge  

 skatteberegninger foretages efter de almindelige regler for personer.
For  

 afdødes vedkommende sker der omregning til helårsindkomst efter  

 reglerne i personskattelovens § 14.
Reglerne i dødsboskatteloven er dog hidtil blevet  

 fortolket således, at der ved den samlede skatteberegning for den  

 efterlevende ægtefælle bliver tildelt to fulde personfradrag og  

 to fulde bundfradrag ved beregning af mellemskatten - uanset længden af  

 afdødes mellemperiode.
Denne fortolkning svarer til den retstilstand,  

 der var gældende før dødsboskattelovens  

 ikrafttræden den 1. januar 1997.
Selv om afdødes indkomst omregnes til  

 helårsindkomst efter personskattelovens § 14, tildeles  

 afdøde således et helt personfradrag og et helt bundfradrag ved  

 beregningen af mellemskat.
Det er ikke i overensstemmelse med reglerne i  

 andre tilfælde, hvor en person kun er skattepligtig en del af  

 året.
I disse tilfælde vil omberegningen efter personskattelovens  

 § 14 medføre, at personen kun tildeles et forholdsmæssigt  

 personfradrag og et forholdsmæssigt bundfradrag ved beregning af  

 mellemskatten.
Det foreslås, at den beregnede skat af den  

 afdøde ægtefælles indkomst i mellemperioden kun  

 nedsættes med et forholdsmæssigt personfradrag og et  

 forholdsmæssigt mellemskattebundfradrag.
Derfor præciseres det,  

 at der skal ske omregning af afdødes indkomst i mellemperioden efter  

 reglerne i personskattelovens § 14. Det er i overensstemmelse med  

 skattelovgivningens almindelige regler, men i betragtning af den hidtidige  

 retstilstand er det fundet hensigtsmæssigt at understrege, at de  

 almindelige regler også finder anvendelse på dette punkt.
 Forslaget medfører for det første, at der  

 ved skatteansættelsen af afdøde som udgangspunkt skal ske  

 omregning af indkomsten i mellemperioden efter de samme regler, som  

 gælder for andre skattepligtige, hvor indkomstansættelsen  

 omfatter en kortere periode end 1 år.
Som en særregel foreslås dog, at  

 afdødes kapitalindkomst i mellemperioden skal indgå i  

 afdødes helårsindkomst uden omregning.
Denne undtagelse skal ses  

 på baggrund af, at den efterlevende ægtefælle efter  

 uskiftet bo-reglerne indtræder i afdødes skattemæssige  

 stilling på dødsdagen og hermed også overtager  

 afdødes kapitalindkomst pr. denne dag.
Hvis afdødes  

 kapitalindkomst blev omregnet til helårsindkomst, ville omregningen  

 medføre, at afdødes beregnede kapitalindkomst fra  

 dødsdagen ville indgå ved skatteberegningen både hos  

 afdøde og hos den efterlevende ægtefælle.
For at  

 undgå denne dobbeltregning foreslås, at afdødes  

 kapitalindkomst i mellemperioden indgår i helårsindkomsten uden  

 omregning.
For det andet medfører forslaget, at en  

 efterlevende ægtefælle ikke på samme måde som efter  

 gældende regler stilles forskelligt afhængigt af, om  

 dødsfaldet sker i begyndelsen eller i slutningen af  

 indkomståret.
Efter gældende regler ville en efterlevende  

 ægtefælle alt andet lige få overført uudnyttet  

 personfradrag m.v. fra afdøde, hvis dødsfaldet skete i  

 begyndelsen af året, mens afdøde selv ville have udnyttet  

 personfradrag m.v., hvis dødsfaldet skete i slutningen af  

 året.
For det tredje vil tildelingen af personfradrag i de  

 situationer, hvor dødsboet er et selvstændigt skattesubjekt, jf.  

 lovforslagets § 1, nr. 5, og i de situationer, hvor uskiftet bo-reglerne  

 anvendes, blive mere ensartet.
I begge situationer tildeles ét fuldt  

 personfradrag (og ét mellemskattebundfradrag) ved beskatningen af den  

 efterlevende ægtefælles indkomst.
Afdøde tildeles i  

 uskiftet bo-situationen et forholdsmæssigt personfradrag.
Det modsvarer  

 omtrent det fradrag, der gives i mellemperiodeskatten/dødsboskatten  

 ved skiftede boer, og som erstatter det personfradrag, som afdøde i  

 levende live ville være berettiget til efter de almindelige regler.
 Lovforslaget indebærer således, at der -  

 både, når dødsboet er et selvstændigt skattesubjekt,  

 og i uskiftet bo-situationen - tildeles afdøde et  

 forholdsmæssigt personfradrag og den efterlevende ægtefælle  

 ét fuldt personfradrag.
Mens begge ægtefæller er i live, gælder  

 en række bestemmelser, der indeholder visse sambeskatningselementer.  

 Disse særlige bestemmelser gælder som udgangspunkt ikke i  

 dødsåret, idet ægtefællerne ikke er samlevende ved  

 indkomstårets udgang.
Nogle af de regler, der gælder for  

 ægtefæller, der er samlevende ved indkomstårets udgang, er  

 dog delvist indført ved specielle bestemmelser i uskiftet bo-reglerne  

 - eksempelvis bestemmelser om overførsel af underskud mellem  

 ægtefællerne.
Dødsboskatteloven indeholder imidlertid ingen  

 regler om modregning af den ene ægtefælles negative  

 kapitalindkomst i den anden ægtefælles positive kapitalindkomst  

 (udligning af kapitalindkomst). Det indebærer, at afdøde kan  

 have negativ kapitalindkomst, der fradrages med en skatteværdi på  

 36,3 pct. i 2000 (ca. 32,8 pct. i 2001), mens den efterlevende  

 ægtefælle samtidig kan have positiv kapitalindkomst, der  

 beskattes med op til 59,7 pct.
Det gælder, selv om den efterlevende  

 ægtefælle beskattes af både afdødes og sin egen  

 indkomst i dødsåret.
 Hvis den ene af ægtefællerne har negativ  

 kapitalindkomst i dødsåret, mens den anden ægtefælle  

 har positiv kapitalindkomst, kan den manglende udligning af kapitalindkomst  

 mellem ægtefællerne medføre, at der opstår  

 restskatter hos den efterlevende ægtefælle, selv om  

 ægtefællerne er forskudsregistreret korrekt.
 Når der sker en samlet beskatning hos den  

 efterlevende ægtefælle, og begge skatteansættelser sker  

 efter personskattereglerne, ses der ingen begrundelse for at undlade, at  

 negativ kapitalindkomst hos den ene ægtefælle kan udlignes i  

 positiv kapitalindkomst hos den anden ægtefælle efter  

 personskattelovens almindelige regler, hvis ægtefællerne var  

 samlevende ved dødsfaldet, og den efterlevende ægtefælle  

 ikke var samlevende med en ny ægtefælle ved udgangen af  

 dødsåret.
 Det foreslås på den baggrund, at der i de  

 tilfælde, hvor den ene ægtefælle har negativ  

 kapitalindkomst, sker modregning af beløbet i den anden  

 ægtefælles positive kapitalindkomst ved opgørelsen af  

 beregningsgrundlagene for bundskat, mellemskat og topskat.
Som nævnt ovenfor er det foreslået, at  

 afdødes kapitalindkomst i mellemperioden indgår uden omregning i  

 afdødes helårsindkomst.
Som følge heraf er det også  

 afdødes kapitalindkomst i mellemperioden, der uden omregning anvendes  

 i forbindelse med en eventuel udligning af ægtefællernes  

 kapitalindkomst efter den foreslåede bestemmelse.
Til nr. 9 Efter de hidtil gældende regler har der kunnet  

 overføres uudnyttet personfradrag og mellemskattebundfradrag ved  

 ægtefællernes skatteberegning, når beskatningen sker efter  

 dødsboskattelovens regler for uskiftet bo m.v.
Det foreslås, at  

 det fremover dog kun vil være den uudnyttede del af det  

 forholdsmæssige personfradrag og bundfradrag, der kan overføres  

 fra afdøde til den efterlevende ægtefælle.
Den  

 forholdsmæssige del af de uudnyttede fradrag, der kan overføres  

 til den efterlevende ægtefælle, beregnes efter forholdet mellem  

 perioden fra begyndelsen af kalenderåret til og med udgangen af den  

 måned, hvori dødsfaldet er sket, og hele kalenderåret.
 Hvis afdøde anvendte et forskudt indkomstår,  

 der udløb efter udgangen af det kalenderår, det trådte i  

 stedet for (fremadforskudt indkomstår), og dødsfaldet finder  

 sted den 1. januar eller senere i det forskudte indkomstår, svarer de  

 uudnyttede fradrag, der kan overføres til ægtefællen, til  

 afdødes uudnyttede fradrag ved beregningen af helårsskatten for  

 det kalenderår, som det forskudte indkomstår træder i  

 stedet for.
 Forslaget om forholdsmæssig beregning af uudnyttede  

 fradrag ved overførsel til den efterlevende ægtefælle  

 omfatter ikke reglerne om aktieindkomst, idet ægtefællerne  

 fortsat har to fulde grundbeløb tilsammen i relation til  

 progressionsgrænsen for aktieindkomst, jf. den gældende  

 bestemmelse i dødsboskattelovens § 63, stk. 5, der efter  

 lovforslaget bliver § 63, stk. 6.
Til nr. 10 Det foreslås, at sambeskatning (udligning) af  

 ægtefællernes kapitalindkomst ved beregning af bund-, mellem- og  

 topskat, jf. forslagets § 1, nr. 8, betinges af, at  

 ægtefællerne var samlevende ved dødsfaldet, og at den  

 efterlevende ægtefælle ikke er samlevende med en ny  

 ægtefælle ved udgangen af dødsåret.
Det svarer til  

 betingelserne for, at de gældende sambeskatningseffekter i  

 dødsboskattelovens § 63, stk. 3-5, finder anvendelse ved  

 skatteberegningen i dødsåret.
Til nr. 11 Dødsboskattelovens § 72 indeholder de  

 særlige regler vedrørende de tilfælde, hvor et uskiftet bo  

 skiftes fuldstændigt i den efterlevende ægtefælles levende  

 live.
I disse tilfælde tildeles bofradrag som et engangsbeløb,  

 der svarer til 12 måneders bofradrag.
 Som en konsekvens af den foreslåede  

 nedsættelse af bofradraget, jf. forslagets § 1, nr. 2,  

 foreslås, at grundløbet i § 72, stk. 4, på  

 42.850 kr., der er angivet i 1987-niveau, nedsættes til 34.050 kr.  

 Herved bliver bofradraget efter regulering i henhold til personskattelovens  

 § 20 48.000 kr. i 2000 - svarende til 12 gange det månedligt  

 påløbne bofradrag på 4.000 kr.
 Bofradraget vil fortsat blive reguleret årligt efter  

 reglerne i personskattelovens § 20.
Til nr. 12 og 13 Hvor boet efter afdøde sluttes ved boudlæg  

 efter dødsboskiftelovens § 18, beskattes den efterlevende  

 ægtefælle som udgangspunkt efter skattelovgivningens almindelige  

 regler.
Dødsboskattelovens § 79, stk. 2,  

 indeholder dog en undtagelse hertil.
Bestemmelsen indebærer, at der ved  

 beregningen af den efterlevende ægtefælles skat i  

 dødsåret - på tilsvarende måde som når  

 dødsboet er et selvstændigt skattesubjekt - tildeles den  

 efterlevende ægtefælle to personfradrag og to bundfradrag ved  

 beregningen af mellemskatten.
 Det foreslås, at bestemmelsen ophæves.  

 Herefter finder de almindelige regler anvendelse, således at der ved  

 skatteberegningen i dødsåret tildeles den efterlevende  

 ægtefælle ét personfradrag og ét bundfradrag i  

 mellemskatten.
Til § 2 Det foreslås, at bestemmelserne tillægges  

 virkning for boer og mellemperioder vedrørende personer, der  

 afgår ved døden den 1. januar 2000 eller senere, på  

 beskatningen af efterlevende ægtefæller efter sådanne  

 personer, samt på skifte af uskiftede boer i den efterlevende  

 ægtefælles levende live, når anmodning om skifte indgives  

 den 1. januar 2000 eller senere.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning ved dødsfald (dødsboskatteloven), jf.  

 lovbekendtgørelse nr. 703 af 28. september 1998, som ændret  

 bl.a. ved § 4 i lov nr. 166 af 24. marts 1999 og senest ved § 4 i  

 lov nr. 381 af 2. juni 1999, foretages følgende ændringer:
§ 6. Et dødsbo er fritaget for at betale indkomstskat  

 af den i §§ 4 og 5 omhandlede indkomst, herunder skat af aktieindkomst  

 som omhandlet i personskattelovens § 4 a og skat af CFC-indkomst som  

 omhandlet i personskattelovens § 4 b, hvis boets aktiver og dets  

 nettoformue efter handelsværdien på skæringsdagen i  

 boopgørelsen, dog ikke en tillægsopgørelse, ikke  

 overstiger et grundbeløb på henholdsvis 1.010.100 kr. og 777.000  

 kr.
Indeholdt udbytteskat efter kildeskattelovens § 65 tilbagebetales  

 dog ikke til boet.
 1. I § 6, stk. 1, 1. pkt., ændres »1.010.100  

 kr. og 777.000 kr.« til: »1.420.400 kr. og 1.065.300 kr.«.
- - - § 30. - - - Stk. 2. I dødsboskatten gives et bofradrag med et  

 grundbeløb på 3.500 kr. for hver påbegyndt måned  

 efter den måned, hvori dødsfaldet er sket, til og med den  

 måned, hvori skæringsdagen i boopgørelsen, dog ikke en  

 tillægsopgørelse, ligger.
Der gives dog højst bofradrag i  

 12 måneder.
 2. I § 30, stk. 2, 1. pkt., ændres »3.500  

 kr.« til: »2.800 kr.«.
§ 41.- - - 3. § 41, stk. 2, ophæves.
 Stk. 2. Anvendelsen af § 50 forudsætter tillige, at  

 ægtefællen levede sammen med afdøde ved  

 dødsfaldet.
 § 42. I dødsåret og de efterfølgende  

 år gælder skattelovgivningens almindelige regler for personer med  

 de ændringer, der følger af stk. 2 og §§ 43-50.
 4. I § 42, stk. 1, ændres »§§ 43-50«  

 til: »§§ 43-49«.
- - - § 50. Ved beregning af den efterlevende ægtefælles  

 indkomstskatter for dødsåret er den efterlevende  

 ægtefælle berettiget til det dobbelte af det personfradrag, som  

 tilkommer ægtefællen efter personskattelovens § 10,  

 stk. 1. Uudnyttet personfradrag hos den efterlevende  

 ægtefælle kan ikke overføres til skatteansættelsen  

 af bobeskatningsperioden eller til skatteansættelsen af afdødes  

 indkomst i mellemperioden.
 5. § 50 ophæves.
 Stk. 2. Ved beregningen af den efterlevende  

 ægtefælles skat efter personskattelovens § 5, nr. 2, i  

 dødsåret er den efterlevende ægtefælle berettiget  

 til to fradrag efter personskattelovens § 6 a, stk. 1.
 Stk. 3. Stk. 1 og 2 finder ikke anvendelse, hvis den  

 efterlevende ægtefælle er samlevende med en ny  

 ægtefælle ved udgangen af dødsåret.
 § 55. Hvis dødsboet er fritaget for beskatning efter  

 § 6, jf. § 54, stk. 4, finder §§ 7-18 og §§ 34-51  

 tilsvarende anvendelse, jf. dog stk. 2-4.
 6. I § 55, stk. 1, og § 56, stk. 1,  

 ændres »stk. 2-4« til: »stk. 2-3«.
- - - § 56. Hvis dødsboet ikke er fritaget for beskatning  

 efter § 6, jf. § 54, stk. 4, finder §§ 19-51 tilsvarende  

 anvendelse, jf. dog stk. 2-4.
- - - § 55.- - - 7. § 55, stk. 4, og § 56, stk. 4,  

 ophæves.
 Stk. 4. Var afdøde gift ved dødsfaldet, finder  

 § 50 ikke anvendelse ved beregningen af den efterlevende  

 ægtefælles indkomstskatter for dødsåret.
§ 56.- - - Stk. 4. Var afdøde gift ved dødsfaldet, finder  

 § 50 ikke anvendelse ved beregningen af den efterlevende  

 ægtefælles indkomstskatter for dødsåret.
§ 63.- - - 8. § 63, stk. 2 og 3, affattes således:
 Stk. 2. Den beregnede indkomstskat vedrørende  

 afdødes mellemperiode og den beregnede indkomstskat for den  

 efterlevende ægtefælle nedsættes hver med  

 skatteværdien af et personfradrag.
 Stk. 3. Uudnyttede personfradrag efter  

 stk. 2 kan overføres til den anden ægtefælles  

 skatteansættelse.
- - - »Stk. 2. Personskattelovens § 14 om omregning til  

 helårsindkomst m.v. finder anvendelse ved beregningen af indkomstskat  

 vedrørende afdødes indkomst.
Afdødes kapitalindkomst i  

 mellemperioden indgår dog i helårsindkomsten uden omregning.
Har  

 den ene ægtefælle negativ kapitalindkomst, modregnes dette  

 beløb i den anden ægtefælles positive kapitalindkomst ved  

 opgørelsen af beregningsgrundlagene efter personskattelovens  

 §§ 6, 6 a og 7.
Stk. 3. Skatteværdien af uudnyttet personfradrag hos en  

 af ægtefællerne kan benyttes til nedsættelse af den anden  

 ægtefælles skatter.« 9. I § 63 indsættes efter stk. 4 som  

 nyt stykke:
»Stk. 5. Uudnyttede fradrag som nævnt i stk. 3 og 4  

 vedrørende afdøde beregnes som en forholdsmæssig del af  

 afdødes uudnyttede fradrag ved beregningen af helårsskatten.  

 Beregningen sker efter forholdet mellem perioden fra begyndelsen af  

 kalenderåret til og med udgangen af den måned, hvori  

 dødsfaldet er sket, og hele kalenderåret.
Hvis afdøde  

 anvendte et forskudt indkomstår, der udløb efter udgangen af det  

 kalenderår, det trådte i stedet for (fremadforskudt  

 indkomstår), og dødsfaldet finder sted den 1. januar eller  

 senere i det forskudte indkomstår, svarer de uudnyttede fradrag som  

 nævnt i stk. 3 og 4 til afdødes uudnyttede fradrag ved  

 beregningen af helårsskatten for det kalenderår, som det  

 forskudte indkomstår, træder i stedet for.« Stk. 5 og 6 bliver herefter stk. 6 og 7.
§ 63. - - - Stk. 6. Stk. 3-5 finder ikke anvendelse, hvis  

 ægtefællerne ikke var samlevende ved dødsfaldet, eller  

 hvis den efterlevende ægtefælle er samlevende med en ny  

 ægtefælle ved udgangen af dødsåret.
 10. I § 63, stk. 6, der bliver stk. 7,  

 ændres »Stk. 3-5« til: »Stk. 2, 3. pkt., og  

 stk. 3-6«.
§ 72. - - - Stk. 4. I dødsboskatten gives et bofradrag med et  

 grundbeløb på 42.850 kr.
Der gives ikke fradrag som nævnt  

 i § 30, stk. 2 og 3.
 11. I § 72, stk. 4, 1. pkt., ændres »42.850  

 kr.« til: »34.050 kr.«.
 § 79. I dødsåret og efterfølgende  

 indkomstår er den efterlevende ægtefælle  

 indkomstskattepligtig efter skattelovgivningens almindelige regler for  

 personer, jf. dog stk. 2.
 12. I § 79, stk. 1, udgår: », jf. dog  

 stk. 2«.
- - - § 79. - - - 13. § 79, stk. 2, ophæves.
Stk. 2.Ved beregning af den efterlevende  

 ægtefælles indkomstskat for dødsåret finder  

 § 50, stk. 1 og 2, tilsvarende anvendelse.
Dette gælder dog  

 kun, hvis den efterlevende ægtefælle var samlevende med  

 afdøde ved dødsfaldet og ikke er samlevende med en ny  

 ægtefælle ved udgangen af dødsåret.
