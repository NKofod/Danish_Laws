Arbejdsformidlingskontorerne De statsanerkendte arbejdsløshedskasser På given foranledning skal man meddele, at et medlem, der i henhold til  

 direktoratets cirkulære af 13. december 1978 (AF-cirkulære nr. 331/78,  

 AK-cirkulære nr. 122/78) nr. 3, har bevaret retten til efterløn under ophold  

 i udlandet umiddelbart op til et årsskifte, kan påbegynde en ny 3 måneders  

 periode med ret til efterløn, uden at den pågældende forinden behøver at tage  

 ophold i Danmark.
 Derimod kan et medlem, der har opbrugt retten til efterløn under ophold i  

 udlandet i henhold til cirkulærets nr. 3 og derefter har forlænget  

 udlandsopholdet uden ret til efterløn, ikke få udbetalt efterløn, førend han  

 igen tager ophold i Danmark, jfr. nævnte cirkulære, nr. 7.
P.
D.
V.
E.
B.
V. Å.
Jensen kontorchef /Lone Helder fm.
