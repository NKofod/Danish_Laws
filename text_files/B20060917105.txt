Bekendtgørelse om  

 oprettelse af beskyttelses- og overvågningszoner i forbindelse med fund af  

 højpatogen aviær influenza hos vilde fugle i  

 Fåborg I medfør af § 30, stk.  

 1 og 3, og § 34 i lov nr. 432 af 9. juni 2004 om hold af dyr og kongelig  

 anordning  

 nr. 141 af 3. marts 2006 om at visse bekendtgørelser udstedt af ministeren  

 for  

 familie- og forbrugeranliggender vedrørende udbrud af smitsomme dyresygdomme  

 ikke optages i Lovtidende § 1 og § 2, fastsættes følgende:
 § 1.  

  

 Som følge af fund af højpatogen aviær influenza hos vilde fugle i Fåborg  

 opretter fødevareregionen med virkning fra i dag en beskyttelses- og  

 overvågningszone, jf. § 2 i bekendtgørelse om beskyttelsesforanstaltninger i  

 forbindelse med højpatogen aviær influenza hos vilde fugle.
 § 2.  

  

 Der oprettes en beskyttelseszone, jf. bilag 1, med en radius på 3 km fra  

 UTM zone 32 (EURREF89) koordinaten 578.226; 6.107.941 på Assensvej 112,  

 Fåborg.
 Stk. 2.  

  

 Overvågningszonen,  

 jf. bilag 2, har tilsvarende udstrækning som den overvågningszone, som er  

 fastsat i medfør af § 2, stk. 2, i bekendtgørelse af 27. marts 2006 om  

 oprettelse af en beskyttelses- og overvågningszone i forbindelse med fund af  

 højpatogen aviær influenza hos vilde fugle i Fåborg.
 Stk. 3.  

  

 Fødevareregionen  

 underretter politiet om oprettelsen af zonerne.
 § 3.  

  

 Bekendtgørelsen træder i kraft den 1. april 2006.
