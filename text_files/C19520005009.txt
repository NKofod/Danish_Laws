 Efter forhandling med justitsministeriet skal statsministeriet henstille,  

 at der iagttages følgende regler for affattelse af de bestemmelser, der  

 ønskes optaget i »Lovtidende« og »Ministerialtidende«: 1.
For at undgå tvivl om, hvorvidt en bestemmelse må søges i  

 »Lovtidende« eller i »Ministerialtidende«, bør  

 bestemmelser,som skal optages i »Lovtidende«, alene betegnes  

 »lov«, »anordning« eller »bekendtgørelse« og  

 bestemmelser, der skal i »Ministerialtidende«, alene betegnes  

 »cirkulære« eller »skrivelse«.
Udtryk som f.eks.  

 regulativ, instruks, regler, vejledning m.fl. bør derimod undgås eller i  

 hvert fald kun anvendes sammen med en af ovennævnte betegnelser, som angiver,  

 i hvilken af tidenderne bestemmelsen skal søges (f.eks. »bekendtgørelse  

 af regulativ«).
 Alene bestemmelser, der retter sig udad til borgerne, bør under betegnelse  

 »anordning« eller »bekendtgørelse« optages i  

 »Lovtidende«, medens bestemmelser, der udelukkende rettes til  

 myndigheder o.lign., bør optages i »Ministerialtidende«, jfr. § 5 i  

 lovtidendeloven af 25. juni 1870. 2.
 Titlerne bør både i »Lovtidende« og Ministerialtidende' gøres så  

 korte som muligt.
 Titlen må dække bestemmelsernes hovedindhold, og overflødige ord bør  

 undgås, f.eks. må »Lov om ekspropriation af ...... foretrækkes for  

 »Lov om bemyndigelse for ministeren for offentlige arbejder til  

 ekspropriation af......«.
 Korte ord som »om« bør foretrækkes for »angående« og  

 »vedrørende«.
 Betegnelsen »midlertidig lov« bør ikke anvendes undtagen på de i  

 grundlovens § 47 omhandlede midlertidige bevillingslove.
Navnet på det ministerium, der har udfærdiget bestemmelsen, skal ikke  

 nævnes i titlen, heller ikke når denne henviser til en ældre bestemmelse.
Ved  

 love, der ændrer eller bringer tilføjelser til store lovkomplekser, kan det  

 undertiden være praktisk i parentes at tilføje et stikord, der angiver  

 ændringens indhold, f.eks. »lov om ændring i lov om rettens pleje  

 (forligsmægling m.v-)».
 Når en ældre bestemmelse nævnes i titlen, bør bestemmelsens nummer og dato  

 udelades af titlen (f.eks. »lov om ændring i lov om hegn«). 3.
Derimod er det nødvendigt, at den fulde titel med nummer og dato anføres  

 ved henvisning til ældre bestemmelser i teksterne.
Ved henvisning til ældre  

 lov, der er optrykt i samlede lovbekendtgørelser, bør disse altid nævnes. 4.
I bestemmelser, der erstatter eller ophæver ældre, bør det udtrykkeligt  

 anføres, hvilke ældre bestemmelser der ophæves.
Dette sker for tiden ikke  

 altid ved love og bekendtgørelser og sjældent ved cirkulærer, hvilket  

 vanskeliggør den praktiske brug af bestemmelserne og udfærdigelse af registre  

 og håndbøger. 5.
 Når der i en lov gives bemyndigelse til at genoptrykke en tidligere lov  

 med senere vedtagne ændringer, kan der ved genoptrykket kun medtages de  

 ordrette ændringer, som formelt er gennemført i de vedtagne love. 6.
Marginalnoter og forklarende fodnoter vil ikke blive optaget i hverken i  

 »Lovtidende« eller »Ministerialtidende«.
Da den samme  

 sats skal anvendes til lovforslagenes behandling i rigsdagen, til særtryk og  

 til »Lovtidende«, må marginalnoter og fodnoter derfor fremtidig  

 undgås i ministeriernes manuskripter. 7.
Den sidste sætning i love og kongelige anordninger affattes således:  

 »Under Vor Kongelige Hånd og Segl«.
Stedet for underskrivelsen skal  

 betegnes således: »på Amalienborg«, »på Christiansborg  

 slot«, »på Graasten slot«, »på Fredensborg slot«,  

 »i Jagthuset, Trend skov«, »i Kongeskibet Dannebrog,  

 Kattegat« eller »i Kongeskibet Dannebrog, Aarhus«.
Iøvrigt bør  

 påtegningen på forestillingen nøje følges. 8.
 De i love, bekendtgørelser m.v. almindeligt brugte afslutninger, som  

 f.eks. »Hvorefter vedkommende har sig at rette« eller »Hvilket  

 herved bringes til almindelig kundskab«, må betragtes som overflødige og  

 bør derfor undgås. 9.
 Hvor det ikke er bydende nødvendigt, bør bestemmelser ikke sættes i kraft  

 »straks«, jfr. iøvrigt reglen i § 3, 2. pkt., i lovtidendeloven af  

 25. juni 1870.
 Statsministeriet, den 24. marts 1952.
 P.M.V.
Andr.
Møller.
/N.
Elkær-Hansen.
