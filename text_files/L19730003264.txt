I tilslutning til udenrigsministeriets bekendtgørelse nr. 18 af 17. juli  

 1963, Lovtidende C, meddeles det, at yderligere følgende stater med virkning  

 fra de vedføjede datoer har ratificeret eller tiltrådt den af Det europæiske  

 Råds ministerudvalg Strasbourg den 20. april 1959 vedtagne konvention om gensidig retshjælp i  

 straffesager:
Schweiz............. 20. marts 1967 Frankrig............ 21. august 1967 Israel.............. 26. december 1967 Sverige............. 1. maj 1968 Østrig.............. 31. december 1968 Nederlandene........ 15. maj 1969 Tyrkiet............. 22. september 1969 Liechtenstein....... 26. januar 1970.
 De pågældende stater har ved ratifikationen eller tiltrædelsen taget  

 forbehold og afgivet erklæringer som følger:
 Schweiz.
 Forbehold:
 ad artikel 2.
a.
Schweiz forbeholder sig ret til at afslå retshjælp, hvis den handling,  

 der ligger til grund for begæringen, har bevirket, at der i Schweiz er  

 indledt retsforfølgning imod samme person, eller hvis der for handlingen er  

 blevet afsagt straffedom i Schweiz på grundlag af fornødent bevis for  

 anklagedes skyld.
b.
Desuden forbeholder Schweiz sig ret til i konkrete sager kun at yde  

 bistand i medfør af konventionen på betingelse af, at resultater af  

 undersøgelser. der er foretaget i Schweiz, og oplysninger, der indeholdes i  

 de dokumenter eller akter, der overgives, alene benyttes med henblik på at  

 undersøge og prøve de lovovertrædelser, for hvilke der ydes gensidig  

 retshjælp.
ad artikel 12, stk. 3 For de schweiziske myndigheders vedkommende er den betingelse, der  

 indeholdes i artikel 12, stk. 3 om ophør af immunitet - i modsætning til den  

 bestemmelse, der er fastsat i artikel 14 i den europæiske konvention om  

 udlevering -, kun udfyldt, såfremt det vidne, den sagkyndige eller den  

 tiltalte, som er på fri fod, ikke på grund af retlige eller praktiske forhold  

 hindres i frivilligt at forlade den begærende stats område.
 ad artikel 13, stk. 2.
 Da enhver kan erhverve udskrift af sit strafferegister, forbeholder  

 Schweiz sig ret til ikke at efterkomme anmodninger i henhold til artikel 13,  

 stk. 2, medmindre det konstateres, at det er nødvendigt at erholde sådant  

 udskrift gennem officielle kanaler.
 Erklæringer:
 ad artikel 1.
 Følgende myndigheder vil være at anse som schweiziske judicielle  

 myndigheder:
- domstolene, disses retter, kamre og afdelinger, - Det schweiziske Forbunds offentlige anklager (ministeere public), - politiafdelingen i Forbundets justits- og politiministerium, - de myndigheder, der i henhold til kantonal ret er blevet bemyndiget til  

 at afholde forhør i straffesager eller til at udstede arrestordrer eller  

 stævninger i straffesager (mandats de reepression).
 Da omfanget af disse funktioner varierer mellem de forskellige kantoner,  

 vil den myndighed, som er kompetent i medfør af konventionens artikel 15, når  

 det er nødvendigt, og når der fremsendes en begæring om retshjælp,  

 udtrykkeligt bekræfte, at begæringen hidrører fra en i denne konventions  

 forstand judiciel myndighed.
 ad artikel 5, stk. 1.
 Schweiz vil alene efterkomme retsanmodninger, der kræver anvendelse af  

 magtmidler, når den i konventionens artikel 5, stk. 1 (a) omhandlede  

 betingelse er opfyldt.
 ad artikel 7, stk. 3.
 Alle anmodninger om forkyndelse af stævninger for en tiltalt, som opholder  

 sig i Schweiz, skal modtages af den schweiziske myndighed, som er kompetent  

 efter artikel 15, stk. 3, mindst 30 dage inden den for fremmødet fastsatte  

 dato.
 ad artikel 11, stk. 3, artikel 13, stk. 1 og artikel 15, stk. 1 og 3.
 De kompetente myndigheder i henhold til disse bestemmelser er følgende:
 1. Politiafdelingen i Forbundets justits- og  

 politiministerium, Bern:
 2. Politihovedkvarteret, Bern:.
 for så vidt angår tilvejebringelsen og modtagelsen af begæringer om  

 udskrift af strafferegistre i overensstemmelse med den første sætning i  

 artikel 15, stk. 3.
 ad artikel 16, stk. 2.
 Begæringer om gensidig retshjælp samt de til begæringen hørende dokumenter  

 skal, med undtagelse af anmodninger om forkyndelse af stævninger, være  

 ledsaget af en oversættelse til fransk, tysk eller italiensk, såfremt de ikke  

 er affattet på et af disse sprog.
Frankrig Forbehold:
 ad artikel 22.
 Under hensyn til det franske strafferegisters interne organisation og  

 funktion vil det ikke være muligt automatisk at underrette de kontraherende  

 stater i overensstemmelse med artikel 22 om foranstaltninger, der er truffet  

 efter domfældelse af de pågældende landes statsborgere - såsom benådning,  

 oprejsning eller amnesti -og som indføres i strafferegistret.
 De kontraherende stater vil imidlertid på forespørgsel vedrørende  

 enkeltsager så vidt muligt modtage underretning om deres statsborgeres  

 strafferetlige stilling.
 Erklæringer:
 ad artikel 24.
 Følgende myndigheder vil være at anse som franske judicielle myndigheder:
- førstepræsidenter, retsformænd og dommere ved straffedomstolene, - undersøgelsesdommere ved de nævnte domstole, - følgende medlemmer af anklagemyndigheden ved de nævnte domstole:
- statsadvokater, - statsadvokaters medhjælpere, - statsadvokaters fuldmægtige, - statsadvokater ved underretterne og deres fuldmægtige, - auditører ved militærdomstolene.
 ad artikel 7, stk. 3.
 Anmodning om forkyndelse af stævning for en tiltalt, som opholder sig på  

 fransk territorium, skal modtages af vedkommende franske myndigheder mindst  

 30 dage forud for den for fremmødet fastsatte dato.
 ad artikel 15, stk.2.
 Når de i artiklerne 3, 4 og 5 omhandlede retsanmodninger i hastende sager  

 fremsendes direkte fra den begærende stats judicielle myndigheder til den  

 anmodede stats judicielle myndigheder, skal genpart heraf samtidig fremsendes  

 til den anmodede stats justitsministerium.
 ad artikel 15, stk. 4.
 Andre begæringer om gensidig retshjælp end dem, der er omhandlet i artikel  

 15, stk. 1 og 3, og særligt begæringer om efterforskning forud for tiltale,  

 skal oversendes fra den begærende stats justitsministerium til den anmodede  

 stats justitsministerium og tilbagesendes ad samme vej.
 ad artikel 25, stk. 2.
 Uagtet bestemmelserne i artikel 25 stk. 2 skal konventionen ikke finde  

 anvendelse med hensyn til Algeriet, der har opnået uafhængighed efter  

 Frankrigs undertegnelse af konventionen.
 Israel.
 Forbehold:
 ad artikel 3, stk. 1 og artikel 5, stk. 1.
 Israel vil kun efterkomme retsanmodninger om udlevering af bevismateriale  

 eller om ransagning eller beslaglæggelse, såfremt der er blevet begået  

 forbrydelser, som kan medføre udlevering.
 ad artikel 16.
 Retsanmodninger og tilhørende dokumenter skal ledsages af en oversættelse  

 til hebraisk, engelsk eller fransk.
 ad artikel 17.
 Bevismateriale eller dokumenter, der fremsendes til Israel i medfør af  

 denne konvention, skal legaliseres af en israelsk diplomatisk eller konsulær  

 repræsentation.
 ad artikel 22.
 Israel vil ikke påtage sig automatisk at underrette om de påfølgende  

 foranstaltninger', der omhandles i artikel 22, men vil gøre sit bedste i så  

 henseende.
 Erklæringer:
 ad artikel 7, stk. 3.
 En stævning, der skal forkyndes for en tiltalt, som opholder sig på  

 Israels territorium, skal overleveres til israelske myndigheder senest 40  

 dage inden den for fremmødet fastsatte dato.
 ad artikel 15, stk. 6.
 Alle begæringer og andre henvendelser i medfør af konventionen skal  

 fremsendes gennem det israelske udenrigsministerium.
 ad artikel 24.
 For så vidt angår denne konvention, skal enhver kompetent domstol anses  

 som en judiciel myndighed.
 Sverige.
 Forbehold:
 ad artikel 2.
 Begæring om retshjælp kan afslås:
 ad artikel 5.
 Den retshjælp, som denne artikel omhandler, kan ikke ydes i Sverige.
 ad artikel 10, stk. 3.
 - Denne bestemmelse vil ikke finde anvendelse på et vidne eller en  

 sagkyndig, der alene er indkaldt af vedkommende person.
 ad artikel 13, stk. 1.
 Udskrift eller oplysning fra strafferegistrene meddeles kun, såfremt de  

 vedrører en person, der er sigtet eller tiltalt.
 ad artikel 13, stk. 2.
 Som ved artikel 5.
 ad artikel 15, stk. 7.
 Den mellem Sverige, Danmark og Norge afsluttede protokol af 26. juni 1957  

 om gensidig retshjælp forbliver i kraft.
 ad artikel 16.
 Ingen obligatorisk underretning eller stævning vil blive forkyndt i  

 Sverige, medmindre den er oversat til svensk.
 ad artikel 20.
 Det under artikel 15, stk. 7 omhandlede forbehold finder tillige  

 anvendelse ved denne artikel.
 ad artikel 22.
Sverige vil ikke underrette om foranstaltninger, der er truffet efter  

 domfældelsen.
Andre meddelelser fra Sverige vil blive oversendt gennen det  

 svenske udenrigsiministerium, hvortil tilsvarende udenlandske meddelelser må  

 sendes.
 Erklæringer:
 ad artikel 7, stk. 3.
 Forkyndelse af en stævning for en person, som opholder sig i Sverige, skal  

 overleveres til de svenske myndigheder i mindst 30 dage forud for den for  

 fremmødet fastsatte dato.
 ad artikel 15, stk. 6.
Begæringer om retshjælp, der rettes til Sverige i medfør af denne  

 konvention, skal oversendes ad diplomatisk vej.
Såfremt sagen er af hastende  

 karakter, kan begæringen rettes direkte til det svenske udenministeriums  

 retsafdeling.
Begæringer, der kommer fra Sverige, vil blive sendt ad  

 diplomatisk vej eller gennem svenske konsulære myndigheder.
 ad artikel 16, stk.2.
 Begæringer og tilhørende dokumenter, som f.eks. de, derr er omhandlet i  

 artiklerne 3 og 21, skal være ledsaget af en oversættelse til svensk, dansk  

 eller norsk.
 ad artikel 24.
I henseende til artiklerne 3, 4 og 6 betragtes retterne og  

 undersøgelsesdommerne som judicielle myndigheder.
Bortset herfra betragtes  

 retterne, undersøgelsesdommerne og de til retterne knyttede repræsentanter  

 for anklagemyndigheden som judicielle myndigheder.
 Østrig.
 Forbehold:
 ad artikel 1, stk. 1.
 Østrig vil kun yde bistand til retsforfølgning af forbrydelser, der også  

 er strafbare efter østrigsk ret, og som på det tidspunkt, da retshjælpen  

 begæres, falder ind under de judicielle myndigheders kompetence.
 ad artikel 2 a).
 Østrig vil ikke yde retshjælp til de under a) angivne forbrydelser.
 ad artikel 2 b).
Blandt »andre livsvigtige interesser« vil Østrig indbefatte  

 opretholdelse af tavshedspligt i henhold til østrigsk lovgivning ad artikel 4.
 Det vil ikke blive tilladt de i straffesager som parter interesserede  

 personer at være til stede ved afhøring af vidner, sagkyndige eller tiltalte.
 Erklæringer:
 ad artikel 5, stk. 1.
 Østrig vil efterkomme retsanmodninger om ransagning eller beslaglæggelse,  

 såfremt den i litra c) omhandlede betingelse er opfyldt.
 ad artikel 7, stk. 3.
 Østrig vil ikke forkynde en stævning for en tiltalt person, som befinder  

 sig på østrigsk område, medmindre stævningen er modtaget af den kompetente  

 østrigske judicielle myndighed mindst 30 dage inden den dato, der er fastsat  

 for fremmødet.
 ad artikel 16, stk.2.
 Med undtagelse af de i artikel 16, stk. 3 omhandlede bestemmelser skal  

 begæringer og tilhørende dokumenter, som ikke er affattet på tysk, fransk  

 eller engelsk, være ledsaget af en oversættelse til et af disse sprog.  

 Oversættelse af de oplysninger, som omhandles i artikel 21, stk. 1, kræves  

 ikke.
 ad artikel 24.
 For så vidt angår denne konvention betragter Østrig straffedomstolene, den  

 offentlige anklagemyndighed og Forbundsjustitsministeriet som judicielle  

 myndigheder.
 Nederlandene.
 Forbehold:
 ad artikel 2.
Den nederlandske regering forbeholder sig ret til ikke at efterkomme en  

 anmodning om retshjælp, ad artikel 11.
 Den nederlandske regering vil ikke tillade midlertidig overførelse,  

 medmindre den pågældende person afsoner en dom på nederlandsk territorium, og  

 såfremt der ikke er særlige grunde, der er til hinder derfor.
 ad artikel 22.
 Den nederlandske regering vil ikke give underretning om de påfølgende  

 foranstaltninger, der omhandles i artikel 22, medmindre opbygningen af dens  

 strafferegistre tillader dette.
 ad artikel 26.
 På grund af særlige aftaler mellem Beneluxlandene accepterer den  

 nederlandske regering ikke artikel 26, stk. 1 og 3 for så vidt angår  

 forholdet til Kongeriget Belgien og Storhertugdømmet Luxembourg.
 Den nederlandske regering forbeholder sig, ret til at træde tilbage fra  

 disse bestemmelser som følge af forholdet til de øvrige medlemmer i det  

 Europæiske Økonomiske Fællesskab.
 Erklæringer:
 ad artikel 5.
 Retsanmodninger om ransagning eller beslaglæggelse vil ikke blive  

 efterkommet, medmindre det drejer sig om forbrydelser, for hvilke der kan ske  

 udlevering efter den europæiske konvention om udlevering, og forudsat at en  

 nederlandsk domstol har tilladt, at begæringen efterkommes i overensstemmelse  

 med intern lovgivning.
 ad artikel 24.
 For så vidt angår denne konvention betragter Nederlandene medlemmer af  

 domstole, undersøgelsesdommere og repræsentanter for anklagemyndigheden som  

 judicielle myndigheder.
 ad artikel 25.
 Såfremt den nederlandske regering fremsætter erklæring om udvidelse af  

 konventionens anvendelse til Surinam og/eller de nederlandske Antiller, kan  

 regeringen gøre sådanne erklæringer betinget under henvisning til lokale  

 behov og i denne forbindelse erklære, at konventionen kan opsiges særskilt  

 for disse områders vedkommende.
 Tyrkiet.
 Erklæringer:
 ad artikel 5.
 Efterkommelse af retsanmodninger om eftersøgning og beslaglæggelse skal  

 afhænge af de i stk. 1 a), b) og c) fastsatte betingelser.
 ad artikel 7, stk. 3.
 Anmodning om forkyndelse af en stævning for en anklaget person, som  

 opholder sig på tyrkisk territorium, skal modtages af de kompetente tyrkiske  

 myndigheder mindst 40 dage før retsmødet.
 Liechtenstein.
 Erklæringer:
 ad artikel 5, stk. 1 a).
 Fyrstendømmet Liechtenstein vil gøre efterkommelsen af retsanmodninger  

 afhængig af bestemmelsen i konventionens artikel 5, stk. 1a).
 ad artikel 16, stk. 2.
 Retsanmodninger og dertil hørende bilag - med undtagelse af anmodninger om  

 forkyndelse af stævninger -, der er stilet til liechtensteinske myndigheder i  

 et andet sprog end tysk, skal ledsages af en oversættelse til dette sprog.
 Udenrigsministeriet, den 26. april 1973.
F.
M.
 Torben Rønne.
