Meddelelse vedrørende  

 offentliggørelse af retsforskrifter fra De europæiske  

 Fællesskaber (EF) I.
De grundlæggende EF-traktater.
 Traktat om Danmarks, Irlands, Norges og Det forenede  

 Kongerige Storbritannien og Nordirlands tiltrædelse af Det  

 europæiske økonomiske Fællesskab og Det europæiske  

 Atomenergifællesskab samt Afgørelse om de samme landes  

 tiltrædelse af Det europæiske Kul- og Stålfællesskab  

 med tilhørende akt, bilag, protokoller m. m. træder i kraft den  

 1. januar 1973.
 Disse aktstykker er sammen med de øvrige  

 grundlæggende EF-traktater optaget som bilag til Lov nr. 447 af 11.  

 oktober 1972 om Danmarks tiltrædelse af De europæiske  

 Fællesskaber (tiltrædelsesloven), se Lovtidende A, side 965 ff.  

 En fortegnelse over de grundlæggende EF-traktater er indeholdt i lovens  

 § 4.
Traktatbestemmelserne er ved tiltrædelseslovens § 3  

 sat i kraft i Danmark i det omfang, de efter fællesskabsretten er  

 umiddelbart anvendelige i Danmark.
Dette betyder, at bestemmelserne skaber  

 individuelle rettigheder eller pligter, som borgerne kan påberåbe  

 sig eller som kan gøres gældende over for borgerne ved en  

 national domstol.
Retningslinierne for, hvilke traktatbestemmelser der  

 ifølge fællesskabsretten er umiddelbart anvendelige,  

 fremgår af EF-domstolens praksis.
Det er et begrænset antal bestemmelser af denne art,  

 der findes i traktaterne, først og fremmest i bestemmelser, der som  

 artikel 85 og 86 i Traktat om oprettelse af Det europæiske  

 økonomiske Fællesskab (EØF-traktaten) henvender sig  

 direkte til borgerne og pålægger disse pligter eller tildeler dem  

 rettigheder.
Også visse klare og ubetingede forpligtelser for  

 medlemsstaterne kan skabe umiddelbar ret for borgerne.
Dette gælder  

 især forbudene mod at indføre nye restriktioner af forskellig  

 art, d. v. s. undladelsesforpligtelser; men også visse regler, der  

 indeholder positive handlingsforpligtelser for staterne, har Domstolen anset  

 for umiddelbart anvendelige.
II.
EFs retsakter.
a.
De retsakter, Fællesskabernes institutioner kan  

 vedtage, er omhandlet i de grundlæggende EF-traktater.
 I henhold til EØF-traktatens artikel 189  

 (EURATOM-traktatens artikel 161) kan Rådet og Kommissionen vedtage:
 Om de retsakter, der kan vedtages i henhold til Traktat om  

 oprettelse af Det europæiske Kul- og Stålfællesskab  

 (EKSF-traktaten) henvises til EKST-traktatens artikel 14.
 Ud over de ovennævnte i traktaterne hjemlede former  

 for retsakter træffer Rådet undertiden afgørelser   

 vedrørende visse i traktaterne omhandlede forhold, især  

 vedrørende organisatoriske spørgsmål.
b.
Retsakter, der vedtages af EFs institutioner efter  

 1. januar 1973, er bindende for Danmark og gælder i Danmark i  

 overensstemmelse med de under a. beskrevne regler.
c.
De retsakter, som er vedtaget inden 1. januar 1973  

og som er i kraft efter denne dato, er på samme måde bindende  

 for Danmark og gælder i Danmark i overensstemmelse med de oven for  

 under punkt a. anførte regler i de grundlæggende  

 EF-traktater.
 Ved Tiltrædelsestraktaten og  afgørelsen er  

 der dog truffet nærmere bestemmelse om overgangsordninger m. v. for  

 visse af disse retsakters anvendelse med hensyn til Danmark.
 2. Retsakternes offentliggørelse.
EFs retsakter offentliggøres i "De  

 europæiske Fællesskabers Tidende" (EFT) i  

 overensstemmelse med Fællesskabernes regler.
Dette indebærer, at  

 samtlige forordninger offentliggøres i EFT.
Derudover  

 offentliggøres de fleste direktiver og beslutninger rettet til  

 medlemsstaterne i EFT.
 EFs retsakter optages ikke i Lovtidende.
III.
Vedtagelse af de i Rådet forsamlede  

 repræsentanter for medlemsstaternes regeringer.
 I en række tilfælde, hvor traktaterne  

 forudser, at medlemsstaterne i fællesskab træffer bestemmelse om  

 visse spørgsmål eller, hvor medlemsstaterne finder det  

 hensigtsmæssigt at træffe bestemmelser i tilknytning til  

 Fællesskaberne, sker dette i form af afgørelser, aftaler eller  

 lignende truffet af "de i Rådet forsamlede repræsentanter  

 for medlemsstaternes regeringer".
Sådanne afgørelser, aftaler eller lignende er  

 formelt internationale overenskomster.
De offentliggøres i EFT efter  

 Rådets nærmere bestemmelse.
Sådanne vedtagelser vil ikke  

 blive offentliggjort i Lovtidende.
IV.
EFs aftaler.
 2. Aftalernes karakter.
a.
Fællesskabernes aftaler med udenforstående  

 lande eller internationale organisationer indgås af Rådet  

for Fællesskabernes vegne. (For aftaler vedrørende EKSF  

 henvises til EKSF-traktatens artikel 6).
 I visse tilfælde, hvor aftalerne vedrører  

 såvel EFs som medlemsstaternes kompetence, indgås aftalerne af  

Rådet og medlemsstaterne i forening.
 I tilknytning til EF indgås endvidere aftaler  

mellem medlemsstaterne indbyrdes.
b.
De aftaler, som er indgået inden 1. januar  

 1973, bliver bindende for Danmark efter de i Tiltrædelsestraktaten  

 og  afgørelsen forudsete procedurer, især aktens art. 3 og 4  

 samt art. 108-116.
Dette indebærer, at aftalerne skal tilpasses ved  

 forhandling mellem de tiltrædende lande og de øvrige  

 traktatpartnere.
Sådanne tilpasningsforhandlinger foregår for  

 tiden og kan for de fleste aftalers vedkommende forventes afsluttet i  

 løbet af foråret 1973.
 2. Offentliggørelse.
a.
Aftaler indgået af Fællesskaberne eller  

 Fællesskaberne sammen med medlemsstaterne offentliggøres i EFT.  

 Aftaler indgået mellem medlemsstaterne offentliggøres i EFT  

 efter Rådets nærmere bestemmelse.
b.
Indgåelse af aftaler, som undertegnes af  

 medlemsstaterne alene eller sammen med Rådet, bekendtgøres i  

 Lovtidende.
Aftalens tekst offentliggøres i Lovtidende, såfremt  

 den ikke offentliggøres i EFT.
V.
De europæiske Fællesskabers Tidende.
EFT udkommer på alle medlemsstaters sprog.
Indtil 1.  

 januar 1973 er EFT således udkommet på fransk, tysk, italiensk og  

 nederlandsk.
Som følge af EFs udvidelse udkommer den yderligere  

 på dansk og engelsk.
a.
Specialudgave (for tiden indtil 1. januar  

 1973).
Specialudgaver på dansk og engelsk af EFT for tiden  

 indtil 1. januar 1973 udkommer inden denne dato.
I specialudgaverne vil alle  

 retsakter, der finder generel anvendelse i hele Fællesskabet, og som  

 tidligere er optaget i EFT og fortsat er gældende fra 1. januar 1973,  

 blive optaget.
 Specialudgaven i komplet serie vil kunne købes hos  

 Schultz Boghandel, Møntergade 19, 1116 København K, for ca. kr.  

 395.
 Enkelte bind af specialudgaven vil ligeledes kunne  

 købes hos Schultz Boghandel til en pris fastsat for hvert enkelt  

 bind.
b.
Løbende udgave (for tiden efter 1. januar  

 1973).
Abonnement på den løbende danske udgave af  

 EFT kan tegnes på danske posthuse samt hos Schultz Boghandel.
Prisen er  

 for 1973 ca. kr. 400.
Løssalg af den løbende danske udgave af EFT  

 vil foregå fra Schultz Boghandel.
Prisen for numre i løssalg  

 afhænger af de enkelte numres sideantal.
EFT består af to afdelinger.
I afdeling L optages  

 retsforskrifter, og i afdeling C optages forslag til retsakter og andre  

 meddelelser m. v. af ikke-bindende karakter.
 EFT udkommer med ca. 275 numre af afdeling L og ca. 125  

 numre af afdeling C årligt.
c.
Aktsamling.
Abonnement på en aktsamling indeholdende EFs  

 retsakter opdelt efter emne vil kunne tegnes hos Schultz Boghandel.
Denne  

 aktsamling suppleres kvartalsvis.
Supplementsbladene udkommer ca. 3  

 måneder efter at de på gældende akter har været trykt  

 i EFT.
 Emneområderne, hvorpå der kan abonneres  

 særskilt, omfatter 1. hele landbrugsområdet med 15  

 underopdelinger, hvorpå der yderligere kan abonneres særskilt, 2.  

 energipolitik, 3. finansielle spørgsmål, 4. institutionelle  

 spørgsmål, 5. det indre marked (herunder konkurrenceret), 6.  

 oversøiske lande og territorier, 7. EFs forhold til tredielande, 8.  

 sociale spørgsmål, 9. transportspørgsmål og 10.  

 associeringer.
 Desuden kan der abonneres på fortegnelser over  

 forordninger og andre akter.
 Hele samlingen koster ca. kr. 1.000 for 1973, de enkelte  

 emneområder ca. kr. 45, bortset fra retsforskrifter vedrørende  

 hele landbrugsområdet, der koster ca. kr. 65.
