 En naturfredningsforening havde klaget til ministeriet over, at en  

 projekteret kystsikring ikke omfattede nogle fredede naturområder.
Ministeriet var enig med amtskommunen i, at disse naturområder ikke  

 var omfattet af det aktuelle projekt.
Foreningen blev henvist til i givet  

 fald at søge rejst en særskilt sag for så vidt angår den omhandlede  

 kyststrækning.
 I brev af 27. oktober 1989 har foreningen i henhold til § 18 i lov nr. 108  

 af 5. marts 1989 om kystbeskyttelse klaget over den af Vestsjællands  

 Amtskommune trufne afgørelse af 5. oktober 1988 om kystsikring ved Dybesø.
 Foreningen anker over, at den projekterede kystsikring ikke omfatter de  

 fredede naturområder ved Dybesø.
 Ministeriet har i denne anledning anmodet Vestsjællands Amtskommune om en  

 udtalelse, ligesom sagen har været forelagt for Kystinspektoratet.
Vestsjællands Amtskommune har herefter oplyst, at amtskommunen tidligere  

 har undersøgt mulighederne for gennemførelsen af et kystsikringsprojekt  

 fra Dybesø til Korshage.
Det var imidlertid ikke muligt at få så stor en  

 tilslutning til projektet, at det var muligt at fremme dette, hvorfor  

 amtskommunen i stedet har besluttet at foretage den nu projekterede  

 kystbeskyttelse på strækningen Sandflugtsplantagen til matr.nr. 25  

 dø, Rørvig.
 Formålet med dette projekt er at sikre Dybesø mod gennembrud fra Kattegat,  

 at sikre de nuværende kystbeskyttelsesanlæg langs Kattegat og at mindske  

 overskyl fra Kattegat og deraf følgende oversvømmelser af sommerhusgrunde  

 ved Gåsemosen og Mågevej.
 Amtskommunen er af den opfattelse, at den af foreningen fremførte klage  

 ikke har sammenhæng med den verserende sag ved Dybesø og finder, at  

 spørgsmålet om eventuel kystbeskyttelse af den i foreningens brev omhandlede  

 kyststrækning i givet fald bør søges rejst ved foreningens foranstaltning,  

 idet amtskommunen i den forbindelse har tilkendegivet, at denne ikke er  

 indstillet på igen at tage initiativ til at søge gennemført en samlet løsning  

 for et større område end det, der er omfattet af det aktuelle projekt.
 Under hensyn til det således anførte skal det meddeles, at ministeriet  

 ikke finder anledning til at foretage videre i anledning af foreningens  

 klage, og at ministeriet i overensstemmelse med det af amtskommunen anførte  

 må henvise foreningen til i givet fald at søge rejst en særskilt sag for så  

 vidt angår kyststrækningen vest for Dybesø.
