 Der var rejst spørgsmål om, hvorvidt et erhvervsråds aktiviteter omfattes  

 af afgiftspligten.
Rådet yder - uanset medlemskab - vederlagsfri assistance til alle  

 virksomheder inden for et nærmere angivet geografisk område, for så vidt  

 assistancen kan holdes inden for 4 timer årligt.
For assistance herudover  

 betales der et honorar.
Der ydes et kommunalt tilskud på 65 pct. af de  

 afholdte udgifter; de resterende 35 pct. dækkes gennem medlemsbidrag fra  

 virksomheder m.fl. i området.
 De af rådet udøvede aktiviteter omfattes principielt af afgiftspligten  

 efter lovens § 2, stk. 2, men hverken de kommunale tilskud eller  

 medlemsbidragene skal medregnes i den afgiftspligtige værdi.
 Rådet skal således kun registreres og svare afgift i forbindelse med den  

 assistance, der ydes mod særskilt honorar, såfremt denne omsætning overstiger  

 10.000 kr. om året.
