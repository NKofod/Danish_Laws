 I medfør af §§ 3, 4 og 15 i lov nr. 372 af 23. december 1964 om  

 valutaforhold m.v., jfr. lovbekendtgørelse nr. 83 af 21. februar 1986,  

 bestemmes herved følgende:
 § 1.  Indførsel af jern- og stålplader, anført i bilag  

 1, med oprindelse i DDR kan alene finde sted mod fremlæggelse af et  

 indførselscertifikat for toldvæsenet.
 Stk. 2.  Indførselscertifikater udstedes af  

 Industriministeriets Licenskontor efter indsendt ansøgning inden for den  

 mængde, der er anført i bilag 2.
 § 2.  Industriministeriets Licenskontor kan kræve  

 sådanne oplysninger, som findes fornødne i forbindelse med administrationen  

 af denne bekendtgørelse.
 § 3.  Ansvaret for, at en vareindførsel finder sted i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler såvel den person eller virksomhed, for  

 hvis regning indførslen sker, som den, der forestår fortoldningen.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 615 af 18.  

 december 1985 om kvantitativ begrænsning af indførslen af visse jern- og  

 stålplader med oprindelse i Den Tyske Demokratiske Republik (DDR).
INDUSTRIMINISTERIET, DEN 12. DECEMBER  

 1986 NILS WILHJELM /Kate Galle Bilag 1 Brugstarifpositionsnr. 73.13.199: Jern- og stålplader, kun varmtvalsede,  

 af tykkelse over 4,75 mm, ikke andetsteds nævnt under brugstarifpositionsnr.  

 73.13.
Bilag 2 Kvantitativ begrænsning for 1987: 4.000 tons.
