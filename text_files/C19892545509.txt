A.
Betalinger til udlandet.
 § 1.  Betalinger til USA for leverancer m.v., for  

 hvilke der er oprettet Foreign Military Sales (FMS-cases), foretages ved  

 Forsvarsministeriets foranstaltning.
 § 2.  Øvrige betalinger foretages ved de  

 regnskabspligtige institutioners foranstaltning under anvendelse af postgiro.  

 For beløb på mere end kr. 60.000 vedlægges »Anmeldelse af betaling til  

 udlandet« til brug for Danmarks Nationalbank (grøn anmeldelse).
§ 3.  Betalinger må ikke finde sted ved anvendelse af  

 private pengeinstitutter.
Kan postgiro i enkelte tilfælde ikke anvendes,  

 fremsendes anmodning om betaling til Forsvarsministeriet.
For beløb på mere  

 end kr. 60.000 vedlægges »Anmeldelse af betaling til udlandet« til  

 brug for Danmarks Nationalbank (grøn anmeldelse).
B.
Indbetalinger fra udlandet.
§ 4.  Indbetalinger fra udlandet afregnes ved de  

 regnskabspligtige institutioners foranstaltning ved indsættelse på  

 postgirokonto.
For beløb på mere end kr. 60.000 vedlægges »Anmeldelse af  

 betaling fra udlandet« til brug for Danmarks Nationalbank (hvid  

 anmeldelse).
 § 5.  Kundgørelse for Forsvaret B.8-1981 udgår.
 P.M.V.
 E.B.
