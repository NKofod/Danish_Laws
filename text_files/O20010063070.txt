Resumé  



  

 En advokat klagede over at en kommune havde afvist et erstatningskrav fra  

 en klient.
Kravet var begrundet i at kommunen havde inddrevet ægtefællebidrag  

 uden en gyldig bidragsresolution.
 Ombudsmanden udtalte at kommunen havde begået en væsentlig fejl  

 fordi bidragsresolutionen var bortfaldet som følge af endelig separation.  

 Ombudsmanden konstaterede dernæst at der ikke var tilstrækkelige oplysninger  

 til at han kunne vurdere om klienten havde lidt et tab som følge af  

 inddrivelsen.  

 Ombudsmanden mente imidlertid ikke at han havde grundlag for at indhente  

 yderligere oplysninger, bl.a. fordi erstatningskravet snart ville blive  

 forældet efter reglerne i 1908-loven.
Ombudsmanden henstillede til kommunen at den straks meddelte  

 advokaten om kommunen ville frafalde at gøre forældelse gældende under en  

 eventuel retssag (som måtte blive anlagt efter forældelsesfristens udløb),  

 eller om kommunen var indstillet på at klienten nu (inden forældelsesfristens  

 udløb) indbragte sagen for domstolene.
Hvis kommunen frafaldt at gøre  

 forældelse gældende under en eventuel retssag, gik ombudsmanden ud fra at  

 kommunen genoptog sagen og meddelte advokaten en ny afgørelse.
Hvis klienten  

 ønskede sagen indbragt for domstolene, var ombudsmanden indstillet på at  

 henstille at der blev givet fri proces. (J.nr. 2001-0545-658).
Kommunes erstatningsansvar for inddrivelse af  

 ægtefællebidrag.
Forældelse En advokat, A, klagede på  

 vegne af en mand, M, til mig over Københavns Kommunes inddrivelse af  

 ægtefællebidrag til den tidligere hustru, Hs, underhold.
 Af materialet i sagen  

 fremgik bl.a. at M og H ved Københavns Byrets dom af 16. november 1993 blev  

 separeret på vilkår om at forældremyndigheden over barnet B tilfaldt H, og at  

 M  

 pålagdes bidragspligt over for H i 8 år fra den 16. november 1993. M ankede  

 dommen for så vidt angår vilkåret om bidragspligt.
 Københavns Overpræsidium  

 traf den 31. januar 1994 afgørelse om at M med virkning fra den 19. september  

 1993 og indtil videre skulle betale normalbidrag med tillæg af 100 pct. til  

 B.  

 Samme dag traf overpræsidiet afgørelse om at M med virkning fra den 1.  

 november  

 1993 og indtil videre skulle betale et bidrag på 4.500 kr. om måneden til H.  

 Afgørelsen om ægtefællebidrag var truffet i medfør af retsvirkningslovens §  

 6,  

 og det var med fed skrift i afgørelsen anført at afgørelsen ikke havde  

 gyldighed for tiden efter endelig separation eller skilsmisse eller samlivets  

 eventuelle genoptagelse.
Den 11. februar 1994 skrev M  

 til overpræsidiet om sagen.
For så vidt angik bemærkningen om at  

 bidragsafgørelsen ikke havde gyldighed efter endelig separation, anførte M at  

 så vidt han forstod havde byretten fastslået separation hvorfor den vel måtte  

 være endelig.
Han spurgte derfor om bemærkningen betød at bidragsafgørelsen  

 var  

 ugyldig.
 Civilretsdirektoratet  

 tiltrådte den 30. marts 1994 overpræsidiets afgørelser af 31. januar 1994.
 Den 5. april 1994 henvendte  

 M sig til Københavns Kommune, Social- og Sundhedsforvaltningen, Socialcentret  

 for særlige opgaver, med henblik på hvortil og hvordan han kunne afdrage den  

 allerede opståede bidragsrestance.
 Af et brev af 27. april 1994  

 til Hs advokat fremgår bl.a. at centret havde truffet aftale med M om  

 at  

 afdrage 6.000 kr. om måneden hvilket senere blev nedsat til 3.000 kr.
 H flyttede den 8. august  

 1994 til Gladsaxe Kommune.
 Ved dom af 17. august 1994  

 stadfæstede Østre Landsret separationsvilkåret om bidragspligt.
 Den 22. august 1994 meddelte  

 socialcentret M at centret på ny havde gennemgået sagen, og at den  

 oprindelige  

 aftale på 6.000 kr. med virkning fra den 1. oktober 1994 fortsat skulle  

 bestå.  

 Samtidig oplyste centret M om at han kunne klage over fastsættelse af  

 underholdsbidrag til Civilretsdirektoratet med begrundelse om direkte  

 betaling,  

 og at en sådan klage ikke havde opsættende virkning.
Med brev af 26. august 1994,  

 som socialcentret modtog den 29. august 1994, indsendte Hs advokat en  

 kopi af  

 Østre Landsrets dom.
Samtidig skrev advokaten at H havde et større  

 tilgodehavende i ægtefællebidrag, og at M kun betalte meget lidt.
Advokaten  

 spurgte derfor bl.a. om der var indgået en ordning med M.
 Som følge af Hs flytning  

 til Gladsaxe Kommune sendte socialcentret den 30. august 1994 bidragssagen  

 til  

 Gladsaxe Kommune.
Af Københavns Kommunes  

 (socialcentrets) afkrævninger af 14. september 1994 af bidrag fremgik bl.a.  

 at  

 unddragelse af rettidig betaling eller misligholdelse af betalingsaftalen  

 ville  

 medføre at de i lovgivningen hjemlede tvangsmidler ville blive bragt i  

 anvendelse.
Som led i enhver bidragsaftale vedrørende forskudsvis udbetalt  

 børnebidrag indgik at overskydende skat eller andre tilgodehavender ved  

 staten  

 modregnedes i det omfang der forelå en bidragsrestance.
 Den 16. september 1994  

 sendte socialcentret (i Københavns Kommune) en kopi af aftalen med M til  

 Hs  

 advokat.
 Af Ms brev af 29. december 1994,  

 som socialcentret modtog kopi af, fremgik at ægtefællebidrag fra den 1.  

 januar  

 1995 ville blive deponeret på en konto.
 Af den oplysningsseddel for  

 1994 som socialcentret den 18. januar 1995 sendte til M, fremgik at han havde  

 betalt 39.000 kr. i ægtefællebidrag og 6.000 i børnebidrag.
Den 11. januar 1995 skrev  

 socialcentret til M.
Af brevet fremgik:
 Under henvisning til Deres  

 brev af 29/12 1994 anmodes De om straks at indbetale det pr. 3. januar 1995  

 forfaldne afdrag.
Kravet er stadfæstet ved  

 Østre Landsret og er derfor forfaldent til betaling.
Der er intet herefter  

 der  

 har opsættende virkning. H rykkede den 28. februar  

 1995 og 29. marts 1995 Københavns Kommune for bidrag idet M kun havde betalt  

 1.500 kr. i januar og februar.
 Den 20. marts 1995 afsagde  

 Retten i Gladsaxe dom om at ægteskabet mellem M og H opløstes på nærmere  

 angivne vilkår.
Københavns  

 Skatteforvaltnings pantefoged foretog den 31. marts 1995 udlæg for i alt  

 48.884  

 kr. i indeståendet på Ms bankkonto i Girobank.
Udlægget blev  

 efterfølgende  

 ført tilbage fordi indestående på kontoen tilhørte en kortklub som M var  

 medlem  

 af.
Herefter genoptog M betalingen af ægtefællebidrag med 5.000 kr. om  

 måneden  

 hvilket kommunen accepterede for april og maj 1995.
Den 27. april 1995 og 15.  

 maj 1995 ringede H til Københavns Kommune om inddrivelsen af bidrag.
Hun  

 ringede også til Gladsaxe Kommune herom.
Københavns Skatteforvaltning  

 sendte den 15. maj 1995 M en ny tilsigelse.
Herefter tilbød M at betale 5.500  

 kr. om måneden hvilket kommunen accepterede fra den 1. juni 1995 til den 1.  

 november 1995.
 H ringede også den 30. maj  

 1995 til Københavns Kommune om inddrivelsen.
Den 9. november 1995  

 accepterede kommunen at M betalte 5.500 kr. om måneden i endnu 4 måneder.
M  

 ville eventuelt søge om frafald af ægtefællebidrag.
 Af den oplysningsseddel som  

 Københavns Skatteforvaltning den 17. januar 1996 sendte til M, fremgik at han  

 havde betalt 51.130 kr. i ægtefællebidrag og intet i børnebidrag.
 Kommunen accepterede den 13.  

 marts 1996 endnu 4 måneder med afdrag på 5.500 kr.
 Den 20. juni 1996 ringede  

 Gladsaxe Kommune på vegne af H til Københavns Kommune om inddrivelsen.
I perioden fra den 25. april  

 1996 til den 29. juli 1996 boede M i Stenløse Kommune.
Derefter flyttede han  

 tilbage til Københavns Kommune.
Stenløse Kommune sendte derfor den 12. august  

 1996 den bidragssag som kommunen den 7. juni 1996 havde fået tilsendt,  

 tilbage  

 til Københavns Kommune.
Det er på flyttemeddelelsen med håndskrift bl.a.  

 anført  

 at M flyttede tilbage til Københavns Kommune inden kontakt fra kommunen, og  

 at  

 afkrævning på ægtefællebidrag for juni, juli og august 1996 ikke var blevet  

 udsendt.
 Frederiksborg Statsamt traf  

 den 29. juli 1996 afgørelse om at Ms bidrag til Hs underhold  

 skulle bortfalde  

 fra den 1. august 1996.
H ringede den 5. august 1996  

 til Københavns Kommune.
Hun oplyste bl.a. at hun ønskede det gamle krav  

 inddrevet hvilket ville ske når Københavns Kommune modtog sagen fra Stenløse  

 Kommune.
 Den 29. august 1996 oplyste  

 Københavns Kommune H om at kommunen havde modtaget sagen.
 Civilretsdirektoratet  

 tiltrådte den 10. september 1996 statsamtets afgørelse af 29. juli 1996.
 Den 7. oktober 1996 og 1.  

 november 1996 rykkede H Københavns Kommune for inddrivelsen af  

 bidragsrestancen.
 M foreslog den 16. oktober  

 1996 et månedligt afdrag på 2.000 kr.
 I brev af 22. oktober 1996  

 afslog Københavns Skatteforvaltning den ansøgte betalingsordning, jf.  

 principperne i retsplejelovens § 525. Samtidig traf skatteforvaltningen  

 afgørelse om en betalingsordning på 3.500 kr. pr. måned fra den 1. november  

 1996. Af afgørelsen fremgik:
 Overskydende skat eller  

 anden udbetaling fra staten vil  som et ekstraordinært afdrag   

 blive anvendt  

 til hel eller delvis dækning af foreliggende restancer.
Dette gælder også  

 udbetalinger til eventuel ægtefælle/registreret partner, når denne kan  

 afkræves  

 restancen.
 Overholdes ordningen ikke,  

 er hele restancen forfalden til betaling og vil kunne inddrives ved udlæg  

 og/eller ved indeholdelse i løn, pension, dagpenge mv.
 Af den oplysningsseddel for  

 1996 som Københavns Skatteforvaltning den 15. januar 1997 sendte til M,  

 fremgik  

 at han havde betalt 38.000 kr. i ægtefællebidrag og intet i børnebidrag.
Af  

 den  

 tilsvarende oplysningsseddel fra Stenløse Kommune fremgik at han havde betalt  

 5.500 kr. i ægtefællebidrag og intet i børnebidrag.
 M skrev den 13. september  

 1996 til Civilretsdirektoratet idet han ønskede at ægtefællebidraget  

 bortfaldt  

 fra den 1. maj 1996.
Den 23. januar 1997 meddelte  

 Civilretsdirektoratet at bidraget til H allerede var bortfaldet fra den 17.  

 august 1994. Baggrunden herfor var bl.a. at det bidrag som Københavns  

 Overpræsidium havde fastsat den 31. januar 1994, kun løb frem til den  

 endelige  

 dom i separationssagen, dvs. til Østre Landsrets dom af 17. august 1994. Ved  

 denne dom faldt bidraget automatisk bort, og H havde herefter mulighed for at  

 søge bidrag efter ægteskabslovens § 50. H havde ikke udnyttet denne mulighed  

 der dog stadig bestod.
Civilretsdirektoratet beklagede at direktoratet ikke  

 ved  

 afgørelsen af 10. september 1996 var opmærksom på at bidraget var bortfaldet  

 den  

 17. august 1994.
M flyttede den 1. maj 1997  

 til Høje-Taastrup Kommune.
Københavns Kommune sendte derfor bidragssagen til  

 Høje-Taastrup Kommune.
Den 23. juni 1997 rykkede H  

 Københavns Kommune for bidrag.
Københavns Kommune henviste hende til  

 Høje-Taastrup Kommune.
I brev af 26. juni 1997  

 meddelte M Høje-Taastrup Kommune at han standsede sine månedlige betalinger  

 (på  

 3.500 kr.) af bidragsrestancen.
Han henviste til Civilretsdirektoratets  

 afgørelse og til at det så ud til at han siden august 1994 uretmæssigt var  

 blevet afkrævet bidrag.
M imødeså kommunens kommentar til problemet og til  

 hvordan det kunne løses.
Han sendte en kopi af brevet til Gladsaxe Kommune.
Den 25. august 1997 skrev M  

 på ny til Høje-Taastrup Kommune om sagen.
Af brevet fremgik bl.a. at M mente  

 at  

 han havde øremærket de betalte bidrag til børnebidrag.
Han var derfor  

 utilfreds  

 med at de betalte bidrag var gået til betaling af ægtefællebidrag, og at han  

 derfor havde opbygget en børnebidragsrestance.
Han mente heller ikke at det  

 var  

 rimeligt at han skulle betale børnebidragsrestancen når det offentlige  

 uretmæssigt havde afkrævet ham ægtefællebidrag.
Han sendte en kopi af sit  

 brev  

 til Gladsaxe Kommune og Københavns Kommune.
 Af Høje-Taastrup Kommunes  

 afgørelse af 2. september 1997 fremgik:
 De er i restance af  

 børnebidrag på i alt 16.614,00 kr. som oplyst i brev herfra af 25. august  

 1997.
 De indbetalinger som De har  

 foretaget til Københavns kommune (der er slet ikke indbetalt til  

 Høje-Taastrup  

 kommune) er dækket til ikke forskudsvis udbetalt hustru- og børnebidrag.  

 Denne  

 dækning er sket efter normal praksis og efter princippet i § 15, stk. 3, i  

 Justitsministeriets cirkulære af 29. november 1978 om inddrivelse af bidrag.
Jeg skal derfor fastholde  

 restancen og anmode Dem om at indbetale beløbet.
Hvis beløbet ikke kan  

 betales  

 på en gang kan De rette henvendelse hertil for indgåelse af en  

 betalingsordning.
 Hvis De ikke betaler eller  

 indgår en betalingsordning vil restance blive inddrevet ved  

 tvangsinddrivelse.
 Den 8. september 1997  

 klagede M over afgørelsen.
Med brev af 12. september  

 1997 sendte Høje-Taastrup Kommune klagen videre til Det Sociale Nævn for  

 Københavns Amt.
Af kommunens brev fremgik:
 Høje-Taastrup kommune modtog  

 d. 20. juni 1997 sagen fra Københavns kommune med en restance på 20.114,00  

 kr.  

 Den 24. juni 1997 modtog incassoafsnittet 3.500,00 kr. fra Københavns  

 kommune.  

 Pengene havde (M) betalt til København.
Restancen var herefter 16.614,00 kr.  

 som udgør ikke forskudsvis udbetalt børnebidrag 3.992,00 kr. samt  

 forskudsvist  

 udbetalt bidrag 12.622,00 kr. til barnet (B).
Det skal oplyses, at der  

 verserer en sag vedr. for meget indbetalt hustrubidrag til tidl. ægtefælle  

 (H)  

 bosiddende i Gladsaxe kommune.
Gladsaxe kommune har den 8. september 1997  

 haft  

 møde med (H) cpr-nr. ( ) og der fået oplyst, at hun nu vil søge om  

 hustrubidrag  

 for perioden efter bortfaldet d. 17. august 1994.
 I brev af 30. september 1997  

 traf det sociale nævn afgørelse om at sagen skulle behandles af Københavns  

 Kommune fordi klagen relaterede sig til forhold der var afgjort i Københavns  

 Kommune.
 Af den oplysningsseddel for  

 1997 som Københavns Skatteforvaltning den 14. januar 1998 sendte til M,  

 fremgik  

 at han havde betalt 14.000 kr. i ægtefællebidrag og intet i børnebidrag.
 Med brev af 7. april 1998  

 sendte Det Sociale Nævn for Københavns Amt sagen til Københavns Kommune.
Københavns Kommune traf den  

 25. januar 1999 afgørelse og sendte samtidig sagen videre til Det Sociale  

 Nævn  

 for Københavns og Frederiksberg Kommuner.
Af kommunens afgørelse fremgik:
 Vi har gennemgået sagen, men  

 der er imidlertid ikke fundet grundlag for at ændre den af Høje-Tåstrup  

 kommune  

 den 2. september 1997 trufne afgørelse om, at De skal betale den foreliggende  

 børnebidragsrestance.
 I afgørelsen er der lagt  

 vægt på, at det er parternes ansvar at give såvel bidragsberettigedes som  

 bidragspligtiges bopælskommuner besked om afgørelser, som ændrer ved  

 grundlaget  

 for påligning og inddrivelse af bidrag. Ønsker De det for meget betalte  

 hustrubidrag og forhøjet børnebidrag tilbagebetalt, er det vores opfattelse,  

 at  

 De må søge beløbet tilbagebetalt af Deres tidligere ægtefælle, eventuelt ved  

 privat søgsmål.
 Det er aftalt med  

 Høje-Tåstrup kommune, at indbetaling af Deres resterende bidragsrestance  

 berostilles  

 indtil Det Sociale Nævns afgørelse foreligger.
 Af kommunens notat af 16.  

 december 1998 fremgik bl.a. at Københavns Statsamt den 23. februar 1998 gav H  

 afslag på forlængelse af bidragspligten, og at Hs advokat den 19. maj  

 1998  

 meddelte statsamtet at bidraget var modtaget i god tro hvorfor H ikke ville  

 tilbagebetale noget.
Det fremgik også at både statsamtet, advokaten og  

 Gladsaxe  

 Kommune havde henlagt sagen, og at Gladsaxe Kommune straks havde stoppet  

 udbetalingen af hustrubidrag da kommunen blev bekendt med den seneste  

 afgørelse.
Den 21. januar 2000 traf Det  

 Sociale Nævn for Københavns og Frederiksberg Kommuner afgørelse.
Af  

 afgørelsen  

 fremgik:
 Nævnet finder, at det må  

 anses for at være i overensstemmelse med § 15, stk. 3, i nedennævnte  

 cirkulære,  

 at Deres betalinger vedrørende bidrag er anvendt til dækning af de private  

 krav  

 vedrørende bidrag forud for dækning af kommunens krav vedrørende forskudsvis  

 udlagte børnebidrag.
 Imidlertid finder nævnet, at  

 Københavns Kommune hvad angår hustrubidraget har tilsidesat sin pligt som  

 inddrivelsesmyndighed til at sikre sig, at der forelå et grundlag for  

 inddrivelsen.
 Nævnet lægger i den  

 forbindelse vægt på, at Københavns Kommune i august 1994 modtog kopi af  

 landsretsdommen af 17/8-94 og dermed var i besiddelse af oplysninger, hvoraf  

 fremgik, at det hidtidige inddrivelsesgrundlag i form af afgørelsen af  

 31/1-94  

 fra Københavns Overpræsidium var bortfaldet fra 17/8-94.
 På den baggrund finder  

 nævnet, at det kan tilskrives fejl fra Københavns Kommune, at kommunen  

 uberettiget foretog inddrivelse af hustrubidrag fra Dem efter august 1994.
Spørgsmålet om  

 tilbagesøgnings- eller erstatningskrav overfor Københavns Kommune i den  

 anledning  

  eller spørgsmålet om eventuelt tilbagesøgningskrav overfor Deres  

 tidligere  

 hustru  falder udenfor nævnets område.
De henvises således til i givet  

 fald at  

 rejse sådant krav ved privat søgsmål.
 I brev af 26. januar 2000  

 bad M Københavns Kommune om at oplyse ham om hvordan fejlen ville blive  

 rettet.  

 Han mente at en del af det for meget inddrevne skulle bruges til at betale  

 børnebidragsrestancen, og at det for meget inddrevne kunne sidestilles med  

 for  

 meget opkrævet skat som uden yderligere søgsmål blev tilbagebetalt til  

 skatteyderen.
Københavns Kommune skrev den  

 4. april 2000 til M.
Af brevet fremgik:
 Da kommunen ikke endeligt  

 har modtaget de pågældende beløb, men alene har opkrævet dem på vegne af den  

 bidragsberettigede og derefter afregnet de opkrævede beløb til denne, forstår  

 vi Deres krav som et erstatningskrav mod kommunen for vor medvirken til denne  

 opkrævning.
 Efter dansk rets almindelige  

 erstatningsregler, skal der for at pådrage sig et erstatningsansvar dels  

 foreligge et ansvarsgrundlag, dels skal der dokumenteret være lidt et tab.
I kravet om, at der skal  

 foreligge et ansvarsgrundlag ligger der normalt, at der er handlet (eller  

 undladt handlet) anderledes end, hvordan en normal og fornuftig mand ville  

 have  

 gjort.
Dette har det sociale nævn så afgjort, at kommunen har.
 Efter vor opfattelse har De  

 ikke lidt noget tab, da det ikke er sandsynliggjort, at  

 statsamtet/overpræsidiet,  

 efter landsrettens stadfæstelse af bidragsperiodens længde, ville have  

 fastsat  

 bidraget efter ægteskabslovens §§ 49-50 til noget andet beløb end dét, som  

 var  

 fastsat ved den tidligere resolution i henhold til retsvirkningslovens § 6.
Da De blot fortsatte med at  

 betale de afkrævede beløb, havde den bidragsberettigede ikke nogen anledning  

 til at få fastsat bidragets størrelse i henhold til den endelige  

 separationsdom.
I Vestre Landsrets dom af 5. september 1995 B-1207/95 er der  

 afgjort en sag, der på mange måder ligner Deres.
Jeg vedlægger til Deres  

 orientering en kopi af en omtale af dommen fra bladet Advokaten.
Da der med udgangspunkt i  

 denne dom ikke består noget tilbagebetalingskrav mod Deres tidligere  

 ægtefælle,  

 ville det forhold, at De kunne gennemføre et erstatningskrav mod kommunen  

 betyde, at De fik en uberettiget berigelse i forhold til manden i den nævnte  

 dom.
Også af denne grund kan vi ikke imødekomme Deres krav.
 Af andre betingelser for at  

 pålægge et erstatningsansvar, kræves det, at den skadelidte, dels ikke selv  

 har  

 medvirket til skadens opståen, dels efter evne har forsøgt at begrænse  

 skadens  

 udbredelse.
Som vi også fremhævede  

 overfor Dem i vort brev til Dem af 25. januar 1999, må parterne i en  

 bidragssag  

 være nærmest til at underrette opkrævningsmyndigheden om ændringer i  

 beregningsgrundlaget.
Ved den ovennævnte Vestre Landsretsdom fandt  

 landsretten,  

 at der ikke var nogen speciel tilskyndelse for den bidragsberettigede til at  

 søge bidraget fastsat, når betalingerne i henhold til den bortfaldne  

 resolution  

 blot fortsatte og der er i hvert fald slet ingen tilskyndelse (og heller  

 ingen  

 berettigelse) for kommunen til at søge bidraget fastsat, når bidraget blot  

 betales efter udsendte opkrævninger.
 Endelig lægger vi vægt på,  

 at der medvirkede advokat på begge sider i forbindelse med separationens  

 gennemførelse.
 Efter en samlet bedømmelse  

 mener vi derfor ikke, at der foreligger nogen erstatningspligt for kommunen  

 og  

 vi kan derfor ikke imødekomme Deres anmodning.
Vi må således også fastholde  

 den restance af forskudsvist udlagte børnebidrag, som er til  

 opkrævning/inddrivelse  

 i Høje-Taastrup kommune.
Kommunen får derfor kopi af dette brev. Samme dag skrev Københavns  

 Kommune til Høje-Taastrup Kommune at den hidtil indrømmede henstand med  

 restancen af børnebidrag herefter måtte anses for bortfaldet.
 Den 25. maj 2000 skrev A til  

 direktøren for Københavns Skatteforvaltning om sagen.
 Direktøren for Københavns  

 Skatteforvaltning svarede den 15. november 2000. Af svaret fremgik:
 Det er min opfattelse, at  

 der ikke påhviler Københavns Kommune et erstatningsansvar for de beløb, som  

 Deres klient (M) har betalt som underholdsbidrag til den tidligere ægtefælle,  

 (H).
Københavns Kommune har i  

 denne sag handlet i medfør af lov om inddrivelse af underholdsbidrag, §§ 2 og  

 4  

 efter anmodning fra (H). Det fremgår af cirkulæret om inddrivelse af  

 underholdsbidrag, at anmodningen skal vedlægges bidragsdokumentet, ligesom  

 anmodningen bør indeholde oplysninger til identifikation af den  

 bidragsberettigede og skyldneren samt bidragsrestancens størrelse og hvilket  

 tidsrum den vedrører.
Af punkt 4 i vejledning om inddrivelse af  

 underholdsbidrag fremgår, at det sociale udvalg (magistraten) skal påse, at  

 de  

 nødvendige oplysninger mv. foreligger.
Fremgår det af de  

 foreliggende oplysninger, at bidraget er faldet bort, kan der ikke ske  

 inddrivelse af bidrag, der ligger efter bortfaldstidspunktet.
Den  

 bidragsberettigede skal have meddelelse om sagens afvisning af denne grund.
Er inddrivelsessag allerede  

 verserende, og foretages inddrivelsen af en anden kommune end den, der har  

 modtaget anmodningen om bistand, kan det endvidere være nødvendigt at give  

 denne kommune meddelelse om bortfaldstidspunktet. Det fremgår af sagsforløbet,  

 at ingen af parterne  herunder statsamtet og Civilretsdirektoratet  

 eller  

 parternes advokater  er opmærksomme på, at den oprindelige  

 bidragsresolution  

 rettelig måtte anses for bortfaldet med virkning fra Østre Landsrets dom af  

 17.  

 august 1994. Selv ikke ved Frederiksborg Statsamts afgørelse af 29. juli 1996  

 eller ved Civilretsdirektoratets stadfæstelse deraf den 10. september 1996  

 blev  

 dette forhold bemærket.
Det tilføjes, at ingen af de to nævnte afgørelser ses  

 modtaget i Københavns Kommune.
Først ved Civilretsdirektoratets afgørelse af  

 23. januar 1997 blev det fastslået at bidragsresolutionen var bortfaldet den  

 17. august 1994.
 Det fremgår af  

 retsplejelovens § 505:
Den, som har anmodet om  

 tvangsfuldbyrdelse af en fordring eller et krav, som viser sig ikke at bestå,  

 skal betale skyldneren erstatning for tab og godtgørelse for tort samt, hvis  

 frihedsberøvelse er sket, for lidelse.
Sådant ansvar påhviler ligeledes  

 fordringshaveren, hvis der i øvrigt ved fogedretten er truffet  

 foranstaltninger  

 til tvangsfuldbyrdelse, uden at betingelserne herfor har været til stede, og  

 dette kan lægges fordringshaveren til last.
Stk. 2. Har fogedretten  

 truffet bestemmelse om fremstilling eller tilbageholdelse af skyldneren, uden  

 at betingelserne herfor har været til stede, eller er forretning ved en  

 fejltagelse foretaget hos en anden end skyldneren, har skyldneren eller den,  

 hos hvem forretningen er foretaget, krav på erstatning og godtgørelse i samme  

 omfang som efter stk. 1, 1. pkt.
Beløbet betales af staten og skal godtgøres  

 statskassen af den, som har anmodet om forretningen, hvis han er ansvarlig  

 efter reglerne i stk. 1.
Stk. 3. Krav efter stk. 1 og  

 2 må fremsættes over for fogedretten eller de almindelige domstole senest tre  

 måneder efter det tidspunkt, da vedkommende blev i stand til at gøre kravet  

 gældende.
Fogedrettens afgørelse træffes ved kendelse.
Fogedretten kan  

 henskyde  

 kravet til søgsmål ved de almindelige domstole.
Stk. 4. Afgørelser efter  

 stk. 3, jf. stk. 2, kan kæres både af parterne og af justitsministeren. Københavns Kommune  der i  

 relation til denne sag om inddrivelse af underholdsbidrag til ægtefællen  

 alene  

 har handlet og fungeret som fogedret  ses ikke at have pådraget sig et  

 selvstændigt ansvar efter denne bestemmelse.
Endvidere er krav om et  

 selvstændigt ansvar efter denne bestemmelse ikke rettidigt fremsat.
Dertil kommer, at et  

 eventuelt tab ikke er opgjort eller dokumenteret.
Et eventuelt tab kan alene  

 opgøres ved en sag  eventuelt ved en retssag  mellem bidragyder  

 og  

 bidragmodtager.
I denne forbindelse må endvidere indgå, at bortfald af  

 bidragsforpligtigelsen som udgangspunkt må medføre en regulering af de  

 pågældendes skatteansættelser i det omfang, at det fradragsberettigede og  

 indkomstskattepligtige  

 underholdsbidrag bortfalder.
Endelig er det kommunens  

 opfattelse, at der foreligger egen skyld, idet Deres klient har været den  

 nærmeste til at gøre indsigelse mod kravet om betaling af underholdsbidrag  

 til  

 den tidligere ægtefælle og derfor også den nærmeste til at bære risikoen ved,  

 at den endelige afklaring af underholdsforpligtigelsen trak så længe ud.
Der  

 er  

 herved også henset til, at begge parter har været repræsenteret ved  

 advokat. I brev af 13. februar 2001  

 klagede A til mig.
Klagen angik dels inddrivelsen af børnebidraget på 16.614  

 kr. og fordelingen af de af M betalte bidrag, dels kommunens afslag på  

 erstatning.
Erstatningsbeløbet er i klagen opgjort til 112.630 kr.; efter  

 fradrag af børnebidragsrestancen på 16.614 kr. udgør beløbet 96.016 kr.
 Den 8. marts 2001 bad jeg  

 Københavns Kommune om en udtalelse i anledning af klagen og om udlån af  

 sagens  

 akter.
 Københavns Kommune udtalte  

 sig den 3. april 2001. Af udtalelsen fremgik:
 I 1993, det år, hvor  

 ægtefællerne blev separeret, boede (M) i Københavns kommune.
I perioden den  

 25.  

 april 1996 til den 29. juli 1996 havde (M) bopæl i Stenløse kommune.
Herefter  

 var bopælskommunen på ny Københavns kommune frem til den 1. maj 1997 hvor (M)  

 tilflyttede Høje-Taastrup kommune.
Det fremgår af § 1, i  

 justitsministeriets cirkulære nr. 217 af 29. november 1978, at  

 underholdsbidrag  

 inddrives af den kommune hvor skyldneren bor (inddrivelseskommunen). Som det  

 fremgår af ovenstående har Københavns kommune været inddrivelseskommune frem  

 til den 1. maj 1997 med en afbrydelse i 1996 på ca. 3 måneder.
Fra den 1. maj  

 1997 er inddrivelseskommunen Høje-Taastrup.
Det er ikke korrekt, at (M)  

 ikke har modtaget opgørelser fra kommunen vedrørende indbetalingerne.
Dette  

 fremgår af vedlagte kopier for årene 1994 til 1997 (der bortset fra 1997 er  

 fremsendt til herværende kommune via Folketingets Ombudsmand). Det fremgår  

 tillige af opgørelserne, hvordan bidragene er fordelt mellem ægtefællebidrag  

 og  

 børnebidrag for de enkelte indbetalingsår.
Indbetalingsåret er ikke  

 nødvendigvis sammenfaldende med påligningsåret.
Fradragsretten er knyttet til  

 indbetalingsåret.
Herudover er der fremsendt afkrævningsbreve.
Det er dog  

 ikke  

 længere muligt at rekonstruere disse.
Af et nu fremkommet  

 arkivmateriale fremgår det, at Københavns kommune den 16. september 1996  

 modtog  

 en kopi af Frederiksborg Statsamts afgørelse af 29. juli 1996, hvorefter  

 hustrubidraget bortfaldt med virkning fra den 1. august 1996 og indtil  

 videre.  

 Der er ikke pålignet ægtefællebidrag efter dette tidspunkt.
Kopi af  

 afgørelsen  

 vedlægges.
I sagens anledning vedlægges  

 en oversigt over sagsforløbet.
Det fremgår af side to, at restancen  

 korrigeres  

 med 9.000 kr. med virkning fra den 1. august 1996 i overensstemmelse med  

 Frederiksborg Statsamts afgørelse af 29. juli 1996.
Det fremgår endvidere af  

 sagsforløbsoversigtens side tre nederst, at (M) har indbetalt 147.630 kr. på  

 ægtefællebidrag og ikke 139.5000 kr. som tidligere oplyst i mit brev af 15.  

 november 2000. Sidstnævnte beløb udgjorde forfaldne ægtefællebidrag ved  

 (M)s  

 fraflytning til Stenløse kommune.
Det samlede indbetalte beløb fremkommer ved  

 sammenlægning af oplysningssedlerne fra årene 1994 til 1997. Det indbetalte  

 beløb, 147.630 kr., er overført til sagsforløbsoversigtens side fire.
Det  

 fremgår endvidere, at der frem til den 31. august 1994 er et forfaldent  

 ægtefællebidrag på 45.000 kr.
Der er enighed om, at dette beløb skal betales.  

 Ved at trække 45.000 fra 147.630 kr. fås 102.630 kr. hvilket beløb er  

 inddrevet  

 efter landsretsdommens afsigelse den 17. august 1994.
Den 16. juni 1997 oversendes  

 sagen til Høje-Taastrup kommune med en restance på 20.114 kr.
Umiddelbart  

 herefter fremsender Københavns kommune 3.500 kr. til Høje-Taastrup kommune  

 hvorved restancen på 16.614 kr. fremkommer.
Vedrørende  

 erstatningspligten skal det tilføjes, at (H)s bopælskommune fra den 8.  

 august  

 1994 til den 1. maj 1999 var Gladsaxe kommune. (H) må i denne periode have  

 anmodet Gladsaxe kommune om inddrivelse af de forfaldne ægtefællebidrag, idet  

 anmodning om inddrivelse af underholdsbidrag skal ske i den  

 bidragsberettigedes  

 bopælskommune. Ægtefællebidraget skulle betales månedsvis forud den 1. i hver  

 måned.
Anmodningen til bopælskommunen sker i form af et skema der indleveres  

 hver måned til bopælskommunen der indtaster de(t) begærede forfaldne  

 underholdsbidrag.
Disse overføres (alene) elektronisk til  

 inddrivelseskommunen.  

 Der har således ikke for Københavns kommunes vedkommende været grundlag for  

 en  

 prøvelse af anmodningen efter den 8. august 1994. Dette fremgår af  

 justitsministeriets vejledning nr. 218 af 29. november 1978, punkt 4 der  

 henviser til § 2 i justitsministeriets cirkulære nr. 217 af 29. november  

 1978.  

 Herefter er det Gladsaxe kommune der påser kravets eksistens og ikke  

 Københavns  

 kommune.
Det bemærkes herved, at dommen fra Østre Landsret først blev  

 modtaget  

 den 29. august 1994 i Københavns kommune, dvs. efter (H) var fraflyttet  

 kommunen.
Københavns kommune har efter den 8. august 1994 alene optrådt som  

 inddrivelsesmyndighed.
 Den 4. april 2001 sendte jeg  

 udtalelsen til A med henblik på eventuelle kommentarer.
 A kommenterede udtalelsen i  

 et brev af 3. maj 2001.
 Med brev af 7. maj 2001  

 sendte jeg As kommentarer til Københavns Kommune til eventuelle  

 bemærkninger.
 Københavns Kommune fremkom  

 med bemærkninger den 10. maj 2001.
 Den 17. maj 2001 orienterede  

 jeg A om kommunens bemærkninger.
Ombudsmandens udtalelse Fordelingen af de betalte afdrag I Deres brev af 13. februar 2001, som jeg modtog den 14. februar 2001, klager  

 De over Københavns Kommunes og Det Sociale Nævn for Københavns og  

 Frederiksberg Kommuners afgørelser af henholdsvis den 25. januar 1999 og 21.  

 januar 2000 for så vidt angår spørgsmålet om fordelingen af de afdrag som (M)  

 indbetalte på bidragsrestancen.
En klage til ombudsmanden skal være indgivet inden et år efter, at  

 forholdet er begået (§ 13, stk. 3, i lov nr. 473 af 12. juni 1996 om  

 Folketingets Ombudsmand). Da det sociale nævns afgørelse er fra den 21.  

 januar 2000, er Deres klage over fordelingen af de betalte bidrag forældet i  

 forhold til ombudsmandsloven.
Jeg er derfor afskåret fra at foretage mig  

 noget i den henseende.
Erstatningskrav De klager også over at Københavns Kommune den 4. april 2000 og 15. november  

 2000 afviste (M)s erstatningskrav.
Kravet er begrundet i at kommunen i  

 perioden fra den 17. august 1994 og fremefter inddrev ægtefællebidrag uden at  

 der forelå en gyldig bidragsresolution som grundlag for inddrivelsen.
Kravet  

 er i klagen opgjort til 112.630 kr.; efter fradrag af børnebidragsrestancen  

 på 16.614 kr. er det opgjort til 96.016 kr.
Retsgrundlaget for inddrivelse af ægtefællebidrag fremgår af loven om  

 inddrivelse af underholdsbidrag (lovbekendtgørelse nr. 631 af 15. september  

 1986 som senest ændret ved § 15 i lov nr. 433 af 31. maj 2000). Efter § 2,  

 stk. 1, i denne lov foretager kommunen efter anmodning inddrivelse af  

 underholdsbidrag.
Den bidragspligtige skal efter § 3, stk. 1, 1, pkt., give  

 myndighederne de for inddrivelse af bidraget fornødne oplysninger om sine  

 økonomiske og personlige forhold.
Justitsministeriet har i medfør af § 2, stk. 2, i loven om inddrivelse af  

 underholdsbidrag den 29. november 1978 udstedt cirkulære nr. 217 om  

 inddrivelse af underholdsbidrag der bl.a. er rettet til kommunerne.
Af  

 cirkulærets §§ 1, 2, 4, 5, 6, stk. 1-3, 10  

 og 34 fremgår:
 § 1.  

  

 Underholdsbidrag inddrives af det sociale udvalg (i kommuner  

 med magistratsordning magistraten) i den kommune, hvori skyldneren bor  

 (inddrivelsesmyndigheden).
 § 2.  

  

 Anmodning om inddrivelse af underholdsbidrag fremsættes over  

 for det sociale udvalg (magistraten) i den kommune, hvor den  

 bidragsberettigede  

 bor.
 Stk. 2. Anmodning kan først  

 fremsættes, når et bidrag ikke er betalt til forfaldstid.
 Bidragsdokumentet vedlægges,  

 ligesom anmodningen bør indeholde følgende oplysninger:
 Bidragsberettigedes navn, adresse og personnummer.
 Skyldnerens navn, adresse og personnummer.
 Bidragsrestancens størrelse, og hvilket tidsrum den  

 vedrører.
 Stk. 3. Den  

 bidragsberettigede kan afkræves andre oplysninger af betydning for  

 inddrivelsen, herunder blandt andet oplysning om eventuelle tidligere aftaler  

 med skyldneren om betalingsmåden.
 § 4.  

  

 En anmodning om inddrivelse videresendes snarest muligt til  

 inddrivelsesmyndigheden, jfr. § 1. Bidragsberettigede underrettes om, hvilken  

 kommune der foretager inddrivelsen.
§ 5.  

  

 Inddrivelsesmyndigheden afkræver snarest muligt skyldneren det  

 skyldige beløb.
Afkrævningen skal indeholde oplysning om størrelsen af det  

 beløb, der er begæret inddrevet, om det tidspunkt det vedrører, og om  

 størrelsen af den samlede restance.
§ 6.  

  

 Betaler skyldneren ikke det skyldige beløb, kan denne afhøres  

 om sine økonomiske og personlige forhold af inddrivelsesmyndigheden.
Afhøring  

 bør foretages, når inddrivelsesmyndigheden for første gang har afkrævet den  

 pågældende forfaldne bidrag, som ikke betales.
Stk. 2. Ny afhøring bør  

 foretages, når det findes påkrævet efter en konkret vurdering i det enkelte  

 tilfælde.
Der bør således sædvanligvis foretages afhøring, forinden der på  

 grund  

 af manglende overholdelse af en aftalt betalingsordning første gang træffes  

 afgørelse om anvendelse af de tvangsmæssige inddrivelsesmidler eller om  

 anvendelse af andet inddrivelsesmiddel end det hidtil anvendte.
Stk. 3. Har skyldneren været  

 afhørt for nylig, kan inddrivelsesmyndigheden i stedet for at foretage en ny  

 afhøring afkræve skyldneren oplysning om eventuelle væsentlige ændringer i  

 løn-  

 og arbejdsforhold.
Brevet, der om nødvendigt sendes anbefalet, skal indeholde  

 oplysning om tvangsinddrivelsesmidlerne og opfordre til inden 14 dage at give  

 de nævnte oplysninger.
 § 10.  

  

 Afdragsbeløb indbetales til den inddrivende myndighed.
§ 34.  

  

 Bidragsbeløb, der indbetales eller inddrives, udbetales  

 hurtigst muligt til den bidragsberettigede gennem dennes bopælskommune. Af afsnit I, punkt 3, 4, 5A,  

 litra a, 6, 7 og 9 i Justitsministeriets vejledning nr. 218 af 29. november  

 1978 om inddrivelse af underholdsbidrag fremgår:
  

  

 3.  

  

 Anmodning om bistand til inddrivelse fremsættes af den  

 bidragsberettigede over for det sociale udvalg (magistraten) i  

 bopælskommunen.  

 Den berettigede er hverken ved den første anmodning eller senere forpligtet  

 til  

 at møde personligt.
Den berettigede er dog forpligtet til at give nærmere  

 oplysninger om forhold, der kan være af betydning for inddrivelsen, jfr.  

 cirkulærets § 2, stk. 3, og kan i den forbindelse f.eks. pålægges at udfylde  

 et  

 oplysningsskema.
4.  

  

 Forinden inddrivelse iværksættes, påser det sociale udvalg  

 (magistraten), der har modtaget anmodningen om bistand, at de nødvendige  

 oplysninger  

 m.v., jfr. cirkulærets § 2, er til stede.
Fremgår det af de foreliggende  

 oplysninger, at bidraget er faldet bort, kan der ikke ske inddrivelse af  

 bidrag, der ligger efter bortfaldstidspunktet.
Den bidragsberettigede skal  

 have  

 meddelelse om sagens afvisning af denne grund.
Er inddrivelsessag allerede  

 verserende, og foretages inddrivelsen af en anden kommune end den, der har  

 modtaget anmodningen om bistand, kan det endvidere være nødvendigt at give  

 denne kommune meddelelse om bortfaldstidspunktet.
 5.  

  

 Vedrørende bortfald af bidrag kan opstilles følgende vejledende  

 regler.
A. Ægtefællebidrag a) I tilfælde, hvor et  

 bidrag er fastsat under samlivsophævelse i medfør af § 8, jfr. § 6, i lov nr.  

 56 af 18. marts 1925 om ægteskabets retsvirkninger (retsvirkningsloven), vil  

 et  

 sådant bidrag falde bort ved:
endelig separation eller skilsmisse, samlivets genoptagelse.
Bortfaldstidspunktet vil  

 normalt være den dag, hvor begivenheden indtræder.
Da et bidrag sædvanligvis  

 er  

 fastsat til betaling månedsvis forud, skal der foretages en forholdsmæssig  

 beregning af bidraget i perioden fra forfaldstidspunktet til den pågældende  

 begivenhed.
6.  

  

 Såfremt bidraget skal inddrives af en anden kommune end den,  

 bidragsberettigede er bosat i, gives der så vidt muligt i forbindelse med  

 oversendelsen meddelelse om, hvilken kommune der forestår inddrivelsen  

 (inddrivelsesmyndigheden). Den bidragsberettigede vil kunne henvende sig til  

 såvel inddrivelsesmyndigheden, som til sin egen kommune om sagen, f.eks. med  

 henblik på at få orientering om sagen, aktindsigt eller lignende.
Udbetaling  

 af  

 inddrevne beløb sker dog gennem den berettigedes kommune.
 7.  

  

 Efter modtagelse af sagen afkræver inddrivelsesmyndigheden  

 snarest muligt skyldneren det skyldige beløb i overensstemmelse med reglerne  

 i  

 cirkulæret.
 8.  

  

 Betaler skyldneren ikke efter afkrævning, kan han tilsiges til  

 en afhøring, d.v.s. en samtale om sine personlige og økonomiske forhold.
 9.  

  

 Fremsætter skyldneren indsigelse om, at skylden er betalt helt  

 eller delvis, at den er bortfaldet ved eftergivelse, forældelse eller på  

 anden  

 måde, eller at bidraget er faldet bort, bør en sådan indsigelse forelægges  

 den  

 berettigede.
 Afviser den berettigede, at  

 der er sket betaling, eller at der er sket bortfald på anden måde, har  

 skyldneren bevisbyrden herfor.
Indsigelse om, at  

 bidragsforpligtelsen er ophørt af de grunde, som er nævnt ovenfor under pkt.  

 5,  

 bør undersøges nærmere.
Der bør herunder eventuelt gives vejledning om  

 muligheden for ved ansøgning til overøvrigheden at få nedsat bidraget, jfr.  

 pkt.  

 5, A, d og 5, B, e.
Den omstændighed, at skyldneren har ansøgt om nedsættelse  

 eller har indbragt en bidragsafgørelse for justitsministeriet, vil kun helt  

 undtagelsesvis, f.eks. hvor den berettigede har optrådt svigagtigt, kunne  

 bevirke, at inddrivelsessagen udsættes.
Inddrivelsesmyndighedens  

 afgørelse om, hvorvidt en indsigelse vil kunne tages til følge, kan  

 indbringes  

 for amtsankenævnet (i København eller Frederiksberg den sociale  

 ankestyrelse).  

 Skyldneren kan endvidere få indsigelsen prøvet af fogedretten i tilfælde,  

 hvor  

 bidragsskylden søges inddrevet ved tilbageholdelse i løn m.v. eller  

 udpantning. Københavns Kommune var  

 inddrivelsesmyndighed i perioden fra den 17. august 1994 til den 1. maj 1997,  

 bortset fra en periode fra den 25. april 1996 til den 29. juli 1996. Gladsaxe  

 Kommune var (H)s bopælskommune i perioden fra den 17. august 1994 til  

 den 1.  

 maj 1999.
 Jeg har ingen bemærkninger  

 til Københavns Kommunes opfattelse af at kommunen ikke er  

 erstatningsansvarlig  

 efter reglen i § 505 i retsplejeloven (nu lovbekendtgørelse nr. 809 af 14.  

 september 2001).
Ifølge dansk rets  

 almindelige regler om erstatning uden for kontraktsforhold afhænger en  

 eventuel  

 erstatningspligt af om skadevolderen har begået et ansvarspådragende forhold,  

 om skadelidte har lidt et tab, og om der er årsagssammenhæng mellem det  

 ansvarspådragende forhold og tabet.
På visse områder er der tale om et  

 skærpet  

 ansvar for skadevolder.
Således bedømmes spørgsmålet om offentlige  

 myndigheders  

 erstatningsansvar for handlinger og undladelser som led i myndighedsudøvelsen  

 efter reglerne om professionsansvar.
Jeg henviser til den sag som er omtalt i  

 Folketingets Ombudsmands beretning for året 1987, s. 102ff*. Jeg henviser  

 ligeledes til Højesterets dom i Ugeskrift for Retsvæsen 1991, s. 903ff,  

 Vestre  

 Landsrets dom i Ugeskrift for Retsvæsen 1996, s. 1288ff,  

 samt Østre Landsrets dom af 7. februar 1997 i  

 Forsikrings- og Erstatningsretlig Domssamling 1997, bind 1, s. 326ff.  

 Endvidere  

 henviser jeg til Vestre Landsrets kendelse af 18. marts 1996 og Østre  

 Landsrets  

 dom af 15. juni 2000 i Forsikrings- og Erstatningsretslig Domssamling,  

 henholdsvis 1996, bind 1, s. 142ff, og 2000, bind 2, s. 1419ff.
Jeg henviser  

 også til Jens Anker Andersen i Ugeskrift for Retsvæsen 1986B, s. 244ff.
 Der skal tages stilling til  

 om Københavns Kommune har overtrådt den for området gældende handlenorm ved  

 ikke at påse om den bidragsresolution som dannede grundlag for inddrivelsen  

 af  

 ægtefællebidrag i forhold til (M), var bortfaldet som følge af endelig  

 separation.
 Det sociale nævn har i sin  

 afgørelse af 21. januar 2000 anført at det kan tilskrives en fejl fra  

 kommunen  

 at kommunen uberettiget foretog inddrivelse af ægtefællebidrag fra (M) efter  

 august 1994.
Københavns Kommune har i sin  

 udtalelse af 3. april 2001 bestridt at kommunen havde grundlag for at prøve  

 (H)s anmodninger om inddrivelse af ægtefællebidrag.
Kommunen begrunder  

 dette  

 med at prøvelsen skulle foretages af bidragsberettigedes bopælskommune, dvs.  

 Gladsaxe Kommune, og med at kommunen først modtog landsretsdommen den 29.  

 august 1994 hvor (H) allerede var flyttet til Gladsaxe Kommune.
 Efter min opfattelse har  

 Københavns Kommune i denne sag haft pligt til at påse om den  

 bidragsresolution  

 som var grundlag for inddrivelsen af ægtefællebidrag i forhold til (M), var  

 bortfaldet som følge af endelig separation.
Jeg har navnlig lagt vægt på at det må anses  

 for en fundamental betingelse for at iværksætte en inddrivelse at det krav  

 som  

 inddrives, består, jf. princippet i retsplejelovens § 505, stk. 1, og på at  

 kommunen har haft kendskab dels til bidragsresolutionen efter  

 retsvirkningslovens § 6 hvorpå det med fed skrift var anført at resolutionen  

 ikke havde gyldighed efter endelig separation, dels til Østre Landsrets dom  

 af  

 17. august 1994 hvorved separationen mellem Deres klient og (H) blev endelig.  

 Det skal i den forbindelse tages i betragtning at kommunen som  

 inddrivelsesmyndighed må antages at have indgående kendskab til reglerne om  

 inddrivelse af ægtefællebidrag, herunder afsnit I, punkt 5 A, litra a, i  

 vejledningen om inddrivelse af underholdsbidrag.
Jeg har ligeledes lagt vægt  

 på  

 at kommunen har været en aktiv og udfarende inddrivelsesmyndighed som flere  

 gange har haft anledning til og mulighed for at undersøge om grundlaget for  

 inddrivelsen af ægtefællebidrag fortsat var til stede.
Jeg henviser bl.a. til  

 kommunens modtagelse af Østre Landsrets dom den 29. august 1994, kommunens  

 brev  

 af 11. januar 1995, udlægget af 31. marts 1995 og tilsigelsen af 15. maj  

 1995.
Jeg er ikke enig med  

 kommunen i at det der i afsnit I, punkt 4, i vejledningen om inddrivelse af  

 underholdsbidrag er anført om hvad den bidragsberettigedes bopælskommune skal  

 påse ved modtagelsen af en anmodning om inddrivelse af bidrag, bevirker at  

 kommunen som inddrivelsesmyndighed i et tilfælde som det foreliggende ikke  

 har  

 pligt til at påse om et bidrag er faldet bort.
Ud over det som jeg har anført  

 ovenfor, henviser jeg til Skarrildhus 1992, s. 12f, hvor det  for så  

 vidt  

 angår uddannelsesbidrag  fremgår at kommunen som inddrivelsesmyndighed  

 skal  

 påse om bidraget er bortfaldet, og hvor der i øvrigt også henvises til afsnit  

 I, punkt 4, i vejledningen.
Jeg har ikke tillagt  

 kommunens bemærkninger om at (M) selv var i skyld i kommunens inddrivelse  

 fordi  

 han var nærmest til at være opmærksom på at bidraget var faldet bort, og  

 fordi  

 han blot fortsatte med at betale, særlig betydning.
Jeg henviser til det som  

 jeg har skrevet ovenfor, herunder om at kommunen iværksatte tvangsinddrivelse  

 og er sagkyndig på området.
Jeg har i den forbindelse set bort fra kommunens  

 bemærkning om at (M) var repræsenteret af advokat, bl.a. fordi (M) efter det  

 for mig foreliggende materiale ikke i sagen om inddrivelse af ægtefællebidrag  

 har været repræsenteret af advokat.
Vestre Landsrets kendelse af  

 5. september 1995, som kommunen nævner, angår en mands adgang til modregning  

 over for en kommune i et tilfælde hvor kommunen efter reglen i den nu  

 ophævede  

 bistandslovs § 8, stk. 1, var indtrådt i retten til ægtefællebidrag, og  

 mandens  

 eventuelle tilbagesøgningskrav mod den tidligere hustru.
Kendelsen angår  

 således ikke et spørgsmål om erstatning; kendelsens resultat og argumenterne  

 herfor kan derfor ikke umiddelbart overføres til den foreliggende sag.
 Sammenfattende er det min  

 opfattelse at Københavns Kommune har begået væsentlige fejl ved ikke at sikre  

 sig at der ikke blev inddrevet bidrag efter at den bidragsresolution som var  

 grundlag for inddrivelsen af ægtefællebidrag i forhold til (M), var  

 bortfaldet  

 som følge af endelig separation.
 Jeg har gjort Københavns  

 Kommune bekendt med min opfattelse.
 Kommunen har afvist at (M)  

 har lidt et tab som følge af kommunens inddrivelse.  

 Som begrundelse herfor har kommunen bl.a.  

 anført at et eventuelt tab ikke er dokumenteret, og at det ikke er  

 sandsynliggjort  

 at statsamtet efter landsrettens stadfæstelse af bidragsperiodens længde  

 ville  

 have fastsat bidraget efter ægteskabslovens §§ 49 og 50 til noget andet beløb  

 end det som var fastsat ved resolutionen i henhold til retsvirkningslovens §  

 6.  

 Af kommunens udtalelse af 3. april 2001 fremgår det at der efter den 17.  

 august  

 1994 er inddrevet 102.630 kr.
I Deres klage til mig er  

 (M)s tab  som nævnt  opgjort til 112.630 kr.
Samtidig  

 anfører De i klagen at  

 der ikke i sagen er foretaget nogen prøvelse af (H)s krav på bidrag  

 efter den  

 endelige separation.
De henviser til at der bl.a. ingen oplysninger er om  

 hendes indtægts- og samlivsforhold.
Af materialet i sagen  

 fremgår at Frederiksborg Statsamt og Civilretsdirektoratet henholdsvis den  

 29.  

 juli 1996 og 10. september 1996 traf afgørelse om at (M)s bidrag til  

 (H)s  

 underhold bortfaldt. Årsagen var efter det oplyste at (H) havde indledt et  

 fast  

 samlivsforhold.
Københavns Statsamt gav den 23. februar 1998 (H) afslag på  

 forlængelse af bidragspligten.
De nævnte afgørelser er ikke i materialet.
Det  

 fremgår også at (H) ikke ville betale de modtagne ægtefællebidrag tilbage.
På den baggrund må jeg  

 konstatere at der ikke i det for mig foreliggende materiale er tilstrækkelige  

 oplysninger til at jeg kan foretage en vurdering af om (M) har lidt et tab  

 som  

 følge af Københavns Kommunes inddrivelse.
Jeg mener imidlertid ikke at jeg nu  

 har grundlag for at indhente yderligere oplysninger i sagen.
Som begrundelse  

 herfor henviser jeg til følgende:
 (M)s erstatningskrav mod  

 Københavns Kommune er omfattet af den 5-årige forældelse i forældelsesloven  

 af  

 1908, jf. lovens § 1, stk. 1, nr. 5 (lov nr. 274 af 22. december 1908 om  

 forældelse af visse fordringer). Ud fra de foreliggende oplysninger må det  

 antages at forældelsesfristen efter 1908-loven i denne sag løber fra  

 (M)s  

 modtagelse af Civilretsdirektoratets afgørelse af 23. januar 1997.  

 Forældelsen  

 indtræder således den 25. januar 2002.
En nærmere undersøgelse af  

 og afgørelse om hvorvidt Københavns Kommune har pligt til at betale Deres  

 klient erstatning som følge af de begåede fejl, forudsætter bl.a. at der  

 indhentes nærmere oplysninger til belysning af det tab Deres klient måtte  

 have  

 lidt.
I den forbindelse kan det være relevant at foretage en nærmere  

 undersøgelse og vurdering af sandsynligheden for at (M)  såfremt  

 sagsbehandlingen havde været korrekt  skulle have betalt bidrag af en  

 tilsvarende størrelsesorden.
Undersøgelser heraf kan efter min mening bedst  

 foretages under en retssag hvor der er mulighed for afgivelse af mundtlige  

 parts- og vidneforklaringer.
 Erstatningskravet forældes  

 som nævnt den 25. januar 2002. Forældelsen kan undgås enten hvis Københavns  

 Kommune frafalder at gøre den gældende under en eventuel retssag, eller hvis  

 Deres klient inden fristens udløb indbringer sagen for domstolene.  

 Forældelsen  

 kan også undgås ved at Københavns Kommune erkender gælden.
 Som anført ovenfor har jeg  

 samtidig hermed gjort Københavns Kommune bekendt med min opfattelse om at  

 kommunen har begået fejl ved ikke at sikre sig at der ikke blev inddrevet  

 bidrag efter at bidragsresolutionen var bortfaldet.
 Da Deres klients  

 erstatningskrav snart forældes, har jeg ikke henstillet til kommunen at  

 genoptage sagen.
Derimod har jeg henstillet  

 til kommunen at den straks meddeler Dem om kommunen vil frafalde at gøre  

 forældelse gældende under en eventuel retssag (som anlægges efter  

 forældelsesfristens udløb), eller om kommunen er indstillet på at Deres  

 klient  

 nu (inden forældelsesfristens udløb) indbringer sagen for domstolene.
Hvis  

 kommunen frafalder at gøre forældelse gældende under en eventuel retssag, går  

 jeg ud fra at kommunen genoptager sagen i lyset af det jeg har anført, og  

 meddeler Dem en ny afgørelse.
 Hvis (M) ønsker sagen  

 indbragt for domstolene, er jeg indstillet på at henstille at der meddeles  

 fri  

 proces, jf. ombudsmandslovens § 23.
 Hvis kommunen genoptager  

 sagen og meddeler Dem en ny afgørelse, beder jeg Dem afvente kommunens  

 afgørelse før De tager stilling til om der er grundlag for på ny at klage til  

 mig.
Rekonstruktion af breve om afkrævning af bidrag Jeg har af egen drift rejst  

 en sag vedrørende kommunens manglende mulighed for at rekonstruere de  

 afkrævningsbreve som er sendt til (M), jf. det som kommunen i udtalelsen af  

 3.  

 april 2001 har skrevet herom, og § 17, stk. 1, i ombudsmandsloven (lov nr.  

 473  

 af 12. juni 1996). I dag har jeg bedt Københavns Kommune om en udtalelse i  

 sagen.
Jeg har i den forbindelse henvist til den sag som er nævnt i  

 Folketingets Ombudsmands beretning for året 1997, s. 198ff*. Til Deres  

 orientering vedlægger jeg en kopi heraf.
Underretning efter persondataloven (M)s sag om inddrivelse af  

 ægtefællebidrag indeholder personoplysninger om (H).
I overensstemmelse med  

 principperne i persondataloven (lov nr. 429 af 31. maj 2000) har jeg derfor  

 orienteret (H) om sagen og sendt hende en kopi af dette brev.
Jeg har også  

 tilsendt hende en folder om ombudsmanden og persondataloven.
På det foreliggende grundlag  

 foretager jeg mig ikke mere i anledning af Deres henvendelse. Herefter modtog jeg bl.a.  

 oplysning om at kommunen den 17. januar 2002 havde accepteret As  

 forligstilbud  

 ifølge hvilket M havde et samlet tilgodehavende på 100.682 kr.
 Jeg meddelte at jeg tog  

 dette til efterretning, og jeg foretog mig ikke mere i erstatningssagen.
 NOTER: (*) FOB 1987, s. 102,  

 og  

 FOB 1997, s. 198.
