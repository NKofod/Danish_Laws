Ved noteveksling i Maseru den 27. september og den 11. oktober 1989 er der indgået en overenskomst mellem Danmark og Lesotho, ifølge hvilken den danske regering yder Lesotho en gave på 54 millioner kroner til opførelse af en 2-sporet kombineret beton- og stålbro over Senqu-floden i tilknytning til et større EF-finansieret vejprojekt.
 Projektet forventes gennemført i løbet af 2 år.
Overenskomsten erstatter finansieringsoverenskomsten af 17. februar 1988  

 med Lesotho, jf.
Udenrigsministeriets bekendtgørelse nr. 62 af 16. maj 1988,  

 Lovtidende C.
Restbeløbet på 38,9 millioner kroner fra den tidligere  

 overenskomst er samtidig annulleret.
