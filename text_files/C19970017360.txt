Indledning Med bekendtgørelse nr. 72 af 28. januar 1997 om en varslingspulje ved  

 afskedigelser af større omfang fastsættes retningslinier for anvendelsen af  

 puljen samt fremgangsmåden ved ansøgning om puljemidler.
 Varslingspuljen, som skal finansiere særlige erhvervs- og  

 beskæftigelsesmæssige foranstaltninger, er kommet i stand i tilslutning til  

 vedtagelsen af lov nr. 414 af 1. juni 1994 om varsling m.v. i forbindelse med  

 afskedigelser af større omfang (varslingsloven).
 For at sikre, at varslingspuljens midler anvendes efter sit formål,  

 etableres et samarbejde mellem arbejdsmarkedssystemet og  

 erhvervsfremmesystemet om puljemidlernes anvendelse til konkrete initiativer  

 i lokalområdet.
 I bilag 1 til denne vejledning er gengivet en kort redegørelse for  

 varslingsreglerne.
 Til bekendtgørelsens § 1:
 Puljens størrelse:
Ifølge finansloven afsættes der fra og med 1996 ialt 75 mill. kr. til  

 formålet.
Beløbets størrelse prisreguleres på de årlige finanslove.
 Arbejdsministeriets andel af puljen udgør 50 mill. kr. årligt, mens  

 Erhvervsministeriets andel udgør de resterende 25 mill. kr., jfr. iøvrigt om  

 varslingspuljens administration nedenfor i bemærkningerne til  

 bekendtgørelsens § 5.
 Puljens anvendelsesområde:
Varslingspuljen kan anvendes til en særlig arbejds- og  

 erhvervsfremmeindsats til løsning af akut opståede problemer i forbindelse  

 med afskedigelser af større omfang.
Den særlige indsats supplerer de  

 aktiviteter, som arbejdsmarkedssystemet og erhvervsfremmesystemet normalt har  

 mulighed for at tilbyde.
 Der vil i et begrænset omfang kunne bevilges lønsumsmidler af puljen  

 f.eks. i forbindelse med etablering af en særlig enhed i virksomheden eller i  

 lokalområdet, hvori indgår medarbejdere fra AF.
 Midler fra varslingspuljen kan ikke anvendes som forsørgelsesgrundlag for  

 den personkreds, der er omfattet af ansøgningen.
 I bilag 2 til denne vejledning er anført eksempler på henholdsvis  

 arbejdsmarkeds- og erhvervsfremmepolitiske tiltag, der enten knytter direkte  

 an til eller som kan komme på tale i bredere forstand i forhold til en  

 konkret varslingssituation.
 Varslingspuljemidlerne kan alene anvendes til foranstaltninger, der har  

 tilknytning til en konkret varslingssituation, som er omfattet af henholdsvis  

 bekendtgørelsens § 2, stk. 1, eller stk. 2.
 Det bemærkes i den forbindelse, at der også er tale om en konkret  

 varslingssituation i tilfælde, hvor afskedigelserne skyldes, at en virksomhed  

 standser sine aktiviteter som følge af konkurs eller likvidationsakkord efter  

 konkurslovens regler, og der ikke er pligt til at sende den anden skriftlige  

 meddelelse til arbejdsmarkedsrådet, hvis ikke arbejdsmarkedsrådet anmoder om  

 det, jf. bilag 1.
For flere foranstaltningers vedkommende gælder, at de skal sættes i værk  

 meget hurtigt.
Denne omstændighed vil få afgørende indflydelse på den  

 tidshorisont, under hvilken arbejdsmarkedssystemet og erhvervsfremmesystemet  

 kommer til at fungere.
Der tænkes her specielt i relation til proceduren for  

 ansøgning om puljemidler til Arbejdsmarkedsstyrelsen og Erhvervsfremme  

 Styrelsen, jfr. nedenfor i bemærkningerne til bekendtgørelsens § 3 og § 4.
 Til bekendtgørelsens § 2:
 Varslingspuljen finder anvendelse i de tilfælde, hvor antallet af varslede  

 afskedigelser udgør mindst 50 % af antallet af lønmodtagere på et arbejdssted  

 med mindst 100 ansatte, jfr. varslingslovens § 7.
 Puljen finder endvidere anvendelse i forbindelse med varsling af  

 afskedigelser af mindst 30 medarbejdere på et arbejdssted, der er beliggende  

 i særligt udsatte lokalområder, hvor de varslede afskedigelser vil medføre en  

 markant stigning i arbejdsløsheden.
 Puljen kan endelig anvendes i forbindelse med påtænkte, endnu ikke  

 varslede afskedigelser, hvis det regionale arbejdsmarkedsråd får begrundet  

 formodning om, at der i en nærmere fremtid kan påregnes iværksat varsling af  

 afskedigelser af det foran under afsnit 1 og afsnit 2 nævnte omfang.
 Ansøgningsproceduren, der kan udløse midler fra varslingspuljen, kan  

 indledes, når den anden skriftlige meddelelse i medfør af varslingslovens § 7  

 er sendt til arbejdsmarkedsrådet, jf. nærmere herom i bilag 1 .
 Ansøgningsproceduren kan tillige indledes i tilknytning til den  første  

 skriftlige meddelelse til arbejdsmarkedsrådet i medfør af varslingslovens  

 § 6, stk. 2.
 Ansøgningsproceduren kan endelig indledes f.eks. på grundlag af  

 virksomhedens uformelle kontakt til AF forud for arbejdsgiverens  

 skriftlige meddelelse, bl.a. med henblik på at få oplyst, hvilken form for  

 assistance AF kan tilbyde i den konkrete situation.
 Iværksættelse af ansøgningsproceduren i de 2 sidstnævnte situationer  

 forudsætter dels, at lønmodtagerne på virksomheden eller disses  

 repræsentanter, såfremt sådanne er valgt eller udpeget, inddrages i  

 forhandlingerne om varslingspuljens eventuelle anvendelse og dels, at  

 virksomheden fremsætter ønske om, at ansøgningsproceduren indledes.
 Til bekendtgørelsens § 3 og 4:
 Der er ikke fastsat særlige formkrav for udarbejdelse af forslag til  

 puljemidlernes anvendelse, men for at sikre en vis ensartethed i  

 Arbejdsmarkedsstyrelsens og Erhvervsfremme Styrelsens behandling af  

 ansøgningerne anbefales det, at der udarbejdes en grundplan, som angiver den  

 beskæftigelses- og erhvervsmæssige indsats, der bør være den basale i  

 forbindelse med enhver varsling eller optakt til varsling i regionen.
 Grundplanen bør henvise til relevante eksisterende erhvervs- og  

 beskæftigelsesplaner, hvis sådanne forefindes, og bør endvidere redegøre for,  

 hvilke tiltag - eksempelvis udvalgt blandt de i bilag 2 oplistede - der vil  

 være særligt anvendelige i regionen.
 Med udgangspunkt i den konkrete varslingssituation udarbejdes ansøgning om  

 varslingspuljemidler.
Ansøgning om puljemidler udarbejdes af det regionale arbejdsmarkedsråd i  

 samarbejde med det teknologiske informationscenter (TIC), der er beliggende i  

 vedkommende AFregion.
Herudover kan der efter behov inddrages repræsentanter  

 fra organisationer og offentlige myndigheder.
Til bekendtgørelsens § 5 Ansøgning om puljemidler Ansøgninger om puljemidler indsendes til Arbejdsmarkedsstyrelsen, der  

 videresender de erhvervsrettede ansøgninger til Erhvervsfremme Styrelsen.  

 Arbejdsmarkedsstyrelsen og Erhvervsfremme Styrelsen træffer herefter i  

 fællesskab beslutning om hvilke ansøgninger, der skal imødekommes.
 Det forudsættes, at Arbejdsmarkedsstyrelsen og Erhvervsfremme Styrelsen  

 uden unødigt ophold tager stilling til de indkomne ansøgninger.
Uforbrugte puljemidler Ifølge finansloven vil eventuelle uudnyttede puljemidler kunne overføres  

 til anvendelse i følgende finansår, og der kan inden for den samlede pulje på  

 75 mill. kr. ske overførsler mellem Erhvervsministeriets konto og  

 Arbejdsministeriets konto.
Ophævelse af tidligere vejledning Vejledningen erstatter den tidligere vejledning af 28. januar 1997 om en  

 varslingspulje.
Arbejdsministeriet, den 1. december 1997 Merete Bingen-Jakobsen / Povl Holm Bilag 1 Gældende varslingsregler/praksis Varslingsreglerne har to hovedformål.
 Det ene er, at der så tidligt som muligt forud for påtænkte  

 afskedigelser skal optages forhandlinger på den berørte virksomhed om,  

 hvorledes afskedigelser kan undgås eller begrænses eller følgerne af  

 afskedigelserne kan afbødes.
Det andet formål er at give Arbejdsformidlingen mulighed for på et  

 tidligt stadium at søge løsninger på de problemer, som afskedigelserne  

 rejser.
Det kan være omskolingsinitiativer, opkvalificeringstilbud og  

 lignende tilbud, der kan forbedre mulighederne for at finde et nyt job.
 For at give et begreb om, under hvilke lovmæssige betingelser - ved siden  

 af bekendtgørelsens bestemmelser - der skal være opfyldt for, at  

 varslingspuljen kan komme i anvendelse, gives der her en kort redegørelse for  

forhandlingspligten i lovens kapitel 2 og for varslingen af  

 afskedigelserne i lovens kapitel 3.
Forhandlingspligten Hvis en arbejdsgiver agter at foretage afskedigelser omfattet af  

 varslingsloven, skal arbejdsgiveren så tidligt som muligt indlede  

 forhandlinger med lønmodtagerne på virksomheden eller disses repræsentanter.
Arbejdsgiveren skal give lønmodtagerne alle nødvendige oplysninger og  

 skriftlig meddelelse i det mindste om årsagerne til afskedigelserne, om  

 antallet af lønmodtagere, der påtænkes afskediget, antallet af lønmodtagere,  

 der normalt beskæftiges på virksomheden, og over hvilken periode det  

 forudses, at afskedigelserne skal ske.
Der er tale om oplysninger, der er af  

 væsentlig betydning for en helhedsvurdering af virksomhedens økonomi m.v.,  

 således at medarbejderne sættes i stand til at stille konstruktive forslag  

 med henblik på at undgå eller begrænse afskedigelser.
Varslingen Arbejdsgiverens skriftlige meddelelse til lønmodtagerne, skal  

 arbejdsgiveren samtidig sende til arbejdsmarkedsrådet.
Det er den   

 første skriftlige meddelelse til rådet, og med denne første meddelelse  

indledes varslingen af arbejdsmarkedsrådet.
 Efter forhandlingerne med lønmodtagerne tager arbejdsgiveren stilling til  

 situationen, og hvis arbejdsgiveren fortsat agter at foretage afskedigelser  

 af større omfang, skal arbejdsgiveren sende arbejdsmarkedsrådet den anden  

 skriftlige meddelelse herom med nærmere oplysninger.
Senest 10 dage efter den anden skriftlige meddelelse til  

 arbejdsmarkedsrådet skal arbejdsgiveren underrette arbejdsmarkedsrådet om,  

hvilke personer der omfattes af afskedigelserne.
De berørte personer  

 skal senest samtidig underrettes.
Hvis en virksomhed standser sine  

 aktiviteter som følge af konkurs eller likvidations-akkord efter  

 konkurslovens regler, gælder dog den særlige regel, at den anden  

 skriftlige meddelelse kun skal sendes til arbejdsmarkedsrådet, hvis  

 arbejdsmarkedsrådet anmoder om at få meddelelsen.
Varslingen er imidlertid  

 indledt med den første skriftlige meddelelse til arbejdsmarkedsrådet, og det  

 betyder med hensyn til varslingspuljen, at der også ved konkurs og  

 likvidationsakkord efter konkurslovens regler kan gøres brug af puljen, hvis  

 betingelserne herfor i øvrigt er opfyldt.
 Hvis der er tale om arbejdssteder, der normalt beskæftiger mindst 100  

 lønmodtagere, og hvor arbejdsgiveren påtænker at afskedige mindst 50 pct. af  

 medarbejderne på arbejdsstedet, kan den anden skriftlige meddelelse til  

 arbejdsmarkedsrådet tidligst sendes 21 dage efter, at der er indledt  

 forhandlinger med lønmodtagerne.
 Når den anden skriftlige meddelelse er afsendt til arbejdsmarkedsrådet,  

 begynder varslingsperioden at løbe, idet afskedigelserne tidligst får  

 virkning 30 dage, henholdsvis 8 uger  efter, at meddelelsen er sendt  

 til rådet.
 Hvis der er tale om afskedigelser af mindst 50 pct. af lønmodtagerne på  

 arbejdssteder med normalt mindst 100 ansatte, får afskedigelserne tidligst  

 virkning 8 uger efter, at arbejdsgiveren har sendt den anden skriftlige  

 meddelelse til arbejdsmarkedsrådet (den egentlige varsling), mens  

 afskedigelserne i andre tilfælde tidligst får virkning 30 dage efter dette  

 tidspunkt.
Ved et arbejdssted forstås i loven en enhed af arbejdsgiverens virksomhed,  

 hvor en eller flere af virksomhedens lønmodtagere er beskæftiget.
Har en  

 virksomhed flere arbejdssteder beliggende i samme kommune, betragtes  

 arbejdsstederne som eet arbejdssted.
Arbejdsstedet kan være hele  

 virksomheden, hvis den er placeret på een og samme adresse, eller  

 arbejdsstedet kan være en under virksomheden hørende enhed/adresse, hvor  

 virksomheden beskæftiger lønmodtagere (f.eks. fabrik, værkstedsafdeling,  

 butik, byggemarked eller lager).
I varslingssituationer, hvor der på et arbejdssted med normalt 100 ansatte  

 afskediges mindst 50 pct. af lønmodtagerne, vil der således sammenlagt  

 forløbe 77 dage (21 dage + 8 uger) fra det tidspunkt, hvor arbejdsgiveren  

 indleder forhandlinger med lønmodtagerne, og indtil afskedigelserne kan  

 effektueres.
I andre tilfælde, hvor varslingsreglerne finder anvendelse, vil  

 der, fra tidspunktet for forhandlingernes indledning og indtil  

 afskedigelserne kan effektueres, forløbe 30 dage med tillæg af den tid, der  

 er brugt til forhandling med lønmodtagerne.
 Praksis:
 I praksis sker det oftest, at arbejdsgiveren, lønmodtagerne eller disses  

 repræsentanter uformelt kontakter AF før eller i forbindelse med de ovenfor  

 nævnte forhandlinger med henblik på at få oplyst, hvilken form for  

 assistance, AF kan tilbyde i den konkrete situation.
Bilag 2 Eksempler på foranstaltninger til hvilke der kan søges puljemidler For overskuelighedens skyld er de arbejdsmarkedspolitiske og de  

 erhvervsfremmepolitiske eksempler på foranstaltninger grupperet hver for sig.
 Forslag til arbejdsmarkedspolitiske tiltag:
 * Generelle informationsmøder på virksomheden vedrørende  

 uddannelsesmuligheder, orlovsmuligheder, etableringsydelse, rettigheder og  

 pligter som ledig m.v.
* Individuelle rådgivningssamtaler mellem AF, virksomhedens ledelse og  

 tillidsrepræsentanter med henblik på aftale om, hvordan AF's tilbud skal  

 udformes * Vejledning og etablering af uddannelsesorlov på virksomheden med henblik  

 på at undgå afskedigelser * Udarbejdelse af personprofil/kvalifikationsprofil for hver enkelt  

 afskediget * Gennemførelse af målrettede jobsøgningskurser for de afskedigede  

 medarbejdere * Oprettelse af krisecenter på virksomheden, eventuel ved udstationering  

 af AF-medarbejdere, og efter omstændighederne betaling af AF-medarbejdernes  

 løn via puljemidler * Opkvalificering af de afskedigede medarbejdere gennem kurser, der skal  

 give faglige og almene tillægskvalifikationer * Gennemførelse af uddannelses- og personaleplanlægning i omkringliggende  

 virksomheder med henblik på jobrotation og nye arbejdspladser.
 Forslag til erhvervsfremmepolitiske tiltag:
* Styrkelse af den offentlige forskning og videnoverførsel til  

 virksomhederne - etablering af f.eks. lokale forskningsformidlingsnetværk og  

 lokale forskningsinstitutter * Initiativer, der tager sigte på at sikre, at erhvervslivet har adgang  

 til tilstrækkelig arbejdskraft med de relevante kompetencer - f.eks  

 samarbejdsprojekter mellem virksomheder og uddannelsesinstitutioner om  

 efteruddannelses af virksomhedens medarbejdere * Initiativer, der tager sigte på at sikre, at virksomhederne har den  

 nødvendige teknologiske service og rådgivning til rådighed - f.eks at  

 subsidiere prisen på den udbudte teknologiske service m.v.
* Initiativer, der tager sigte på at tiltrække udenlandske investeringer -  

 f.eks. gennemførelse af markedsføring i udlandet og etablering af et  

 regionalt »modtageapparat« * Initiativer, der tager sigte på, at kombinere de kompetencer, der ligger  

 i de to sektorer med henblik på at skabe nye og bedre erhvervsmuligheder -  

 f.eks etablering af offentlige indkøbs- og udviklingskontrakter og  

 offentlige-private erhvervsfremmeselskaber * Initiativer, der tager sigte på øget inddragelse af erhvervspolitiske  

 hensyn i den offentlige regulering og service - f.eks. lette administrative  

 byrder og information om skat, miljø, byggeri m.v.
