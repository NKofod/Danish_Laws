 I medfør af § 6, § 31, stk. 1, § 43, § 45, stk. 1, samt § 61 i lov nr. 212  

 af 23. maj 1979 om kemiske stoffer og produkter, jfr. lovbekendtgørelse nr.  

 574 af 26. august 1987, og efter aftale med landbrugsministeren, fastsættes:
 § 1.  Denne bekendtgørelse omfatter salg til  

 anvendelse i Danmark af fosforholdige handelsgødninger baseret på råfosfat  

 med et totalt fosforindhold på 1% eller derover, udregnet på vægtbasis i  

 foreliggende tilstand.
 Stk. 2.  Bekendtgørelsen omfatter ikke staldgødning,  

 kompost, slam eller tilsvarende affaldsprodukter, medmindre disse er tilsat  

 fosfor, udvundet af råfosfat.
 § 2.  Salg fra producent eller importør af de i § 1,  

 stk. 1, nævnte fosforholdige handelsgødninger er tilladt, såfremt indholdet  

 af cadmium i en vilkårlig prøve, målt efter de i bilaget angivne  

 analysemetoder, ikke overstiger de i bilaget fastsatte grænseværdier.
 § 3.  Tilsynet med overholdelse af reglerne i denne  

 bekendtgørelse udøves af Miljøstyrelsen.
 Stk. 2.  Landbrugsministeriets Gødningstilsyn udtager  

 prøver for de af bekendtgørelsen omfattede gødninger til analyse og meddeler  

 resultaterne til Miljøstyrelsen.
Stk. 3.  Udgifterne til udtagelse og analyse af prøver  

 til kontrolanalyse dækkes ved afgifter, der for hvert finansår pålignes  

 producenter og importører af de af bekendtgørelsen omfattede varer.
Afgiften  

 opkræves af Landbrugsministeriets Gødningstilsyn.
 § 4.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
 § 5.  Miljøstyrelsens tilsynsafgørelser, samt  

 afgørelser efter § 4, kan ikke påklages til anden administrativ myndighed.
 § 6.  Medmindre højere straf er forskyldt efter den  

 øvrige lovgivning, straffes overtrædelse af § 2 med bøde eller hæfte.
 Stk. 2.  For overtrædelser, der begås af aktieselskaber,  

 anpartsselskaber eller lignende, kan der pålægges selskabet som sådant  

 bødeansvar.
 § 7.  Bekendtgørelsen træder i kraft den 15. april  

 1989.
Miljøministeriet, den 5. april 1989 LONE DYBKJÆR /Hans Jurgen Stehr Bilag Maksimalt cadmiumindhold jf. § 2 Maksimalt tilladeligt indhold af cadmium i de af bekendtgørelsen omfattede  

 fosforholdige handelsgødninger.
 Tallene angiver mg cadmium (Cd) pr. kg fosfor (P).
Analysemetoder jf. § 2 Ekstraktion af cadmium foretages efter ISO-standard 7497 (1984).
 Cadmium-bestemmelsen foretages efter ISO-standard 5961 (1985), metode A.
