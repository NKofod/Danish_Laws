1. Værdien af frirejser og rabatrejser med fly er i  

 princippet skattepligtig indkomst.
Beskatning skal dog kun ske, hvis der er  

 tale om en væsentlig økonomisk fordel for modtageren, jf.  

 ligningsvejledningen D 1.9.
2. Ligningsrådet har vedtaget, at frirejser og  

 rabatrejser med fly for ansatte i flyselskaber m.v. inden for de nordiske  

 lande og Hamborg ikke skal beskattes.
For fri- og rabatrejser herudover kan  

 der ved indkomstopgørelsen bortses fra en fri- eller rabatrejse om året,  

 medens yderligere frirejser m.v. værdiansættes til 50% af den pris, der  

 gælder i almindelig handel, med fradrag af den ansattes egen betaling.
3. Ligningsrådet har endvidere i medfør af  

 skattekontrollovens § 8D pålagt flyselskaber, der er hjemmehørende eller har  

 fast driftssted her i landet, at give oplysning om frirejser m.v. på  

 oplysningsseddel for modtageren.
Rådet har for ansatte m.v. i SAS fastsat  

 beløbssatser, der anvendes for fri- og rabatrejser inden for forskellige  

 zoner.
Satserne vil blive medtaget i ligningsvejledningen for 1980.
 4. De nævnte bestemmelser har virkning for rejser, der  

 foretages efter den 1. oktober 1980.
 Statsskattedirektoratet, den 19. august  

 1980.
