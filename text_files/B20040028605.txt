Bekendtgørelse om anvendelse af præimplantationsdiagnostik  

  

 i særlige tilfælde I medfør af § 7, stk. 4, i lov nr. 460 af 10.  

 juni 1997 om kunstig befrugtning i forbindelse med lægelig behandling,  

 diagnostik og forskning m.v., som ændret ved lov nr. 240 af 5. april 2004  

 fastsættes:
 § 1.  

  

 Sundhedsstyrelsen kan meddele tilladelse til anvendelse af  

 præimplantationsdiagnostik, hvor tungtvejende hensyn til behandling af et  

 barn  

 med en livstruende sygdom taler herfor.
 Stk. 2.  

  

 Tilladelsen  

 skal være begrundet i konkrete sundhedsfaglige vurderinger af det syge barns  

 og  

 familiens forhold.
 Stk. 3.  

  

 Følgende  

 krav skal være opfyldt:
 1)  

 	  

    

 Formålet skal være at  

 hjælpe et barn af én af forældrene eller dem begge.
 2)  

 	  

    

 Det pågældende barn  

 skal lide af livstruende sygdom.
 3)  

 	  

    

 Alle andre  

 behandlingsmuligheder skal være undersøgt.
 4)  

 	  

    

 Der må ikke findes  

 ligeværdige alternativer til søskendedonation af stamceller.
 5)  

 	  

    

 Behandling af det  

 syge barn med stamceller fra navlesnor eller knoglemarv fra en rask bror  

 eller  

 søster skal ud fra sundhedsfaglige erfaringer kunne forventes at føre til en  

 afgørende forbedring i barnets helbredstilstand eller overlevelsesmuligheder.
 6)  

 	  

    

 Det raske barn må  

 ikke i forbindelse med donationen udsættes for indgreb, der i sig selv er  

 uacceptable, for eksempel fordi det er velfærdstruende, i alvorlig grad  

 smertefuldt eller på anden måde krænkende.
 7)  

 	  

    

 Forældrene skal have  

 modtaget en grundig information og rådgivning som forudsætning for  

 behandlingen, herunder også om belastningerne for kvinden og graden af  

 sandsynlighed for at opnå et vævsforligeligt og sygdomsfrit barn.
 8)  

 	  

    

 Der må ikke ske  

 genetisk modifikation af det eller de æg, der udvælges.
 § 2.  

  

 Anmodning indeholdende den faglige begrundelse, jf. § 1 skal, bilagt  

 skriftligt forældresamtykke, rettes til Sundhedsstyrelsen af den for barnets  

 behandling ansvarlige læge i et regi, som repræsenterer den højeste  

 indenlandske sagkundskab.
 Stk. 2.  

  

 Anmodningen  

 skal være ledsaget af en udtalelse fra den landsdelsafdeling, som skal  

 forestå  

 præimplantationsdiagnostikken, samt fra relevant klinisk-genetisk  

 landsdelsafdeling.
 Stk. 3.  

  

 Sundhedsstyrelsen indhenter supplerende oplysninger i det omfang, styrelsen  

 finder det nødvendigt.
 § 3.  

  

 Sundhedsstyrelsen påser inden tilladelse meddeles, at kriterierne i § 1  

 er  

 opfyldt, og at alle andre helbredende behandlingsmuligheder kan anses for  

 udtømte.
 § 4.  

  

 Bekendtgørelsen træder i kraft den 5. maj 2004.
