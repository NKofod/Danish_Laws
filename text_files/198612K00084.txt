Nr LSF 84 Forslag til Lov om ændring af lov om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v.
Fremsat af landbrugsministeren (Britta Schall Holberg) den 12. november 1986 Vedtaget ved tredjebehandling den 18. december 1986 Lov nr 946 af 23/12/1986 § 1 I lov om administration af Det europæiske økonomiske Fællesskabs forordninger om markedsordninger for landbrugsvarer m.v., jf.
lovbekendtgørelse nr. 487 af 13. september 1984, foretages følgende ændringer:
 1. § 4 affattes således:
»§ 4. Landbrugsministeren kan efter indstilling fra udvalget fastsætte bestemmelser om betaling af afgifter af landbrugsvarer, der fremstilles her i landet, og om betaling af de samme afgifter af tilsvarende landbrugsvarer, der indføres her til landet, samt om, i hvilket omfang sådanne afgifter skal refunderes for landbrugsvarer, når disse anvendes som materiale i industrielt fremstillede varer.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om beskatning til kommunerne af faste ejendomme opkræves hos landbrugsejendomme og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med ministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de af loven omfattede varer, som ikke er i strid med Fællesskabets regler.
Stk. 4. Landbrugsministeren kan bestemme, at en del af de i stk. 2 nævnte midler kan anvendes til miljøforbedrende investeringer i landbruget.
Stk. 5. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 6. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysninger om klageadgangen og om ministerens adgang til at ændre afgørelsen uden klage.
Stk. 7. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt.« 2. § 16, stk. 9, affattes således:
 »Stk. 9. Sager om overtrædelse af stk. 1-6 behandles som politisager.
Retsmidlerne i retsplejeloven kapitel 73 kan anvendes i samme omfang som i statsadvokatsager.« 3. § 21 affattes således:
 »§ 21. Loven gælder ikke for Færøerne og Grønland«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 199 § 1 I lov om administration af Det europæiske økonomiske Fællesskabs forordninger om markedsordninger for landbrugsvarer m.v., jfr.
lovbekendtgørelse nr. 487 af 13. september 1984 foretages følgende ændringer:
 1. § 4 affattes således:
»§ 4. Landbrugsministeren kan efter indstilling fra udvalget fastsætte bestemmelser om betaling af afgifter af landbrugsvarer, der fremstilles her i landet og om betaling af de samme afgifter af tilsvarende landbrugsvarer, der indføres her til landet, samt om i hvilket omfang sådanne afgifter skal refunderes for landbrugsvarer, når disse anvendes som materiale i industrielt fremstillede varer.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om beskatning til kommunerne af faste ejendomme opkræves hos landbrugsejendomme og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med ministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de af loven omfattede varer, som ikke er i strid med Fællesskabets regler.
Stk. 4. Landbrugsministeren kan bestemme, at en del af de i stk. 2 nævnte midler kan anvendes til miljøforbedrende investeringer i landbruget.
Stk. 5. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 6. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysninger om klageadgangen og om ministerens adgang til at ændre afgørelsen uden klage.
Stk. 7. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt.« 2. § 16, STK. 9, affattes således:
 »Stk. 9. Sager om overtrædelse af stk. 1-6 behandles som politisager.
Retsmidlerne i retsplejeloven kapitel 73 kan anvendes i samme omfang som i statsadvokatsager«.
 3. § 21 affattes således:
 »§ 21. Loven gælder ikke for Færøerne og Grønland«.
§ 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET TIL § 1 Til nr. 1.
Efter den pågældende lov indgår de i henhold til lovens § 4 opkrævede produktionsafgifter i een fond.
I praksis findes der imidlertid en underfond for hver af de afgifter, der opkræves på landbrugsvarer samt en underfond for den del af den amtskommunale grundskyld, der opkræves på landbrugsejendomme og som indbetales til statskassen (den såkaldte promilleafgift).
Det foreslås derfor at ændre ordlyden, således at det fremgår, at der er tale om flere fonde.
Efter loven anvendes promilleafgiftsmidlerne til de samme formål som de egentlige § 4-afgifter, nemlig til erhvervsøkonomiske foranstaltninger vedr. produktion og afsætning af landbrugsvarer.
 Det foreslås, at en del af provenuet, der i 1986 er på 163,3 mill.
kr. og i 1987 anslås til at udgøre ca. 176, 3 mill. kr. i stedet kan anvendes til delvis finansiering af udgifterne i forbindelse med miljøforbedrende investeringer i landbruget.
Det forudses, at der til dette formål skal anvendes 20 mill. kr. i 1986 og 36 mill.
 kr. årligt i 1987-1990.
I de af Folketinget valgte statsrevisorers »Beretning om produktions- og promilleafgiftsfondene inden for landbrugs-, gartneri- og fiskeriområdet« gives der udtryk for et ønske om, at man overgår til en ensartet revisionsordning, hvorefter hele fondsområdet som hidtil revideres af private revisorer, men nu i henhold til en af landbrugsministeren udstedt revisionsinstruks, og således at Rigsrevisionens indseende for fremtiden baseres på lov om revisionen af statens regnskaber m.m. § 4. Af de bestemmelser, landbrugsministeren fastsætter i henhold til § 4, stk. 5, vil det fremgå, at revisionen bl.a. skal foregå i overensstemmelse med § 3 i lov om revisionen af statens regnskaber m.m.
Det vil endvidere fremgå, at Rigsrevisionen på ethvert tidspunkt har adgang til at foretage gennemgang af regnskaberne efter lov om revisionen af statens regnskaber m.m., § 4, jfr. § 6.
Siden lovens ikrafttræden den 1. januar 1973 har landbrugsministeren med hjemmel i den nugældende § 4, stk. 3, pkt. 2, ved en række bekendtgørelser overladt den daglige administration af produktionsafgiftsmidlerne til brancheorganisationerne, som derefter administrerer i overensstemmelse med de af ministeren godkendte budgetter.
Imidlertid har Folketingets Ombudsmand i en henvendelse til landbrugsministeren henstillet, at der i forbindelse med ændringerne af § 4 af ordensmæssige grunde tilvejebringes udtrykkelig lovhjemmel for kompetenceoverladelsen til brancheorganisationerne for så vidt angår den daglige administration af fondene.
Det foreslås derfor at ændre bestemmelsen, således at der skabes udtrykkelig lovhjemmel for den bestående praksis på samme måde, som det er tilfældet i § 2, stk.
2. Det foreslås derfor ligeledes at klargøre, at der for så vidt angår konkrete afgørelser, der træffes af organisationerne i henhold til de godkendte budgetter, er rekursmulighed over for ministeren, ligesom der sikres mulighed for, at ministeren, også uden at der foreligger klage, kan gribe ind over for sådanne afgørelser.
Til nr. 2 Ændringen er en følge af foretagne ændringer i retsplejeloven.
Til nr. 3 Ændringen er en følge af Grønlands ændrede status i forhold til EF.
I vedlagte bilag er opstillet paralleltekster for de anførte ændringer.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 4. Landbrugsministeren kan efter indstilling fra udvalget fastsætte bestemmelser om betaling af afgifter af landbrugsvarer, der fremstilles her i landet og om betaling af de samme afgifter af tilsvarende landbrugsvarer, der indføres her til landet, samt om i hvilket omfang sådanne afgifter skal refunderes for landbrugsvarer, når disse anvendes som materiale i industrielt fremstillede varer.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om beskatning til kommunerne af faste ejendomme opkræves hos landbrugsejendomme og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med ministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de af loven omfattede varer, som ikke er i strid med Fællesskabets regler.
Stk. 4. Landbrugsministeren kan bestemme, at en del af de i stk. 2 nævnte midler kan anvendes til miljøforbedrende investeringer i landbruget.
Stk. 5. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 6. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysninger om klageadgangen og om ministerens adgang til at ændre afgørelsen uden klage.
Stk. 7. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt.
--/ § 4. Landbrugsministeren kan efter indstilling fra udvalget fastsætte  

 bestemmelser om betaling af afgifter af landbrugsvarer, der fremstilles her i  

 landet, og om betaling af de samme afgifter af tilsvarende landbrugsvarer,  

 der indføres her til landet, samt om i hvilket omfang sådanne afgifter skal  

 refunderes for landbrugsvarer, når disse anvendes som materiale i industrielt  

 fremstillede varer.
Afgifterne indgår i en fond, der bestyres af udvalget.
 Stk. 2. Den del af den amtskommunale grundskyld, der i henhold til lov om  

 udskrivning af amtskommunal grundskyld opkræves hos landbrugsejendomme og  

 indbetales til statskassen, indgår i den i stk. 1 omtalte fond.
Stk. 3. Fondens midler kan med ministerens godkendelse anvendes til fremme  

 af sådanne erhvervsøkonomiske foranstaltninger vedrørende produktion og  

 afsætning af de af loven omfattede varer, som ikke er i strid med  

 Fællesskabets regler.
Ministeren fastsætter de nærmere bestemmelser for  

 fonden om administration og regnskabsaflæggelse.
Fondens regnskab revideres  

 af rigsrevisionen.
 Stk. 4. Landbrugsministeren meddeler ved hvert finansårs udløb  

 folketingets landbrugs- og fiskeriudvalg, hvilke midler der er indgået i  

 fonden, og hvorledes midlerne er anvendt.
/-- § 16., stk. 9. Sager om overtrædelse af stk. 1-6 behandles som politisager.
Retsmidlerne i retsplejeloven kapitel 73 kan anvendes i samme omfang som i statsadvokatsager.
--/ § 16., stk. 9. Sager om overtrædelse af stk. 1-6 behandles som  

 politisager.
De i lov om rettens pleje kapitel 68, 69, 71 og 72 omhandlede  

 retsmidler finder anvendelse i samme omfang som i sager, som det efter de  

 almindelige regler tilkommer statsadvokaten at forfølge.
/-- § 21. Loven gælder ikke for Færøerne og Grønland.
--/ § 21. Loven gælder ikke for Færøerne.
