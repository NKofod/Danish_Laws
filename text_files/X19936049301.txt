 Mulighed for at anvende mæglervurderingen som grundlag for  

 belåningsudmålingen ved stikprøveudtagne lånesager, med mindre  

 stikprøvevurderingen afviger med mere end 5 %.
 Et institut anmoder om accept af at anvende mæglervurderingen som grundlag  

 for belåningsudmålingen ved stikprøveudtagne lånesager, med mindre  

 stikprøvevurderingen afviger med mere end 5 %. Svaret deles op i 2 dele.  

1)  Hvis stikprøvekontrollen er foretaget inden lånetilbuddet skal  

 denne lægges til grund. 2) Hvis stikprøvekontrollen foretages efter  

 lånetilbuddet, men inden effektueringen heraf (den skal være foretaget  

 inden), og den ikke afviger mere end 5% dog max. 25.000 kr., kan  

 mæglervurderingen benyttes, men er afvigelsen udenfor disse grænser, skal et  

 nyt lånetilbud gives, med stikprøvekontrollen som grundlag.
