 Regler for forhandling m.v. af færdigretter i Frankrig er fastsat i det  

 franske landbrugsministeriums bekendtgørelse af 26. juni 1974  

 »Reglementation des conditions d'hygiene relatives a la preparation, le  

 conservation, la distribution et la vente des plats cuisines a  

 l'avance«.
Ifølge disse bestemmelser skal producenter af færdigretter autoriseres af  

 de franske veterinærmyndigheder.
Dette gælder i princippet også udenlandske  

 producenter, der eksporterer færdigretter til Frankrig.
 For så vidt angår dybfrosne færdigretter af fisk har de franske  

 veterinærmyndigheder nu meddelt, at man kan godkende danske virksomheder, der  

 er autoriseret af det danske fiskeriministerium og anmeldt til de franske  

 myndigheder af Fiskeriministeriets Industritilsyn.
 Detailemballage til dybfrosne færdigretter af fisk, der eksporteres til  

 Frankrig, skal være forsynet med et mærke som nedenstående eksempel, der kan  

 påtrykkes emballagen, og hvori den pågældende virksomheds autorisationsnummer  

 er angivet foran (evt. oven over) bogstaverne PC (Plat Cuisine). Mærket skal  

 have en diameter på 20 mm, men er her for tydeligheds skyld gengivet noget  

 forstørret.
 For dybfrosne færdigretter af fisk skal anvendes kontrolattest Fm 00-90  

 (2. kolonne), jfr. cirkulære af 3. februar 1987 om kontrolattester for fisk  

 og fiskevarer til Frankrig.
