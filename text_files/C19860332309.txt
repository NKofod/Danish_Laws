 En virksomhed rettede forespørgsel til direktoratet for  

 erhvervsuddannelserne, idet virksomheden ønskede oplyst, om den ved  

 gennemsnitsberegningen efter reglerne om tilskud til lære- og praktikpladser  

 kunne anses for »nystartet«.
 Direktoratet svarede, at ejerskifte eller organisatorisk overførsel af  

 enkeltfunktioner til en anden del af en virksomhed med flere afdelinger ikke  

 medfører nogen ændringer for virksomhedens beregninger m.v., men at  

 udskillelse ved frasalg eller nedlæggelse af væsentlige dele af en  

 virksomheds produktionsområder efter et konkret skøn kan medføre en  

 forholdsmæssig fordeling af praktikpladsgennemsnittet efter regler svarende  

 til de regler, der anvendes ved opdeling, f.eks. ved opløsning af et  

 interessentskab til flere selvstændige virksomheder.
 I skønnet over, om opdeling har fundet sted ved nedlæggelse af enkelte  

 produktionsgrene, eksempelvis et støberi, indgår forhold om frasalg,  

 udlejning eller leje, opsigelse af bygninger og arealer, afskedigelse af  

 personale, ophør af bestemte kontraktstyper, bortfald af bestemte  

 samhandelspartnere m.v.
 I skønnet over den forholdsmæssige fordeling indgår den nedlagte  

 produktions andel i omsætningen, personaleforbrug, herunder lære- og  

 praktikpladser m.v.
 Arbejdsformidlingens opgørelse herom vil kunne påklages til direktoratet  

 for erhvervsuddannelserne.
 Hvilket herved meddeles.
 P.D.V.
 E.B.
