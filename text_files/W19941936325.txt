 Orlovsydelser m.v.
- Orlovsydelser under ophold i udlandet Der kan i praksis være tale om orlovsydelser i  

 forbindelse med orlov til uddannelse, sabbat eller børnepasning, jf.  

 Arbejdsministeriets bekendtgørelse nr. 1202 af 27. december 1993. Alle tre  

 former for orlov kan holdes i udlandet.
For så vidt angår orlov til  

 uddannelse  

 skal den uddannelsessøgende dog godtgøre, at der er tale om en godkendt  

 offentlig uddannelse.
 Hvis orlovsydelser modtages under ophold i  

 udlandet, vil de, såfremt modtagerens fulde skattepligt til Danmark efter  

 kildeskattelovens § 1 er ophørt, være begrænset skattepligtige her til landet  

 i  

 henhold til samme lovs § 2, stk. 1, litra b).
 Bl.a. under hensyn til, at orlovsydelser kun kan  

 oppebæres i en tidsbegrænset periode på højst 1 år ad gangen, må det dog i  

 praksis antages stort set at være udelukket, at modtagerens fulde skattepligt  

 vil kunne ophøre under orlovsophold i udlandet.
Såfremt der foreligger fuld skattepligt til  

 såvel Danmark som et opholdsland, med hvilket Danmark har indgået en  

 dobbeltbeskatningsoverenskomst, vil modtageren af samme grund normalt være  

 hjemmehørende i Danmark i dobbeltbeskatningsoverenskomstens forstand.
En  

 undtagelse herfra gælder med hensyn til Grønland, der i  

 dobbeltbeskatningsaftalens forstand efter 6 måneders ophold der bliver  

 betragtet som 'bopælsland' (fra opholdets begyndelse).
 Orlovsydelser i forbindelse med  

 uddannelsesophold i udlandet vil ofte være omfattet af en bestemmelse i en  

 dobbeltbeskatningsoverenskomst, svarende til art. 20 i OECD's  

 modeloverenskomst  

 vedrørende studerende (og lærlinge). En sådan bestemmelse er ikke til hinder  

 for, at Danmark kan udnytte sin interne hjemmel til beskatning af  

 orlovsydelserne, selv om modtageren skulle blive anset for hjemmehørende i  

 vedkommende land, heller ikke for så vidt angår ophold i Grønland, jf.  

 dobbeltbeskatningsaftalens art. 18.
