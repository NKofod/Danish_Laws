Fremsat den 22. marts 2000 af  

 Ole M.
Nielsen (KRF), Tove Videbæk (KRF), Chri  

 stian H.
Hansen (DF) og Svend Aage Fauerho  

 ldt (DF) Forslag til folketingsbeslutning om kompensation for 2 meter bræmmer Folketinget pålægger regeringen at yde  

 økonomisk kompensation til ejere af bredder langs vandløb og  

 søer, som er omfattet af § 69, stk. 1, i vandløbsloven, jf.  

 lovbekendtgørelse nr. 404 af 19. maj 1992.
Bemærkninger til forslaget Forslagsstillerne er af den principielle  

 opfattelse, at der for indførelsen af en dyrkningsfri bræmme  

 på 2 meter langs naturlige eller i regionplanen højt  

 målsatte vandløb og søer anstændigvis må ske  

 en kompensation til de bredejere, der er omfattet af indgrebet.
 Folketinget vedtog den 20. december 1991 i forbindelse med  

 vedtagelse af naturbeskyttelsesloven (lov nr. 9 af 3. januar 1992) § 69, stk.  

 1, i vandløbsloven (lovbekendtgørelse nr. 404 af 19. maj 1992  

 om vandløb). Bestemmelsen lyder således:
» Der har i tidligere love eksisteret regler om  

 faste beskyttelsesbræmmer ved vandløb af typisk 1 meter, og  

 forslagsstillerne er af den opfattelse, at 1 meter er den naturlige  

 bræmme, der til enhver tid må findes af hensyn til en god  

 åkant.
En god åkant holder sammen på  

 vandløbsbredden, så strømmen ikke får jorden til at  

 skride sammen og bremser jorderosion, der skyller mod vandløbet.  

 Bredejerne langs vandløb har også en egeninteresse i at  

 undgå, at der sker skred i åkanten, eller at der skylles jord ud  

 i vandløbet, idet det hurtigt bliver omsat til et økonomisk  

 problem, når vandløbet skal renses op.
Udvidelsen af bræmmen fra 1 meter til 2 meter ved  

 lovændringen var bl.a. begrundet i, at Det er forslagsstillernes opfattelse, at etablering af en  

 dyrkningsfri bræmme på 2 meter   eller for den sags skyld  

 større bræmmer langs vandløb   er egnet som en bufferzone  

 imellem intensivt udnyttede arealer og vandløb til væsentligt at  

 forøge vandløbenes beskyttelse mod overfladeafstrømmende  

 jord, fosfor og kvælstof m.v. og er egnet til at forebygge, at  

 betydelige rensningsudgifter skal afholdes.
Forud for udvidelsen af  

 bræmmen fra 1 meter til 2 meter var det blevet drøftet, om  

 bræmmen skulle udvides til 6 meter, men det endte dog med en  

 bræmme på 2 meter.
 Forslagsstillerne er enige i både de praktiske  

 såvel som i de miljømæssige fordele ved en udvidelse af  

 bræmmen fra 1 meter til 2 meter, men er ikke umiddelbart tilfredse med,  

 at udvidelsen har karakter af en generel, erstatningsfri regulering, for  

 hvilken der ikke skal ydes erstatning efter grundlovens § 73, og  

 foreslår derfor i stedet, at der for udvidelse af bræmmen fra 1  

 meter til 2 meter ydes bredejerne en kompensation.
 Justitsministeriet har i 1987 taget stilling til  

 spørgsmålet om, hvorvidt indførelse af beskyttelseszoner  

 omkring visse naturtyper er omfattet af grundlovens § 73. Justitsministeriet  

 konkluderede, at indgrebet efter ministeriets opfattelse antages at have  

 karakter af en generel, erstatningsfri regulering, idet ministeriet i sin  

 argumentation blandt andet henviste til, at indgrebet har til formål at  

 forhindre miljømæssige skader på de omfattede søer  

 og vandløb m.v. og således tjener væsentlige  

 samfundsmæssige interesser.
Justitsministeriets synspunkt om, at bræmmen er en  

 erstatningsfri regulering deler forslagsstillerne ikke, men accepterer dog,  

 at der er faldet en retslig afgørelse af spørgsmålet, jf.  

 nedenfor.
Forslagsstillerne bemærker, at spørgsmålet om,  

 hvorvidt et indgreb har karakter af ekspropriation beror på et samlet  

 skøn over indgrebets beskaffenhed og på øjnene, som  

 bedømmer indgrebet.
Resultatet kan derfor blive forskelligt alt efter,  

 hvad der indgår i bedømmelsen, og hvem der foretager denne.
Og  

 hvis indgrebet tjener væsentlige samfundsmæssige interesser, er  

 forslagsstillerne uforstående over for, at samfundet ikke vil yde  

 erstatning/kompensation for indgrebet, men lader bredejerne stå alene  

 tilbage med et tab.
Det offentlige viser med andre ord samfundssind på  

 bredejernes bekostning.
Det er forslagsstillernes opfattelse, at havde lovgiverne  

 ved lovens vedtagelse indbygget en kompensationsmodel i forslaget,  

 havde den vedvarende utilfredshed hos de berørte bredejere  

 været forhindret, forståelsen for bræmmens miljømæssige effekt  

 været mere udbredt, årelange retslige slagsmål om  

 ekspropriationsspørgsmål været undgået, en kompensationsmodel for en eventuel fremtidig udvidelse af  

 bræmmen til f.eks. 6 eller 10 meter været klarlagt og bredejerne opnået en principiel og vigtig  

 retfærdighedsfølelse.
 Det er forslagsstillernes opfattelse, at kompensationen  

 dengang og i dag vil være af relativ beskeden størrelse set med  

 det offentliges øjne, men af større betydning for den enkelte  

 bredejer og vigtigst, af principiel og retfærdighedsmæssig stor  

 betydning.
Spørgsmålet om, hvorvidt udvidelsen af  

 bræmmen fra 1 meter til 2 meter er omfattet af grundlovens § 73, har  

 været genstand for en retslig prøvelse.
Højesteret har i  

 en dom af 21. september 1998 stadfæstet Østre Landsrets dom af  

 18. oktober 1996 om, at en dyrkningsfri bræmme på 2 meter  

 indebærer indgreb af en så ringe intensitet, at det ikke generelt  

 er et ekspropriativt indgreb.
Højesteret bemærkede, at  

 således som appellanterne havde formuleret deres nedlagte  

 påstand, kunne de ikke få medhold.
Det viser efter  

 forslagsstillernes opfattelse, at hvis den nedlagte påstand havde  

 været formuleret anderledes, kunne sagsøgerne have fået  

 medhold i, at en dyrkningsfri bræmme er et ekspropriativt indgreb.
Forslagsstillerne anerkender Højesterets  

 afgørelse i den konkrete sag, men er af den opfattelse, at der  

 anstændigvis må ydes en kompensation for indgrebet.
Oprindeligt  

 var det på tale at udvide bræmmen til 6 meter.
Mange bredejere er  

 derfor berettiget nervøse for, at lovgiverne på et senere  

 tidspunkt vil udvide den nuværende bræmme på 2 meter til  

 f.eks. 4 meter og henvise til Højesterets afgørelse om, at  

 udvidelsen "indbærer indgreb af en så ringe  

 intensitet", at indgrebet ikke er omfattet af grundlovens § 73.  

 Lovgiverne kan med andre ord ved brug af "salamimetoden" udvide  

 bræmmen langsomt uden at skulle yde erstatning/kompensation, hvilket  

 forslagsstillerne finder forkert og uretfærdigt.
 Forslagsstillerne ønsker med beslutningsforslaget,  

 at et flertal i Folketinget vedtager, at der for udvidelsen af bræmmen  

 fra 1 meter til 2 meter af principielle og retfærdighedsmæssige  

 grunde må ydes en kompensation til de bredejere, der er omfattet af  

 loven med virkning fra lovens ikrafttræden.
Det er forslagsstillernes tanke, at kompensationens  

 størrelse skal ydes som en erstatning opgjort med en pris pr.  

 m2 bræmmeareal, der er omfattet af udvidelsen fra 1 meter  

 til 2 meter.
Kvadratmeterprisen kunne være den kvatratmeterpris, der  

 anvendes ved f.eks. våde enge, men forslagsstillerne er i øvrigt  

 åbne over for en forhandling herom.
 Herudover skal forslagsstillerne anføre, at hvis  

 Folketinget på et senere tidspunkt ønsker at udvide den  

 nuværende bræmme på 2 meter, hvilket flere mener, der af  

 miljømæssige hensyn kunne blive tale om, så er der med  

 vedtagelse af dette beslutningsforslag fastslået et princip om, at der  

 skal ydes kompensation.
Der barsles faktisk med en udvidelse af bræmmen  

 eller randzonen.
Det fremgår af Pesticidhandlingsplan II af 3. marts  

 2000 om udlægning af randzoner langs målsatte vandløb og  

 søer over 100 m 2.
De økonomiske konsekvenser af gennemførelse  

 af lovgivning i overensstemmelse med beslutningsforslaget skønnes at  

 være relativt beskedne.
Det antages, at i alt ca. 20.000 km  

 vandløb er omfattet af bræmmeudvidelsen, svarende til 4.000 ha.  

 Regnes der med en kompensation på f.eks. 3.700 kr. pr. ha, kan  

 beslutningsforslagets virkninger opgøres til 14,8 mio. kr. i  

 løbende årlig kompensation.
Forslagsstillerne så dog  

 helst, at kompensationen blev omregnet til og udbetalt som et  

 engangsbeløb frem for en årlig udbetaling.
Forslagsstillerne vil  

 under udvalgsbehandlingen søge de økonomiske konsekvenser af  

 forslaget nærmere belyst og herunder vurdere, om kompensationen skal  

 være løbende eller udbetales som et engangsbeløb.
Det er  

 tanken, at lovgivning til gennemførelse af beslutningsforslaget skal  

 have virkning fra 1. januar 2001, såfremt der bliver tale om en  

 løbende udbetalt kompensation, mens en engangskompensation bør  

 kunne udbetales i finansåret 2000-2001.
 Beslutningsforslaget giver for det første en  

 retfærdig kompensation til de bredejere, der gennem en  

 årrække har været omfattet af udvidelsen af bræmmen  

 fra 1 til 2 m, men tager for det andet tillige højde for, hvordan en  

 kompensation vil kunne ydes til de lodsejere/bredejere, der vil blive  

 omfattet af de tiltag, der måtte blive vedtaget som følge af  

 Pesticidhandlingsplan II.
 Det er forslagsstillernes opfattelse, at ydes der en  

 principiel og retfærdig kompensation for udvidelse af bræmmen fra  

 1 til 2 m, vil bredejernes opbakning ved en eventuel kommende udvidelse af  

 bræmmen/randzonen også være anderledes positiv, og  

 tidkrævende retssager om ekspropriationsspørgsmål vil  

 kunne undgås.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kompensation for 2  

 meter bræmmer.
(Beslutningsforslag nr.
B 125).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
