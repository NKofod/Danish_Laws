Skriftlig fremsættelse (22. februar  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsmiljø og lov om visse havanlæg.  

 (Bedriftssundhedstjenesternes arbejde med sundhedsfremme, ret for den ansatte  

 til at forlade sin arbejdsplads ved en alvorlig og umiddelbar fare,  

 udbyderansvar, stramning af bygherreansvaret, gebyr for tilsyn med  

 virksomheder i arbejdsmiljømæssigt særligt belastede  

 brancher, administrative bøder, m.v.).
(Lovforslag nr.
L 172).
På trods af mange  

 års indsats er arbejdsmiljøet i Danmark ikke godt nok.
Antallet  

 af arbejdsskader taler for sig selv.
Regeringen vil se forbedringer af  

 arbejdsmiljøet, og søger derfor at få gennemført  

 en række initiativer, der kan medvirke hertil.
Lovforslaget, der  

 fremsættes i dag, er et af disse initiativer.
Udviklingen har vist, at det er nødvendigt at  

 styrke rammerne for virksomhedernes arbejdsmiljøindsats.
De  

 væsentligste elementer i det lovforslag, der fremsættes i dag,  

 skal netop styrke rammerne for den enkelte virksomheds  

 arbejdsmiljøindsats.
Arbejdstilsynet skal ud på flere virksomheder med et  

 dårligt arbejdsmiljø. Der skal ske en mere intensiv  

 sanktionering af overtrædelser af arbejdsmiljølovgivningen.  

 Bygherrer skal yde deres til, at bygge- og anlægsopgaver kan  

 gennemføres arbejdsmiljømæssigt forsvarligt.
Og udbydere  

 af tjenesteydelser skal medvirke til, at udbudte opgaver ikke skader de  

 ansattes sikkerhed og sundhed.
 De væsentligste elementer i dette lovforslag er:
Udbyderansvar I dag prioriteres arbejdsmiljøet ikke  

 tilstrækkeligt, når tjenesteydelser udbydes.
Derfor får  

 den, der udbyder en tjenesteydelse,  fremover pligter efter  

 arbejdsmiljøloven.
 Forslaget har til formål at sikre, at udbyder  

 medvirker til, at den udbudte opgave kan udføres  

 arbejdsmiljømæssigt fuldt forsvarligt.
 Der stilles krav om, at udbyder overvejer, hvordan den  

 udbudte opgave kan gennemføres arbejdsmiljømæssigt  

 forsvarligt.
 Forslaget sigter primært på de professionelle  

 udbydere.
Stramning af bygherreansvaret En stramning af bygherreansvaret skal medvirke til at  

 nedbringe det store antal arbejdsskader på danske byggepladser.  

 Bygherren har hidtil haft mulighed for at overdrage sin  

 samordningsforpligtelse til en anden person.
Med forslaget sikres, at samordningsforpligtelsen  

 fastholdes hos bygherren.
Bygherren har i kraft af sin position som  

 økonomisk ansvarlig for byggeriet en meget væsentlig indflydelse  

 på arbejdsmiljøarbejdet i planlægningen og  

 opførelsen af byggeriet.
 Som noget nyt stiller forslaget endvidere krav om, at der  

 bliver udpeget en koordinator til at varetage koordineringen af de  

 sikkerheds- og sundhedsmæssige foranstaltninger på  

 arbejdsstedet.
Gebyrbelagt tilsyn Forslaget om gebyrbelagt tilsyn med virksomheder i  

 arbejdsmiljømæssigt særligt belastede brancher giver  

 Arbejdstilsynet mulighed for at intensivere indsatsen overfor disse  

 virksomheder.
 Med forslaget bliver der derfor skabt grundlag for at  

 forbedre arbejdsmiljøstandarden i de mest belastede brancher.
 Dette gøres ved, at arbejdsministeren får  

 bemyndigelse til at fastsætte regler om gennemførelse af det  

 brancherettede tilsyn, samt regler om gebyrer for den brancherettede  

 tilsynsindsats.
Administrative bøder Med forslaget om administrative bøder skabes  

 hjemmel i arbejdsmiljøloven til, at arbejdsministeren kan give  

 Arbejdstilsynet bemyndigelse til at afgøre visse sager om  

 overtrædelse af arbejdsmiljølovgivningen med administrative  

 bøder.
 Der skal være tale om overtrædelser af  

 nærmere angivne formelle og materielle regler, hvor  

 overtrædelserne er ensartede og ukomplicerede, og hvor der ikke  

 optræder bevismæssige tvivlsspørgsmål.
Hensigten med forslaget er at give Arbejdstilsynet  

 mulighed for at reagere hurtigt over for visse overtrædelser.
Forslaget  

 indebærer tillige, at der sker en opprioritering af anvendelsen af  

 bøder for overtrædelser af formelle regler og  

 overtrædelser begået af ansatte og arbejdsledere.
Ret for den ansatte til at forlade sin arbejdsplads i forbindelse med  

 en alvorlig og umiddelbar fare Forslaget om en ret for den ansatte til at forlade sin  

 arbejdsplads i forbindelse med en alvorlig og umiddelbar fare har til  

 formål at gennemføre bestemmelser i dansk ret af EU s  

 rammedirektiv om sikkerhed og sundhed.
 Udover en supplerende gennemførelse af EU-retten,  

 sikrer forslaget en bedre beskyttelse af den ansatte.
 Denne del af forslaget foreslås også at  

 omfatte anlæg omfattet af lov om visse havanlæg, hvor der er  

 behov for at indføre tilsvarende bestemmelser.
Bedriftssundhedstjenesten Bedriftssundhedstjenesten er en vigtig aktør i det  

 forebyggende arbejde på virksomhederne.
Flere og flere virksomheder  

 får et mere helhedsorienteret og integreret syn på  

 arbejdsmiljøarbejdet.
Det indebærer, at virksomhedernes arbejde  

 med sikkerhed og sundhed også går ud over det, der traditionelt  

 betegnes som arbejdsmiljø.
Det er naturligt at se bedriftssundhedstjenesten som en  

 aktør i dette arbejde.
Derfor lægges der som en del af dette  

 lovforslag op til at udvide bedriftssundhedstjenestens muligheder for at  

 arbejde med sundhedsfremme set i et bredt perspektiv.
 Derudover indeholder lovforslaget følgende justeringer:
Konsekvensændringer affødt af ændringer på  

 andre lovområder Ændring af klageregler for bidrag til partsindsatsen og  

 ansøgninger om tilskud m.v. til  

 branchearbejdsmiljørådene Dele af lovforslaget foreslås at træde i kraft  

 1. januar 2002. Andre dele foreslås at træde i kraft 1. juli  

 2001.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
