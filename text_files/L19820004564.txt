Bekendtgørelse af overenskomst af 20.  

 maj 1981 med Den socialistiske Forbundsrepublik Jugoslavien om  

 økonomisk, industrielt og teknisk samarbejde Den 20. maj 1981 undertegnedes i Beograd en overenskomst  

 mellem Danmark og Jugoslavien om økonomisk, industrielt og teknisk  

 samarbejde.
 Overenskomsten har følgende ordlyd:
Oversættelse OVERENSKOMST  

 mellem Kongeriget Danmarks  regering og Den  

 socialistiske Forbundsrepublik Jugoslaviens   

 Forsamlings føderale Eksekutivråd om  

 økonomisk, industrielt og teknisk samarbejde Kongeriget Danmarks regering og Den socialistiske  

 Forbundsrepublik Jugoslaviens Forsamlings føderale  Eksekutivråd  

 (i det følgende benævnt de kontraherende parter) er i ønsket om yderligere at fremme de indbyrdes  

 venskabelige forbindelser og at udvikle det økonomiske, industrielle  

 og tekniske samarbejde mellem deres lande blevet enige om følgende:
Artikel 1 De kontraherende parter vil fremme og lette  

 økonomisk, industrielt og teknisk samarbejde mellem danske  

 virksomheder og jugoslaviske erhvervsforetagender, der betegnes som  

 »organizations of associated labour«, hvilket i det følgende  

 benævnes jugoslaviske erhvervsforetagender.
Artikel 2 De kontraherende parter skal inden for deres kompetence  

 bestræbe sig på at fremme og udvikle alle former for  

 økonomisk samarbejde mellem danske virksomheder og jugoslaviske  

 erhvervsforetagender.
Artikel 3 Med henblik på at øge det økonomiske  

 samarbejde vil de kontraherende parter inden for rammerne af deres kompetence  

 fremme gensidigt fordelagtige langtidskontrakter mellem danske virksomheder  

 og jugoslaviske erhvervsforetagender vedrørende produktion og  

 markedsføring.
Artikel 4 Idet de erkender betydningen af økonomisk,  

 industrielt og teknisk samarbejde for udviklingen af deres økonomiske  

 forbindelser, vil de kontraherende parter inden for rammerne af deres  

 kompetence bestræbe sig på at fremme udviklingen af samarbejde  

 mellem danske virksomheder og jugoslaviske erhvervsforetagender, i  

 særdeleshed inden for industri, landbrug og transport såvel som  

 inden for videnskab og teknik.
 Samarbejdet, der omtales i første afsnit af  

 nærværende artikel, skal gennemføres på basis af  

 kontrakter, der skal indgås mellem danske virksomheder og jugoslaviske  

 erhvervsforetagender.
Artikel 5 Med henblik på at fremme og udvikle samarbejdet  

 mellem de to lande, såvel som for at overvåge  

 virkeliggørelsen af nærværende overenskomsts bestemmelser,  

 er der nedsat en blandet dansk-jugoslavisk kommission for økonomisk,  

 industrielt og teknisk samarbejde.
 Den i denne artikels første afsnit nævnte  

 kommission skal træffe afgørelser om yderligere  

 samarbejdsprogrammer, anbefale områder for samarbejde samt lette  

 formidlingen af forespørgsler mellem danske virksomheder og  

 jugoslaviske erhvervsforetagender.
 Kommissionen skal bestå af en dansk og en  

 jugoslavisk delegation, og hver kontraherende part skal selv udnævne  

 medlemmerne af sin delegation.
 Kommissionen skal mødes periodisk, skiftevis i  

 Danmark og Jugoslavien.
Artikel 6 Denne overenskomst forbliver i kraft i et tidsrum af 10  

 år fra datoen for dens ikrafttræden og forlænges automatisk  

 for et tidsrum af 12 måneder, med mindre en af de kontraherende parter  

 opsiger den senest 3 måneder før udløbet af en  

 12-måneders periode.
 En sådan opsigelse vil ikke have virkning på  

 opfyldelsen af kontrakter og aftaler indgået i medfør af  

 bestemmelserne i denne overenskomst.
Artikel 7 Overenskomsten vil træde i kraft efter en  

 noteveksling, som bekræfter, at de respektive landes konstitutionelle  

 forskrifter er opfyldt, men vil indtil da blive anvendt som gældende  

 fra datoen for dens underskrivelse.
 Udfærdiget i Beograd den 20. maj 1981 i to originale  

 eksemplarer på engelsk.
Hans J.
Christensen for Kongerigets Danmarks Regering Vinko Mir For Den socialistiske Forbundsrepublik Jugoslaviens Forsamlings føderale Eksekutivråd Overenskomsten trådte i medfør af artikel 7 i kraft den 27.  

 oktober 1981.
