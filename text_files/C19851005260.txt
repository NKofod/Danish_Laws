 Nærværende vejledning, gældende for sammendrag hørende til danske  

 patentansøgninger, er udarbejdet i overensstemmelse med de af WIPO  

 offentliggjorte retningslinier for form og indhold af sammendrag i  

 PCT-ansøgninger.
DEFINITION ET SAMMENDRAG ER EN KORTFATTET FREMSTILLING AF DEN TEKNIK, ANSØGNINGEN  

 ANGÅR.
Sammendraget skal gøre det muligt for læseren heraf - uanset dennes  

 patentmæssige baggrund - hurtigt at forstå karakteren af det, opfindelsen  

 angår.
Herved skal sammendraget virke som et effektivt hjælpemidddel ved  

 søgning i det pågældende tekniske område og sætte læseren i stand til at  

 afgøre, om det er nødvendigt at studere selv ansøgningen.
Det skal fremhæves, at sammendraget alene tjener som teknisk information  

 og ikke har nogen egentlig retslig betydning.
Det kan således ikke påberåbes,  

 f.eks. når det drejer sig om at afgøre, hvad der kan udledes af ansøgningen,  

 ved bestemmelse af patentets beskyttelsesomfang, eller når det drejer sig om  

 at afgøre, hvad der i henhold til patentlovens § 2, stk. 2, 2. pkt., skal  

 anses for kendt.
UDFORMNING SAMMENDRAGET SKAL VÆRE KLART AFFATTET OG SÅ KORTFATTER, SOM ANSØGNINGENS  

 TEKNISKE INDHOLD TILLADER.
 Som overskrift angives opfindelsens benævnelse.
Sammendraget bør fortrinsvis indeholde 50-150 ord.
Indeholder ansøgningen  

 for sammendraget relevante tegninger, bør det i ansøgningsdokumentet angives,  

 hvilken eller hvilke figurer, der ønskes publiceret sammen med sammendraget.  

 Figurerne bør kunne være på eet A4-ark.
I sammendraget skal væsentlige træk,  

 der er vist i nævnte figur(er), følges af den relevante henvisningsbetegnelse  

 i parantes.
Sammendraget kan indeholde kemiske og matematiske formler.
I givet fald må  

 den formel, der bedst karakteriserer opfindelsen, indgå i sammendraget.
Selvfølgeheder som »Dette sammendrag angår« eller  

 »Opfindelsen angår« bør undgås.
Det specielle sprog, der anvendes i  

 patentkrav, og som af juridiske grunde omfatter vendinger som »midler  

 til ...«, » organer til ...« og lignende, bør ligeledes  

 undgås.
I stedet må angives de egentlige betegnelser for de pågældende  

 genstande, produkter eller dele.
INDHOLD SAMMENDRAGET SKAL PRIMÆRT VÆRE RETTET MOD DET; DER ER NYT I DEN TEKNIK,  

 OPFINDELSEN TILHØRER.
Det skal endvidere være affattet således Udførlige detaljer med hensyn til omhandlede produkter eller apparaters  

 virkemåde eller form skal ikke angives.
 Ovenstående indebærer, at såfremt opfindelsen angår en modifikation af et  

 kendt apparat, at et kendt produkt eller af en kendt fremgangsmåde, skal  

 sammendraget angå den teknik, modifikationen vedrører.
 Hvis der er tale om en opfindelsen, der har grundlæggende karakter  

 (pioneropfindelse), kan det være hele den omhandlede teknik, der skal anses  

 for ny, og som derfor skal angives i sammendraget.
 Hvis en ansøgning, der angår et produkt, specielt en kemisk forbindelse  

 eller en stofblanding, også indeholder værdifulde oplysninger om produktets  

 fremstilling og/eller anvendelse, skal disse også fremgå af sammendraget.
Omfatter opfindelsen alternative udførelser, skal sammendraget  

 hovedsageligt omhandle den foretrukne og blot beskrive de andre, hvis dette  

 kan gøres kortfattet.
Er dette ikke muligt, skal det nævnes, at  

 alternativerne eksisterer og angives, om de afviger væsentligt fra det  

 foretrukne alternativ.
Specielt når det drejer sig om kemiske opfindelser vedrørende stoffer  

 eller stofblandinger skal såvel arten som brugen af stoffet eller blandingen  

 angives.
F.eks. »alkylbenzensulfonylurinstoffer, anvendelige som orale  

 antidiabetica«.
Eksemplificeres en stofgruppe skal det ske ved et typisk  

 eksempel.
For så vidt angår fremgangsmåder angives reaktionstypen,  

 reaktionsdeltagerne og reaktionsbetingelserne, almindeligvis anskueliggjort  

 ved eet eller flere typiske eksempler.
 Sammendraget må ikke indeholde angivelser af formodede fordele ved  

 opfindelsen eller påstande vedrørende værdien af opfindelsen eller teoritisk  

 mulige anvendelser af denne.
OVERSIGTSKEMA Som en hjælp ved affattelsen af sammendraget vedføjes omstående skema.
Per Lund Thoft Direktør (Kst.) Hvis opfindelsen Bør sammendraget - med opfindelsens benævnelse som Herudover bør man sikre sig, at sammendraget er passende kortfattet, normalt ikke over 150 ord.
