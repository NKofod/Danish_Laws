Bekendtgørelse om afgitring  

 ved dambrug i ferske vande I medfør af § 49, jf. § 47, og § 130, stk. 1, nr. 2, og  

 stk. 2 og 4, i fiskeriloven, jf. lovbekendtgørelse nr. 828 af 31. juli 2004,  

 og  

 efter bemyndigelse fastsættes:
Formål § 1.  

  

 Bekendtgørelsens formål er gennem  

 fastsættelse af bestemmelser om afgitring ved dambrug at sikre fiskepassagen  

 forbi dambrug, der indtager vand fra og/eller udleder vand til vandløb.
 Stk. 2.  

  

 Bekendtgørelsens formål er tillige at sikre, at  

 dambrugsfisk ikke kan undslippe til vandløb, og at vildfisk fra vandløb ikke  

 kan komme ind på dambruget.
Afgitring § 2.  

  

 Ved dambrug, der forsynes med vand fra  

 et vandløb direkte eller gennem fødekanaler, skal der i ethvert indløb og  

 udløb  

 som minimum være anbragt et gitter, så frivandsfisks frie passage forbi  

 dambruget sikres og indtrængen i fødekanaler undgås.
 Stk. 2.  

  

 Åbningerne i gitre må højst være 6 mm ved indløb og  

 højst 10 mm ved udløb.
 Stk. 3.  

  

 Fiskeridirektoratet kan i særlige tilfælde efter  

 samråd med Danmarks Fiskeriundersøgelser, dispensere fra bestemmelsen i stk.  

 2  

 om højst 10 mm ved udløb, når udløb sker ved frit fald over rist, bioblok  

 eller  

 lignende, og såfremt udslip fra dambruget er sikret på anden måde.
 § 3.  

  

 Ind- og udløbsgitre skal udføres i et  

 solidt, ikke fleksibelt og ikke forgængeligt materiale.  

 Materialet må  

 ikke være træ.
 § 4.  

  

 Ind- og udløbsgitre skal fastmonteres i  

 et bygværk og være tætsluttende langs bredder, sider og bund af vandløbet.
 Stk. 2.  

  

 Gitterelementerne skal være rektangulære i  

 tværsnit.
 Stk. 3.  

  

 Gitterelementerne skal sikres eller aflåses,  

 således at gitteret ikke umiddelbart kan fjernes eller løftes.
 Stk. 4.  

  

 Indløbsgitterets overkant skal være mindst 30 cm  

 over højeste vandstand, og udløbsgitterets overkant skal være mindst 1 m over  

 højeste vandstand.
 Stk. 5.  

  

 Fiskeridirektoratet kan efter samråd med Danmarks  

 Fiskeriundersøgelser dispensere fra stk. 4, hvis ind- og udløbet foregår via  

 et  

 rør med fuldt dækkende gitter.
 § 5.  

  

 Ind- og udløbsgitre skal placeres,  

 således at de flugter med vandløbets bredder eller placeres, således at der  

 ikke opstår blindgyder.
 Stk. 2.  

  

 I denne bekendtgørelse forstås ved blindgyde: Et  

 område, hvor vandrende fisk skal bevæge sig modsat deres normale  

 vandringsretning (med- eller modstrøms) for at kunne genoptage vandringen.
 § 6.  

  

 Afgitringen skal være intakt og i  

 funktion hele året, jf. §§ 2-5.
 Stk. 2.  

  

 Hvis afgitringen ikke længere opfylder kravene i §§  

 2-5 eller i øvrigt ikke er intakt eller i funktion, jf. stk. 1, skal  

 dambruget  

 ved ejeren eller den daglige leder straks underrette Fiskeridirektoratet ved  

 det stedlige fiskeriinspektorat.
Godkendelse § 7.  

  

 Afgitringer, der etableres efter 9.  

 april 2005, skal opfylde kravene i §§ 2-6 og godkendes af  

 Fiskeridirektoratet.
 Stk. 2.  

  

 Ansøgning om godkendelse skal indsendes til  

 Fiskeridirektoratet ved det stedlige fiskeriinspektorat senest den 1. august  

 2005. Ansøgningen skal vedlægges tegning samt indeholde oplysning om  

 placering  

 og beskrivelse af gitre med angivelse af data over året for vandstanden ved  

 indløbet og ved udløbet eller andre data, der dokumenterer eller  

 sandsynliggør,  

 at indløbsgitterets overkant vil være mindst 30 cm over højeste vandstand, og  

 udløbsgitterets overkant vil være mindst 1 m over højeste vandstand, jf. § 4,  

 stk. 4.
 Stk. 3.  

  

 Danmarks Sportsfiskerforbund,  

 Ferskvandsfiskeriforeningen for Danmark, Dansk Akvakultur samt  

 tilsynsmyndigheden for dambrug ifølge miljøbeskyttelsesloven skal høres,  

 inden  

 der træffes afgørelse.
Klageadgang § 8.  

  

 Klage over en afgørelse truffet af  

 Fiskeridirektoratet i medfør af denne bekendtgørelse skal indgives til  

 Fiskeridirektoratet og stiles til Ministeriet for Fødevarer, Landbrug og  

 Fiskeri, departementet, inden 4 uger efter, at afgørelsen er meddelt  

 klageren.
 Tilsyn, straf, ikrafttræden mv.
 § 9.  

  

 Fiskeridirektoratet fører tilsyn med  

 overholdelsen af denne bekendtgørelse.
§ 10.  

  

 Med bøde straffes den, der 1)  

 	  

 overtræder eller  

 forsøger at overtræde §§ 2-6, 2)  

 	  

 undlader at indhente  

 godkendelse, jf. § 7, 3)  

 	  

 tilsidesætter eller  

 forsøger at tilsidesætte vilkår, der er fastsat i afgørelser efter  

 bekendtgørelsen, jf. § 130, stk. 1, nr. 2, i fiskeriloven.
 Stk. 2.  

  

 Der kan pålægges selskaber mv. (juridiske personer)  

 strafansvar efter reglerne i straffelovens 5. kapitel.
 § 11.  

  

 Dambrug i ferske vande skal senest den  

 1. april 2006 have gennemført afgitring i henhold til denne bekendtgørelse.
 Stk. 2.  

  

 Dambrug, som i perioden 1. januar 2004 til 9. april  

 2005 har fået godkendt afgitring, skal senest den 1. august 2006 have ansøgt  

 og  

 senest den 1. april 2007 have gennemført afgitring i henhold til denne  

 bekendtgørelse.
 § 12.  

  

 Bekendtgørelsen træder i kraft den 9.  

 april 2005.
 Stk. 2.  

  

 § 6 og § 7, stk. 2, i bekendtgørelse nr. 1018 af  

 12. december 2002 om ålepas, ungfiskesluser samt afgitringer i ferske vande  

 ophæves.
