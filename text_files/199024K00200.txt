Nr BTL 200 Betænkning over Betænkning over Forslag til lov om ændring af lov om  

 tjenestemænd i staten, folkeskolen og folkekirken   

 Nr L 200 1990-91, 2. samling Afgivet af Arbejdsmarkedsudvalget Afgivet: 19910524 Udvalget har behandlet lovforslaget i nogle møder og har herunder stillet et spørgsmål til finansministeren, som denne har besvaret skriftligt.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag.
Ændringsforslag Af et mindretal (FP):
Til § 2 1) I stk. 2 og 3 ændres »1994« til:  

 »1992«.
Bemærkninger Til nr. 1 Det er forslagsstillernes opfattelse, at der er brug for langt mere  

 dynamik og fleksibilitet i forbindelse med tjenestemandsansattes forhold i  

 staten.
Vi lever i en tid, hvor tingene ændres hurtigt.
Derfor forekommer en  

 overgangsperiode på 3 år at være alt for lang tid.
En nedsættelse til 1 år  

 som foreslået lever i langt højere grad op til behovet for politisk  

 bevægelsesfrihed til ændringer og reduktioner i antallet af statsansatte.
 Vedtages ændringsforslaget, vil eventuelle konsekvensændringsforslag blive  

 stillet senest ved lovforslagets 3. behandling.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Lilli Gyldenkilde (SF) nfmd.
Tommy Dinesen (SF) Pia Christmas-Møller  

 (KF) Kai Dige Bach (KF) Charlotte Antonsen (V) Helge Sander (V) Jørgen  

 Winther (V) Niels Højland (FP) Lone Dybkjær (RV) Glønborg (KRF) Centrum-Demokraterne havde ikke medlemmer i udvalget.
