 Landsskatteretskendelse vedr. avanceopgørelse ved delsalg af  

 landbrugsejendom.
 Sagen  

 vedrører opgørelse af ejendomsavance ved delsalg af en landbrugsejendom.
Landsskatterettens afgørelse Kapitalindkomst Skatteankenævnet  

 ansat fortjeneste ved delsalg af landbrugsejendom til 1.033.603 kr.
 Fortjeneste  

 selvangivet med 920.303 kr.
 Landsskatteretten  

 stadfæster skatteankenævnets afgørelse.
Sagens oplysninger Klageren  

 har anskaffet landbrugsejendommen X den 1. januar 1981. Ejendommen havde ved  

 anskaffelsen  

 et areal på 31,6392 ha.
Ifølge basiskortet for 1992 bestod ejendommen foruden  

 stuehuset af en staldbygning, en ladebygning, to maskinhuse og en halmlade af  

 nyere dato.
 Ejendommen  

 var pr. 1. januar 1993 og 1996 vurderet som følger:
1993 1996 Stuehusværdi Grundværdi 320.000 kr.
 449.700 kr.
 390.000 kr.
 517.600 kr.
Forskelsværdi 930.300 kr.
 942.400 kr.
Ejendomsværdi  

 i alt 1.700.000 kr.
 1.850.000 kr.
Ifølge  

 regnskabet har anskaffelsessummen for driftsbygningerne inklusiv  

 forskudsafskrivninger udgjort 998.818 kr.
Afskrivninger forud for 1993 har i  

 alt udgjort 266.868 kr., således at de nedskrevne værdier af bygninger og  

 installationer pr. 1. januar 1993 har udgjort i alt 731.950 kr., hvoraf den  

 nedskrevne værdi af halmfyret har udgjort 128.297 kr.
 I  

 perioden 1993 til 2001 er der foretaget afskrivninger med 416.135 kr. på  

 driftsbygninger og installationer, således at den nedskrevne værdi ultimo  

 2001  

 har udgjort i alt 315.815 kr.
 Klageren  

 har den 2. januar 2001 solgt et jordtilliggende på 28,0070 ha fra ejendommen  

 for i alt 2.033.931 kr.
Afskrivningslovens  

 regler vedrørende afskrivning på installationer, herunder halmfyr, er ændret  

 med virkning for indkomståret 1999 og frem.
Ifølge den dagældende  

 afskrivningslovs § 23 skulle der ikke foretages en fordeling vedrørende  

 installationer på den erhvervsmæssige og den private del, mens der i den  

 nugældende afskrivningslovs § 15, stk. 3, skal foretages en sådan fordeling,  

 således  

 at der alene kan foretages skattemæssige afskrivninger for så vidt angår den  

 erhvervsmæssige del af installationen.
Skatteankenævnets afgørelse Skatteankenævnet  

 har ansat fortjenesten ved delsalg af den omhandlede ejendom til 1.033.603  

 kr.
 Ud  

 fra en naturlig sproglig forståelse af ordlyden i  

 ejendomsavancebeskatningslovens § 5, stk. 6, hvorefter  

 nedsættelse foretages med afskrivninger m.v.  

 og den nedskrevne værdi på bygninger og installationer, der er indgået i  

 ejendomsværdien pr. 1. januar 1993, må halmfyret anses for at skulle indgå  

 med  

 det oprindelige afskrivningsgrundlag i avanceberegningen.
Klagerens påstand og  

 argumenter Klagerens  

 repræsentant har fremsat påstand om, at klagerens halmfyr ved opgørelsen af  

 ejendomsavancen for det frasolgte areal alene skal indgå med den  

 erhvervsmæssige del af den nedskrevne værdi eller 854.956 kr., således at  

 avance ved salg af det omhandlede areal kan opgøres til 932.995 kr.
 Forskellen  

 i beregningerne udspringer af den ændring, som blandet benyttede  

 installationer  

 undergik i forbindelse med ændringen af afskrivningsloven i 1999. På grund af  

 ændringen er der fra og med indkomståret 1999 ansat en fordeling mellem  

 privat  

 og erhvervsmæssig anvendelse af klagerens blandt benyttede halmfyr.
I  

 den tidligere afskrivningslov blev blandt benyttede installationer  

 skattemæssigt anset for at være 100 % erhvervsmæssige.
Der skulle således  

 ikke  

 foretages en fordeling af afskrivninger på den erhvervsmæssige og den private  

 del.
Ifølge den nugældende afskrivningslov kan der alene fortages  

 afskrivninger  

 på den erhvervsmæssige andel af en blandet benyttet installation.
 Klageren  

 har ved opgørelsen af avance ved delsalg anvendt reglen i  

 ejendomsavancebeskatningslovens § 5, stk. 6. I forbindelse med opgørelsen af  

 den del af tillægsparcelværdien, der kan henføres til det solgte areal,  

 anvendt  

 den erhvervsmæssige del af halmfyret og den oprindelige bygning, mens  

 skatteankenævnet har anvendt det oprindelige afskrivningsgrundlag.
Landsskatterettens  

 bemærkninger og begrundelse Afstås  

 en del af en fast ejendom, der på afståelsestidspunktet helt eller delvis  

 benyttes til blandt andet landbrug, jf. vurderingslovens § 33, stk. 1, og  

 anvendes reglerne i § 4, stk. 3, 1. eller 2. pkt., ved opgørelsen af  

 anskaffelsessummen, overføres en forholdsmæssig andel af tillægsparcelværdien  

 eller den tekniske værdi, hvis denne er højere, til anskaffelsessummen for  

 jorden, jf. § 5, stk. 6.
Det  

 overførselsberettigede beløb opgøres som tillægsparcelværdien/den tekniske  

 værdi (forskelsværdien) nedsat med foretagne afskrivninger samt den  

 nedskrevne  

 værdi på ejendommens bygninger.
Nedsættelsen foretages alene med  

 afskrivninger  

 m.v. og den nedskrevne værdi på bygninger, der er indgået i ejendomsværdien  

 pr.  

 1. januar 1993 eller en vurdering efter den dagældende bestemmelse i  

 vurderingslovens § 4 B.
Landsskatteretten  

 finder, at der ikke i ejendomsavancebeskatningslovens § 5, stk. 6, er hjemmel  

 til at tillægge det overførselsberettigede beløb en privat andel af en  

 installation som anført af repræsentanten.
Det overførselsberettigede beløb  

 må  

 således opgøres som anført af skatteankenævnet til: Tillægsparcelværdien  

 fratrukket foretagne afskrivninger og den nedskrevne værdi af bygninger og  

 installationer ultimo salgsåret for så vidt angår de bygninger og  

 installationer, der pr. 1. januar 1993 er indgået i ejendomsværdien.
 Den  

 påklagede afgørelse stadfæstes derfor.
