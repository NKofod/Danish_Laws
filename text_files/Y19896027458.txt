En forbruger annullerede en udlejningsaftale med et udlejningsbureau,  

 hvilket bureauet accepterede.
Fem måneder senere blev han opkrævet et  

 annullationsgebyr, uanset man ikke kunne dokumentere et økonomisk tab.  

 Forbrugerombudsmanden udtalte, at det er i strid med god markedsføringsskik  

 at opkræve et sådant annullationsgebyr, når dette ikke er aftalt på forhånd.
2.2.7.2. Annullationsgebyr opkrævet uden hjemmel Forbrugerstyrelsen modtog en henvendelse fra en sommerhusejer, der havde  

 indgået aftale med et udlejningsbureau om udlejning af sit sommerhus.  

 Lejeaftalen gjaldt hele året 1989. I november 1988 besluttede sommerhusejeren  

 af forskellige personlige grunde at sælge sit sommerhus, hvorfor han meddelte  

 udlejningsbureauet, at han ønskede at annullere udlejningsaftalen.
Dette  

 accepterede bureauet.
 I april 1989 blev sommerhusejeren imidlertid mødt med et krav om betaling  

 af et annullationsgebyr på 630 kr. til trods for, at udlejningsbureauet ikke  

 kunne dokumentere at have lidt økonomisk tab som følge af aftalebruddet.  

 Sommerhusejeren forelagde sagen for Forbrugerstyrelsen, der udtalte, at det  

 efter styrelsens opfattelse efter omstændighederne var i strid med god  

 markedsføringsskik, jfr. markedsføringslovens § 1 at opkræve et sådant  

 annullationsgebyr, når dette ikke på forhånd var aftalt.
