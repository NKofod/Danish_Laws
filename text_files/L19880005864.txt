 Den 4. marts 1988 undertegnedes i Maputo en finansieringsoverenskomst  

 mellem Danmark og Mozambique, i medfør af hvilken den danske regering yder  

 Mozambique bunden gavebistand til et beløb af 75 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til indkøb i Danmark af tjenesteydelser og udstyr,  

 dels til forbedring af lufthavnsbelysningen samt til strømforsyning og  

 telekommunikation inden for lufthavnsvæsenet, dels til fortsatte leverancer  

 af vandpumper og andet udstyr til vandforsyning.
