Behandling af spædbarn med forkert dosis  

 medicin mod kramper Nævnet lagde ved afgørelsen vægt  

 på, at det af instruksmaterialet fremgår, at den anbefalede  

 startdosis for Trileptal er 10 mg/kg fordelt på 3 doser, hvorefter der  

 langsomt optrappes over dage eller uger til 30 mg/kg/døgn (eller  

 mere), fordelt på 3 doser.
Nævnet lagde endvidere vægt  

 på, at de tre sygeplejersker gav barnet Trileptal 100 mg svarende til  

 den fejlagtige ordination i journalen samt overførslen til  

 medicinkardex.
Nævnet lagde yderligere vægt på, at der  

 på det pågældende tidspunkt var ekstraordinær  

 travlhed på afdelingen.
Patientklagenævnet fandt, at de tre sygeplejersker  

 burde have foretaget en selvstændig vurdering af, om dosis var i  

 overensstemmelse med normal praksis.
Da ordinationen var markant afvigende,  

 10 gange højere end sædvanlig praksis, burde sygeplejerskerne  

 have reageret på denne.
Nævnet fandt således, at de tre  

 identificerede sygeplejersker udviste manglende omhu og samvittighedsfuldhed  

 i forbindelse med behandlingen af barnet.
Nævnet indskærpede  

 desuden overfor sygeplejerskerne, at de udviser større omhu i deres  

 fremtidige virke.
Nævnet fandt også, at de læger, der havde  

 ordineret behandlingen i journalen, havde udvist manglende omhu og  

 samvittighedsfuldhed.
