Nr LSF 158 Forslag til Lov om ændring af kildeskatteloven og forskellige andre  

 skattelove (30 pct.s beskatning af visse lønmodtagere m.v.) Fremsat af skatteministeren (Fogh Rasmussen) Ændringsforslag stillet den  

 15. juni den 10. december 1991 Vedtaget ved tredjebehandling den 19. juni 1992 Lov nr. 489 af 24/06/1992 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som senest  

 ændret ved § 2 i lov nr. 347 af 14. maj 1992, foretages følgende ændringer:
 1. Efter § 14 indsættes:
» § 14 A.
Skat vedrørende indkomst, som den skattepligtige  

 tidligere har valgt beskattet efter bestemmelsen i § 48 E, bliver endelig ved  

 den skattepligtiges død.
Ansættelsen efter §§ 13 og 14 omfatter ikke denne  

 indkomst.« 2. § 42, stk. 2 , ophæves.
 3. Efter § 48 D indsættes:
» § 48 E.
Personer, der omfattes af § 1, kan vælge beskatning  

 efter stk. 4 af vederlag i penge, jf. § 43, stk. 1, der tjenes i henhold til  

 ansættelseskontrakt af mindst 6 og højst 36 måneders samlet varighed med en  

 arbejdsgiver, som er omfattet af § 1 eller § 2, stk. 1, litra d,  

 selskabsskattelovens § 1, § 2, stk. 1, litra a, eller § 3 eller  

 fondsbeskatningslovens § 1. Vederlaget medregnes i så fald ikke ved  

 opgørelsen af den skattepligtige indkomst.
Det er en betingelse, at  

 skattepligten her til landet indtræder i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4. Det er endvidere en betingelse,  

 at vederlaget i penge udgør et grundbeløb på mindst 36.700 kr. hver måned.  

 Grundbeløbet reguleres efter personskattelovens § 20. Det er en yderligere  

 betingelse, at den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået. § 43, stk. 2, litra i, 3.-6. pkt., finder  

 tilsvarende anvendelse.
 Stk. 2. Uanset størrelsen af vederlaget, jf. stk. 1, kan dette  

 beskattes efter stk. 4, hvis den skattepligtige ifølge ansættelseskontrakten  

 skal drive forskning her i landet, og hvis det forskningsprojekt, hvortil den  

 skattepligtige knyttes, er godkendt af et forskningsråd, jf. lov om  

 Forskningspolitisk Råd og forskningsråd.
Stk. 3. Hvis en skattepligtig tidligere har oppebåret indkomst,  

 der har været beskattet efter stk. 4, og den fulde skattepligt her til landet  

 herefter er ophørt, kan den skattepligtige i forbindelse med indgåelsen af en  

 ny ansættelseskontrakt som nævnt i stk. 1 eller 2 på ny vælge beskatning  

 efter stk. 4, hvis betingelserne herfor er opfyldt.
Den periode på sammenlagt  

 36 måneder, hvori beskatning efter stk. 4 kan finde sted, reduceres i så fald  

 med perioder, hvori beskatning efter nævnte bestemmelse tidligere har fundet  

 sted.
Retten til på ny at vælge beskatning efter stk. 4 bortfalder dog, når  

 der er forløbet 10 år fra påbegyndelsen af det ansættelsesforhold, hvor sådan  

 beskatning første gang har fundet sted.
Stk. 4. For personer, der har valgt beskatning efter reglerne i  

 stk. 1 eller 2, beregnes A-skatten som 30 pct. af vederlaget i penge i  

 henhold til ansættelseskontrakten.
Indkomstskattepligten af vederlaget i  

 penge er endeligt opfyldt ved den erlagte A-skat.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Beskatning efter nærværende bestemmelse kan højst finde sted i 36 måneder.
 Stk. 5. Beskatningen efter stk. 4 bortfalder, hvis den  

 skattepligtige ikke senest 1 måned efter ophøret af et ansættelsesforhold,  

 hvor vederlaget er beskattet efter stk. 4, enten har påbegyndt et nyt  

 ansættelsesforhold, hvor vederlaget er beskattet på tilsvarende måde, eller  

 har bragt skattepligten efter § 1 til ophør, jf. dog stk. 6 og 7. De vederlag  

 og eventuelle fradrag, som skattemæssigt er behandlet efter reglerne i stk.  

 1-4, medregnes i så fald i den skattepligtige indkomst for de indkomstår, de  

 vedrører, og den erlagte skat efter stk. 4 behandles som indeholdt foreløbig  

 skat i de pågældende år.
Stk. 6. Hvis et nyt ansættelsesforhold, der opfylder de øvrige  

 betingelser for beskatning efter stk. 4, tiltrædes senest 1 måned efter  

 ophøret af et tidligere ansættelsesforhold, der er beskattet efter nævnte  

 bestemmelse, er det ingen betingelse for beskatning efter stk. 4, at  

 skattepligten her til landet indtræder i forbindelse med  

 ansættelsesforholdets påbegyndelse.
Den periode på sammenlagt 36 måneder,  

 hvori beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har fundet  

 sted.
 Stk. 7. Den ansættelseskontrakt, der udløber samtidig med den  

 samlede periode på 36 måneder for beskatning efter stk. 4, kan forlænges i op  

 til 12 måneder, uden at der skal ske efterbeskatning efter stk. 5. Reglerne i  

 stk. 5 finder dog tilsvarende anvendelse, hvis den skattepligtige ikke senest  

 1 måned efter udløbet af det forlængede ansættelsesforhold har bragt  

 skattepligten efter § 1 til ophør.
Stk. 8. Indtil udløbet af en ansættelseskontrakt, hvor vederlaget  

 er valgt beskattet efter stk. 4, kan den skattepligtige vælge, at vederlaget  

 i stedet skal beskattes efter de almindelige regler for fuldt skattepligtige  

 personer.
Den skattepligtige kan ikke herefter på ny vælge vederlaget i  

 henhold til ansættelseskontrakten beskattet efter stk. 4. Vælger den  

 skattepligtige i denne forbindelse beskatning efter de almindelige regler for  

 fuldt skattepligtige personer med virkning for hele ansættelsesperioden,  

 finder stk. 5, sidste pkt., tilsvarende anvendelse.
Vælger den skattepligtige  

 kun beskatning efter de almindelige regler for fuldt skattepligtige personer  

 med virkning for den resterende del af ansættelsesperioden, finder reglerne i  

 stk. 5 og 7 fortsat anvendelse.« 4. I § 64 indsættes efter stk. 10 som nyt stykke:
»Stk. 11. Staten afregner 1/3 af A-skattebeløbene efter § 48  

 E, stk. 4, over for kommunen.« 5. § 115 A ophæves.
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved § 1 i lov nr. 234 af 8. april 1992, foretages følgende  

 ændringer:
 1. I § 10 indsættes efter stk. 5 som nyt stykke:
»Stk. 6. For personer, som har valgt beskatning efter  

 kildeskattelovens § 48 E, finder reglerne i stk. 1-4 ikke anvendelse ved  

 beregningen af skatten af den indkomst, der omfattes af kildeskattelovens §  

 48 E.« Stk. 6-11 bliver herefter stk. 7-12.
 2. I § 10, stk. 10 , som bliver stk. 11, ændres 2 steder  

 »stk. 7-9« til: »stk. 8-10«.
§ 3 I skattekontrolloven, jf. lovbekendtgørelse nr. 551 af 9. juli 1991, som  

 ændret ved § 3 i lov nr. 347 af 14. maj 1992, affattes § 2, stk. 7 ,  

 således:
 »Stk. 7. Selvangivelsespligten omfatter ikke:
 1) Udbytteindkomst, hvori der er indeholdt endelig udbytteskat efter  

 personskattelovens § 8 a, stk. 1.
2) Indkomst, der beskattes efter kildeskattelovens § 48 E.« § 4 I lov om kommunal indkomstskat, jf. lovbekendtgørelse nr. 620 af 25.  

 september 1987, som senest ændret ved lov nr. 895 af 21. december 1991,  

 ændres i § 9, stk. 1, 3. pkt., »personskattelovens § 10, stk.  

 6« til: »personskattelovens § 10, stk. 7«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. De i § 1, nr. 1, 3 og 4, nævnte bestemmelser har virkning  

 for ansættelseskontrakter, der indgås efter bestemmelsernes ikrafttræden.  

 Bestemmelserne finder anvendelse på vederlag, der optjenes efter kontraktens  

 ikrafttræden, jf. dog stk. 3 og 4.
Stk. 3. Hvis fuld skattepligt her til landet er indtrådt inden  

 bestemmelsernes ikrafttræden, kan de i § 1, nr. 1, 3 og 4, nævnte  

 bestemmelser finde anvendelse, uanset at betingelsen i kildeskattelovens § 48  

 E, stk. 1, 3. pkt., om skattepligtens indtræden i forbindelse med  

 ansættelsesforholdets påbegyndelse ikke er opfyldt, jf. dog 3. pkt.
Den  

 periode på sammenlagt 36 måneder, hvori beskatning efter kildeskattelovens §  

 48 E, stk. 4, kan finde sted, reduceres forlods svarende til perioden fra  

 skattepligtens indtræden til påbegyndelsen af det nævnte ansættelsesforhold.  

 Bestemmelsen i 1. pkt. finder kun anvendelse på det første  

 ansættelsesforhold, der er omfattet af § 1, nr. 1, 3 og 4, og bestemmelsen  

 forudsætter, at der ikke er tale om et ansættelsesforhold med en offentlig  

 institution.
Stk. 4. Hvis der, når bortses fra fastsættelsen af vederlaget, er  

 tale om en videreførelse af et mellem parterne inden ikrafttrædelsen af de i  

 § 1, nr. 1, 3 og 4, nævnte bestemmelser oprettet ansættelsesforhold, kan det  

 under de i 2. pkt. anførte betingelser ved kontraktsindgåelsen aftales, at  

 bestemmelserne tillige skal finde anvendelse på vederlag, der er optjent i  

 perioden fra påbegyndelsen af det hidtidige ansættelsesforhold, dog tidligst  

 fra og med 1. juni 1991, og frem til påbegyndelsen af det omhandlede  

 ansættelsesforhold.
Bestemmelsen i 1. pkt. forudsætter, at kontrakten indgås  

 senest en måned efter bestemmelsernes ikrafttrædelsestidspunkt, at det af  

 kontrakten fremgår, at der er tale om en videreførelse af en tidligere  

 kontrakt, og at kontrakten ikke indgås med en offentlig institution.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 595 af 15. august 1991,  

 foretages følgende ændringer:
 1. Efter § 14 indsættes:
» § 14 A.
Skat vedrørende indkomst, som den skattepligtige  

 tidligere har valgt beskattet efter bestemmelsen i § 48 E, bliver endelig ved  

 den skattepligtiges død.
Ansættelsen efter §§ 13 og 14 omfatter ikke denne  

 indkomst.«.
 2. § 42, stk. 2 , ophæves.
 3. Efter § 48 D indsættes:
» § 48 E.
Personer, der omfattes af § 1, kan vælge beskatning  

 efter stk. 4 af vederlag i penge, jf. § 43, stk. 1, der tjenes i henhold til  

 ansættelseskontrakt af mindst 6 og højst 36 måneders samlet varighed med en  

 arbejdsgiver, som er omfattet af § 1 eller § 2, stk. 1, litra d),  

 selskabsskattelovens § 1, § 2, stk. 1, litra a), eller § 3, eller  

 fondsbeskatningslovens § 1. Vederlaget medregnes i så fald ikke ved  

 opgørelsen af den skattepligtige indkomst.
Det er en betingelse, at  

 skattepligten her til landet indtræder i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4. Det er endvidere en betingelse,  

 at vederlaget i penge udgør et grundbeløb på mindst 36.700 kr. hver måned.  

 Grundbeløbet reguleres efter personskattelovens § 20. Det er en yderligere  

 betingelse, at den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået. § 43, stk. 2, litra i), 3.-6. pkt., finder  

 tilsvarende anvendelse.
 Stk. 2. Uanset størrelsen af vederlaget, jf. stk. 1, kan dette  

 beskattes efter stk. 4, hvis den skattepligtige ifølge ansættelseskontrakten  

 skal drive forskning her i landet, og hvis det forskningsprojekt, hvortil den  

 skattepligtige knyttes, er godkendt af et forskningsråd, jf. lov om  

 Forskningspolitisk Råd og forskningsråd.
Stk. 3. Hvis en skattepligtig tidligere har oppebåret indkomst,  

 der har været beskattet efter stk. 4, og den fulde skattepligt her til landet  

 herefter er ophørt, kan den skattepligtige i forbindelse med indgåelsen af en  

 ny ansættelseskontrakt som nævnt i stk. 1 eller 2 på ny vælge beskatning  

 efter stk. 4, hvis betingelserne herfor er opfyldt.
Den periode på sammenlagt  

 36 måneder, hvori beskatning efter stk. 4 kan finde sted, reduceres i så fald  

 med perioder, hvori beskatning efter nævnte bestemmelse tidligere har fundet  

 sted.
Retten til på ny at vælge beskatning efter stk. 4 bortfalder dog, når  

 der er forløbet 10 år fra påbegyndelsen af det ansættelsesforhold, hvor sådan  

 beskatning første gang har fundet sted.
Stk. 4. For personer, der har valgt beskatning efter reglerne i  

 stk. 1 eller 2, beregnes A-skatten som 30 pct. af vederlaget i penge i  

 henhold til ansættelseskontrakten.
Indkomstskattepligten af vederlaget i  

 penge er endeligt opfyldt ved den erlagte A-skat.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Beskatning efter nærværende bestemmelse kan højst finde sted i 36 måneder.
 Stk. 5. Beskatningen efter stk. 4 bortfalder, hvis den  

 skattepligtige ikke senest 1 måned efter ophøret af et ansættelsesforhold,  

 hvor vederlaget er beskattet efter stk. 4, enten har påbegyndt et nyt  

 ansættelsesforhold, hvor vederlaget er beskattet på tilsvarende måde, eller  

 har bragt skattepligten efter § 1 til ophør, jf. dog stk. 6 og 7. De vederlag  

 og eventuelle fradrag, som skattemæssigt er behandlet efter reglerne i stk. 1  

 - 4, medregnes i så fald i den skattepligtige indkomst for de indkomstår, de  

 vedrører, og den erlagte skat efter stk. 4 behandles som indeholdt foreløbig  

 skat i de pågældende år.
Stk. 6. Hvis et nyt ansættelsesforhold, der opfylder de øvrige  

 betingelser for beskatning efter stk. 4, tiltrædes senest 1 måned efter  

 ophøret af et tidligere ansættelsesforhold, der er beskattet efter nævnte  

 bestemmelse, er det ingen betingelse for beskatning efter stk. 4, at  

 skattepligten her til landet indtræder i forbindelse med  

 ansættelsesforholdets påbegyndelse.
Den periode på sammenlagt 36 måneder,  

 hvori beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har fundet  

 sted.
 Stk. 7. Den ansættelseskontrakt, der udløber samtidig med den  

 samlede periode på 36 måneder for beskatning efter stk. 4, kan forlænges i op  

 til 12 måneder, uden at der skal ske efterbeskatning efter stk. 5. Reglerne i  

 stk. 5 finder dog tilsvarende anvendelse, hvis den skattepligtige ikke senest  

 1 måned efter udløbet af det forlængede ansættelsesforhold har bragt  

 skattepligten efter § 1 til ophør.
Stk. 8. Indtil udløbet af en ansættelseskontrakt, hvor vederlaget  

 er valgt beskattet efter stk. 4, kan den skattepligtige vælge, at vederlaget  

 i stedet skal beskattes efter de almindelige regler for fuldt skattepligtige  

 personer.
Den skattepligtige kan ikke herefter på ny vælge vederlaget i  

 henhold til ansættelseskontrakten beskattet efter stk. 4. Vælger den  

 skattepligtige i denne forbindelse beskatning efter de almindelige regler for  

 fuldt skattepligtige personer med virkning for hele ansættelsesperioden,  

 finder stk. 5, sidste pkt., tilsvarende anvendelse.
Vælger den skattepligtige  

 kun beskatning efter de almindelige regler for fuldt skattepligtige personer  

 med virkning for den resterende del af ansættelsesperioden, finder reglerne i  

 stk. 5 og 7 fortsat anvendelse.«.
 4. I § 64 indsættes efter stk. 8 som nyt stykke:
 »Stk. 9. Staten afregner 1/3 af A-skattebeløbene efter § 48  

 E, stk. 4, over for kommunen.«.
 Stk. 9 bliver herefter stk. 10.
 5. § 115 A ophæves.
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991,  

 foretages følgende ændringer:
 1. I § 10 indsættes efter stk. 4. som nyt stykke:
 »Stk. 5. For personer, som har valgt beskatning efter  

 kildeskattelovens § 48 E, finder reglerne i stk. 1 - 4 ikke anvendelse ved  

 beregningen af skatten af den indkomst, der omfattes af kildeskattelovens §  

 48 E.«.
 Stk. 5 - 10 bliver herefter stk. 6 - 11.
 2. I § 10, stk. 9 , som bliver stk. 10, ændres 2 steder  

 »stk. 6-8« til: »stk. 7-9«.
§ 3 I skattekontrolloven, jf. lovbekendtgørelse nr. 551 af 9. juli 1991,  

 affattes § 2, stk. 7 , således:
 »Stk. 7. Selvangivelsespligten omfatter ikke:
 1) Udbytteindkomst, hvori der er indeholdt endelig udbytteskat efter  

 personskattelovens § 8 a, stk. 1.
 2) Indkomst, der beskattes efter kildeskattelovens § 48 E.«.
§ 4 I lov om kommunal indkomstskat, jf. lovbekendtgørelse nr. 620 af 25.  

 september 1987, som ændret ved § 27 i lov nr. 250 af 25. april 1990, ændres i  

§ 9, stk. 1, 3. pkt. »personskattelovens § 10, stk. 5« til:  

 »personskattelovens § 10, stk. 6«.
§ 5 Stk. 1. § 1, nr. 2 og 5, træder i kraft dagen efter  

 bekendtgørelsen i Lovtidende.
 Stk. 2. Skatteministeren fastsætter ikrafttrædelsestidspunktet for  

 § 1, nr. 1, 3 og 4, og §§ 2-4.
 Stk. 3. De i stk. 2 nævnte bestemmelser har virkning for  

 ansættelseskontrakter, der indgås efter bestemmelsernes ikrafttræden.  

 Bestemmelserne finder anvendelse på vederlag, der optjenes efter kontraktens  

 ikrafttræden, jr. dog stk. 4-5.
Stk. 4. Hvis fuld skattepligt her til landet er indtrådt inden  

 bestemmelsernes ikrafttræden, kan de i stk. 2 nævnte bestemmelser finde  

 anvendelse, uanset betingelsen i kildeskattelovens § 48 E, stk., 1, 3. pkt.,  

 om skattepligtens indtræden i forbindelse med ansættelsesforholdets  

 påbegyndelse ikke er opfyldt, jf. dog 3. pkt.
Den periode på sammenlagt 36  

 måneder, hvori beskatning efter kildeskattelovens § 48 E, stk. 4, kan finde  

 sted, reduceres forlods svarende til perioden fra skattepligtens indtræden  

 til påbegyndelsen af det nævnte ansættelsesforhold.
Bestemmelsen i 1. pkt.  

 finder kun anvendelse på det første ansættelsesforhold, der er omfattet af  

 stk. 2, og bestemmelsen forudsætter, at der ikke er tale om et  

 ansættelsesforhold med en offentlig institution.
 Stk. 5. Hvis der, når bortses fra fastsættelsen af vederlaget, er  

 tale om en videreførelse af et mellem parterne inden ikrafttrædelsen af de i  

 stk. 2 nævnte bestemmelser oprettet ansættelsesforhold, kan det under de i 2.  

 pkt. anførte betingelser ved kontraktsindgåelsen aftales, at bestemmelserne  

 tillige skal finde anvendelse på vederlag, der er optjent i perioden fra  

 påbegyndelsen af det hidtidige ansættelsesforhold, dog tidligst fra og med 1.  

 juni 1991, og frem til påbegyndelsen af det omhandlede ansættelsesforhold.  

 Bestemmelsen i 1. pkt. forudsætter, at kontrakten indgås senest en måned  

 efter bestemmelsernes ikrafttrædelsestidspunkt, at det af kontrakten fremgår,  

 at der er tale om en videreførelse af en tidligere kontrakt, og at kontrakten  

 ikke indgås med en offentlig institution.
Bemærkninger til lovforslaget Almindelige bemærkninger 1. Indledning.
Den 30. maj 1991 vedtog Folketinget beslutningsforslag nr.
B 35 om  

 beskatning af fuldt skattepligtige personer udstationeret i Danmark.  

 Folketingsbeslutningen er optrykt i sin fulde ordlyd som bilag til dette  

 lovforslag.
 Ved folketingsbeslutningen blev regeringen opfordret til i folketingsåret  

 1991/92 at fremsætte forslag til en lov, der lemper beskatningen for visse  

 grupper af udenlandske personer med erhvervsarbejde i Danmark.
 Dette lovforslag indeholder regler, der er udarbejdet i overensstemmelse  

 med retningslinierne i folketingsbeslutningen.
 2. Lovforslagets formål.
Formålet med lovforslaget er at styrke Danmarks internationale  

 konkurrenceevne ved at fremme forskning og produktudvikling af internationalt  

 tilsnit i danske virksomheder og forskningsinstitutioner.
Dette formål  

 tilgodeses ved, at udenlandske forskere og andre nøglemedarbejdere, der  

 flytter til Danmark i forbindelse med en tidsbegrænset ansættelse på mellem 6  

 og 36 måneder i en virksomhed eller forskningsinstitution her i landet, under  

 visse betingelser kan vælge at lade sig beskatte med 30 pct. af  

 bruttoindkomsten uden fradrag af nogen art i stedet for sædvanlig  

 indkomstbeskatning.
Baggrunden for at åbne denne mulighed for særskilt beskatning er, at  

 størstedelen af den omhandlede personkreds ved kontraktsforhandlinger med  

 arbejdsgiveren stiller lønkrav ud fra en »nettobetragtning«.
Herved  

 forstås, at de pågældende ønsker at få et nærmere angivet beløb udbetalt  

 efter skat og overlader til arbejdsgiveren at fastsætte en bruttoindkomst,  

 der muliggør en sådan udbetaling, uden at de interesserer sig for størrelsen  

 af den nævnte bruttoindkomst eller for indholdet af de danske skatteregler.
De pågældende personer, der opholder sig i Danmark i en begrænset periode,  

 har i mange tilfælde ikke praktisk mulighed for fuldt ud at udnytte de danske  

 fradragsregler, f.eks. reglerne om fradragsret for renteudgifter af lån i  

 fast ejendom til beboelse.
De pågældende vil derfor blive hårdere ramt af de  

 høje danske marginalskatteprocenter end danskere med tilsvarende  

 ansættelsesvilkår, og dette forhold vil smitte af på arbejdsgiverens  

 omkostninger ved lønfastsættelsen.
 Såfremt de pågældende får mulighed for at lade sig beskatte med 30 pct. af  

 bruttoindkomsten, vil det medføre, at arbejdsgiveren kan fastsætte en lavere  

 bruttoindkomst for de pågældende, end tilfældet er efter gældende regler.  

 Hermed vil det være forbundet med færre omkostninger for virksomheden at  

 beskæftige de pågældende udenlandske medarbejdere.
 Eksempelvis vil en virksomhed, der ønsker at ansætte en udenlandsk  

 specialist, som kræver en årlig udbetalt løn på 700. 000 kr., kunne reducere  

 lønomkostningerne fra ca. 2 mill. kr. efter gældende regler til 1 mill. kr.  

 efter forslaget, hvorved der skabes bedre økonomisk mulighed for at ansætte  

 den pågældende.
 Forslaget øger således virksomhedernes og forskningsinstitutionernes  

 økonomiske muligheder for at tiltrække fremtrædende, internationale forskere  

 og nøglemedarbejdere til gavn for dansk erhvervslivs teknologiske udvikling  

 og internationale konkurrenceevne.
 3. Lovforslagets indhold.
 De personer, der tilgodeses ved forslaget, er dels forskere, dels andre  

 fysiske personer med en vis højere lønindkomst, der arbejder i Danmark i en  

 periode, der ved tilflytningen forventes at vare fra 6 til 36 måneder.  

 Varigheden af opholdet bevirker, at de pågældende efter gældende regler  

 bliver fuldt skattepligtige til Danmark efter de normale regler herom, jf.  

 kildeskattelovens § 1. Forslaget vil ikke ændre herpå.
Forslaget tilsigter udelukkende at lempe, ikke at skærpe, beskatningen af  

 den omhandlede persongruppe.
Ordningen gøres derfor valgfri.
Personer,  

 der foretrækker at lade sig beskatte efter de almindelige regler om  

 beskatning af personer, der er fuldt skattepligtige til Danmark, kan altså  

 vælge at anvende disse regler.
Den indkomst, der beskattes med en endelig skat på 30 pct., er  

vederlaget i penge i ansættelsesforholdet.
Eventuelle andre former for  

 vederlag i ansættelsesforholdet, f.eks. fri bil eller fri bolig, undergives  

 almindelig indkomstbeskatning.
 Den pågældende er tillige skattepligtig på sædvanlig vis af eventuel anden  

 indkomst, ligesom den pågældende også er formueskattepligtig efter de  

 sædvanlige regler herom for fuldt skattepligtige personer.
 Eventuelle udgifter ved lønnens erhvervelse kan hverken fratrækkes i den  

 indkomst, der beskattes med 30 pct., eller i eventuel anden indkomst,  

 herunder værdi af fri bil eller lignende, som er undergivet almindelig  

 indkomstbeskatning.
 Eventuelle underskud i anden indkomst kan ikke modregnes i den indkomst,  

 der beskattes med 30 pct.
 De nævnte beskatningsforhold skal ses i lyset af, at det er en del af  

 sigtet med lovforslaget, at bruttolønnen og de dertil knyttede fradrag tages  

 ud af den sædvanlige indkomstopgørelse og undergives en særlig enkel  

 skattemæssig behandling.
Det indgår i folketingsbeslutningen, der ligger til grund for dette  

 lovforslag, at det skal være en betingelse for anvendelsen af 30  

 pct.s-skatteordningen, at de samlede lønomkostninger for den pågældende  

 medarbejder overstiger sædvanlige lønomkostninger for en dansker i en  

 tilsvarende stilling.
Et sådant krav er ikke udtrykkeligt indarbejdet i  

 lovforslaget.
Undergrænsen for ordningens anvendelse udgør 500.000 kr. i  

 bruttoløn pr. år.
Dermed får ordningen først betydning i et lønniveau, hvor  

 arbejdstagerudbuddet med de ønskede kvalifikationer må anses for relativt  

 beskedent.
I beløbsfastsættelsen er der således indbygget en mekanisme, der i  

 sig selv minimerer sandsynligheden for, at ordningen kan påføre dansk  

 arbejdskraft ubillig konkurrence.
 I øvrigt vil de betydelige meromkostninger og praktiske problemer, som for  

 en virksomhed er forbundet med at hente en udenlandsk ekspert her til landet,  

 i sig selv kraftigt modvirke et ønske om at ansætte en udlænding, hvis den  

 ønskede arbejdskraft allerede er til stede på det danske arbejdsmarked.
Lovforslaget skal notificeres til EF i medfør af EØF-traktaten, artikel  

 93, stk. 3, om statsstøtte.
Det foreslås derfor, at forslaget træder i kraft  

 ved en bekendtgørelse fra skatteministeren, når forslaget er godkendt af EF.  

 For den offentlige sektor har forslaget virkning fra dette tidspunkt.
For den  

 private sektor kan 30 pct.'s ordningen under visse betingelser få virkning  

 allerede fra den 1. juni 1991.
 Det skal fremhæves, at den foreslåede beskatningsordning er en  

 forsøgsordning, hvis enkeltdele - herunder den fastsatte løngrænse på 500.000  

 kr. - løbende vil blive vurderet med henblik på eventuelle korrektioner.
 4. Administrative konsekvenser.
Forslaget vil medføre et vist administrativt merarbejde for  

 skattemyndighederne.
Hertil kommer engangsudgifter til EDB-udvikling i Told-  

 og Skattestyrelsen på 1 - 1,5 mill. kr.
Omkostningerne vil blive afholdt  

 indenfor Told- og Skattestyrelsens nuværende bevillingsramme.
 5. Provenumæssige konsekvenser.
 Med gennemførelsen af lovforslaget forbedres mulighederne for, at danske  

 virksomheder og forskningsinstitutioner kan tiltrække udenlandske forskere og  

 andre højt kvalificerede nøglemedarbejdere, hvorved den internationale  

 konkurrenceevne styrkes.
 Der foreligger ikke statistiske oplysninger, der kan danne grundlag for et  

 sikkert skøn over personkredsen, der vil kunne blive omfattet af ordningen.
Det antages, at der er ansat omkring 200 udenlandske forskere og andre  

 nøglemedarbejdere i den private sektor, der ved genforhandling af deres  

 kontrakter vil kunne komme ind under ordningen med 30 pct. beskatning.
Den  

 pågældende personkreds er omfattet af den særlige overgangsordning for  

 personer, der har mulighed for at genforhandle ansættelseskontrakterne med  

 tilbagevirkende kraft fra 1. juni 1991.
 For den offentlige sektor har forslaget først virkning ved nyansættelser  

 fra et senere ikrafttrædelsestidspunkt, der fastlægges ved bekendtgørelse.
Under forudsætning af, at den nævnte personkreds i den private sektor  

 genforhandler kontrakterne og bliver omfattet af ordningen, og omkring 200  

 personer i den offentlige sektor fremover kommer ind under ordningen, skønnes  

 lovforslagets samlede provenutab på helårsbasis med stor usikkerhed i løbet  

 af et par år at blive i størrelsesordenen 50 mill. kr. efter modregning af  

 øget selskabsskat.
Provenutabet fordeler sig med ca. 15 mill. kr. til staten  

 og ca. 35 mill. kr. til kommunerne.
I skønnet over det kommunale provenutab  

 er taget hensyn til, at kommuneskatten, der efter gældende regler udgør ca.  

 halvdelen af indkomstskatten for disse personer, reduceres til 1/3 efter  

 forslaget.
 For indkomståret 1991, hvor forslaget kun virker en del af året, skønnes  

 provenutabet til godt 20 mill. kr., heraf ca. 2/3 for kommunerne.
 Ovennævnte skøn hviler på usikre antagelser om lønniveauet og antallet af  

 omfattede personer, og det er lagt til grund, at lønningerne for de  

 privatansatte udlændinge typisk aftales på efterskat-basis, således at en  

 lempeligere beskatning begrænser virksomhedernes lønomkostninger.
Forslaget har ikke finansårsvirkning i 1991, og for finansåret 1992  

 skønnes provenutabet til ca. 90 mill. kr.
Når provenutabet i finansåret 1992  

 bliver højere end årsniveauet på i størrelsesordenen 50 mill. kr., skyldes  

 det betalingsforskydninger, idet tabet på personskatten for indkomståret 1991  

 først fremkommer ved slutskatteberegningen i 1992, og merprovenuet fra  

 selskabsskatten først afregnes i det efterfølgende år.
For 1993 og følgende  

 finansår skønnes provenutabet at udgøre i størrelsesordenen 50 mill. kr.
Den foreslåede lempeligere beskatning må antages at tiltrække flere højt  

 kvalificerede udlændinge til gavn for den teknologiske udvikling og forskning  

 i Danmark, men det er meget vanskeligt at skønne over, hvor stor denne  

 tilgang vil blive.
Der vil dog næppe være forbundet et egentligt provenutab  

 hermed, da ordningen vil være en forudsætning for en øget tiltrækning af  

 udenlandske forskere og andre nøglemedarbejdere.
På længere sigt må det  

 antages, at de lempeligere beskatningsregler giver baggrund for ekstra  

 aktivitet i erhvervslivet og øget udbytte af forskningsindsatsen med højere  

 produktion og beskæftigelse samt større provenu af skatter og afgifter til  

 følge, men der er ikke holdepunkter for at skønne herover.
Lovforslaget er finansieret i forbindelse med gennemførelsen af lovforslag  

 nr.
L 47 om ændring af forskellige skattelove (Vækstfremmeinitiativer).
Spaltehenvisninger Kildeskatteloven er senest ændret ved lov nr. 391 af 6. juni 1991, jf.  

 Folketingstidende 1990-91, sp. 5079, 5362, 6806, 7178; tillæg A, 4479; tillæg  

 B, 1433; tillæg C, 815.
 Personskatteloven er senest ændret ved lov nr. 394 af 6. juni 1991, jf.  

 Folketingstidende 1990-91, sp. 38, 574, 6977, 7457; tillæg A, 111; tillæg B,  

 1293, 1801; tillæg C, 883.
 Skattekontrolloven er senest ændret ved lov nr. 394 af 6. juni 1991, jf.  

 Folketingstidende 1990-91, sp. 38, 574, 6977, 7457; tillæg A, 111; tillæg B,  

 1293, 1801; tillæg C, 883.
Lov om kommunal indkomstskat er senest ændret ved lov nr. 250 af 25. april  

 1990, jf.
Folketingstidende 1989-90, sp 6481, 6739, 7839, 8124; tillæg A,  

 4921; tillæg B 589 og 649; tillæg C 431.
Bemærkninger til lovforslagets enkelte bestemmelser Til § 1, nr. 1.
Som en konsekvens af forslaget under § 1, nr. 3, foreslås det, at skat  

 vedrørende indkomst, som den skattepligtige tidligere har valgt beskattet  

 efter den foreslåede bestemmelse i kildeskattelovens § 48 E, bliver endelig  

 ved den skattepligtiges død.
Det betyder, at der ikke udbetales en eventuel  

 overskydende skat eller opkræves en eventuel restskat, og at boet ikke kan  

 omgøre den skattepligtiges valg af beskatningsform.
 Til § 1, nr. 2.
Ændringen er af redaktionel karakter.
Bestemmelsen i kildeskattelovens §  

 42, stk. 2, har været overflødig siden skattereformen.
 Til § 1, nr. 3.
 Til § 48 E, stk. 1.
Bestemmelsen indebærer, at udlændinge, der tager ansættelse i Danmark, og  

 som i den forbindelse opholder sig her i landet i en periode på mellem 6 og  

 36 måneder - og som derfor vil være fuldt skattepligtige til Danmark, jf.  

 kildeskattelovens § 1 - kan vælge at lade den del af vederlaget for  

 arbejdsydelsen, der udbetales i penge, beskatte med 30 pct.
Beløbet medtages  

 i så fald ikke ved opgørelsen af den skattepligtige indkomst.
 Reglen omfatter også danskere, idet det dog normalt er en forudsætning, at  

 den fulde skattepligt indtræder ved ansættelsesforholdets påbegyndelse.
Hovedformålet med lovforslaget er at tiltrække forskere og nøglepersoner,  

 der ellers ikke ville vælge at arbejde i Danmark.
Det er således ikke  

 hensigten, at den særlige beskatningsordning skal gælde personer, som  

 allerede har en varig tilknytning til Danmark.
Personer, som har en sådan  

 tilknytning til Danmark, skal heller ikke kunne anvende ordningen ved at  

 fraflytte landet med henblik på senere at flytte tilbage for at blive 30  

 pct.-beskattet.
 For personer, der tidligere har været fuldt skattepligtige til Danmark,  

 foreslås det på den baggrund som en betingelse for ordningens anvendelse, at  

 vedkommende ikke har bragt den fulde skattepligt til ophør med henblik på at  

 blive omfattet af 30 pct.-ordningen.
Som led i administrationen af ordningen kan skattemyndighederne anmode den  

 pågældende lønmodtager om en tro og love erklæring om opfyldelse af  

 betingelserne for ordningens anvendelse, herunder betingelserne i relation  

 til tidligere tilknytning til Danmark.
Skattemyndighederne kan endvidere som  

 led i det almindelige ligningsarbejde foretage en nærmere vurdering af  

 forholdene i tilfælde, hvor konkrete oplysninger måtte pege på, at der kan  

 være tale om en misbrugssituation.
 Ansættelseskontrakten skal indgås med en privat person, virksomhed eller  

 fond, der er fuldt skattepligtig her i landet eller har en filial eller andet  

 fast driftssted her, eller med en institution, der er undtaget fra  

 skattepligten efter selskabsskattelovens § 3.
 Det er en forudsætning for at vælge denne beskatning, at indkomsten  

 (A-indkomsten, jf. kildeskattelovens § 43, stk. 1, dog eksklusive kost og  

 logi) udgør et grundbeløb på mindst 36.700 kr. hver måned svarende til  

41.700 kr. hver måned i 1991-niveau . Grundbeløbet reguleres efter  

 personskattelovens § 20.
Det foreslåede grundbeløb indebærer, at kun personer, hvis bruttoløn i  

 henhold til ansættelseskontrakten på årsbasis udgør godt 500.000 kr.  

 (500.400 kr. i 1991-niveau), kan vælge den lempelige beskatning efter  

 kildeskattelovens § 48 E, jf. dog den foreslåede bestemmelse i stk. 2 om  

 forskere.
Med 30 pct.s-beskatning svarer dette til en nettoårsløn på ca.  

 350.000 kr.
Uanset om den skattepligtige har valgt beskatning efter kildeskattelovens  

 § 48 E, er den pågældende i øvrigt fuldt skattepligtig til Danmark efter  

 kildeskattelovens § 1. 30 pct.s-beskatningen indebærer alene, at en del af de  

 pågældendes indkomst undergives en særlig beskatningsform.
Dette betyder for  

 det første, at de sædvanlige principper for, hvad der er skattepligtigt, også  

 gælder for den omhandlede personkreds.
Beløb, der efter gældende lovgivning  

 slet ikke er skattepligtige, medregnes på den baggrund heller ikke i  

 grundlaget for 30 pct.s-skatten.
Dette gælder f.eks. pensionsindbetalinger  

 omfattet af pensionsbeskatningslovens § 19. For det andet betyder det, at de  

 andre indtægter, den pågældende måtte oppebære samtidig med lønindkomsten,  

 beskattes efter de almindelige regler for fuldt skattepligtige personer.  

 Dette gælder også vederlag i andet end penge i det pågældende  

 ansættelsesforhold, f.eks. fri bil og fri bolig m.v.
 Det foreslås, at reglerne om 30 pct.s-beskatning ikke kan anvendes, hvis  

 den skattepligtige har eller på noget tidspunkt inden for de seneste 5 år  

 forud for ansættelsen har haft direkte eller indirekte del i ledelsen af,  

 kontrollen med eller kapitalen i den virksomhed, som den skattepligtige har  

 indgået ansættelseskontrakten med, og i den forbindelse at reglerne i  

 kildeskattelovens § 43, stk. 2, litra i), 3. - 6. pkt., finder tilsvarende  

 anvendelse.
Dette betyder, at der ved afgørelsen af, om den skattepligtige har haft en  

 sådan forbindelse med den ansættende virksomhed, at de særlige regler om  

 beskatning af personer udstationeret i Danmark ikke kan anvendes, skal henses  

 til, om personen ejer eller har ejet 25 pct. eller mere af aktiekapitalen  

 eller råder eller har rådet over mere end 50 pct. af stemmeværdien i det  

 udbetalende selskab m.v.
Heri medregnes aktier, der samtidig tilhører den  

 skattepligtiges nærmeste familie.
Aktier, der tilhører en tidligere ægtefælle  

 til denne personkreds, og aktier, som en nuværende ægtefælle til denne  

 personkreds har afstået før ægteskabets indgåelse, medregnes dog ikke.  

 Herudover medregnes aktier, der tilhører selskaber m.v., som den  

 skattepligtiges nærmeste familie har haft bestemmende indflydelse over.
Hvis den udbetalende virksomhed er personligt ejet, henses til, om den  

 skattepligtige ejer eller har ejet 25 pct. eller mere af egenkapitalen eller  

 har haft afgørende indflydelse i virksomheden.
Her anvendes samme kriterier  

 som for aktionærer.
 Til § 48 E, stk. 2.
 Hvis den skattepligtige ifølge ansættelseskontrakten skal drive forskning  

 her i landet, og hvis det forskningsprojekt, hvortil den skattepligtige skal  

 knyttes, er godkendt af et forskningsråd, jf. lov om Forskningspolitisk Råd  

 og forskningsråd, kan den pågældende vælge beskatning efter kildeskattelovens  

 § 48 E, stk. 4, selv om vederlaget er lavere end den i stk. 1 angivne grænse.
Det er en betingelse for et forskningsråds godkendelse af et  

 forskningsprojekt, at forskningsopgaven er afgrænset og defineret, og at  

 projektet er udskilt fra arbejdsgiverens almindelige forskningsprojekter.
Det  

 er endvidere en betingelse, at den pågældende forskers deltagelse kan antages  

 at være af afgørende betydning for forskningsprojektets gennemførelse.  

 Industriministeriet kan høres ved ansøgninger om 30 pct.s-beskatning fra  

 forskere ansat i virksomheder.
Ansøgning om beskatning efter den foreslåede bestemmelse i  

 kildeskattelovens § 48 E, stk. 4, indgives af den ansættende virksomhed eller  

 forskningsinstitution til forskningsrådene.
Ansøgningen skal indeholde en  

 nærmere beskrivelse af forskningsprojektet, samt oplysning om hvilke  

 forskere, der knyttes til projektet, og om de budgetterede omkostninger ved  

 projektet med særlig angivelse af løn, vederlag og andre ydelser til de  

 tilknyttede forskere.
 Til § 48 E, stk. 3.
Det foreslås, at personer, hvis indkomst har været beskattet efter  

 bestemmelsen i stk. 4, men hvis fulde skattepligt her til landet herefter er  

 ophørt, på ny kan vælge beskatning efter den samme bestemmelse i forbindelse  

 med indgåelsen af en ny ansættelseskontrakt.
Det er dog en forudsætning, at  

 alle betingelserne herfor fortsat opfyldes.
Den periode på sammenlagt 36  

 måneder, hvori beskatning efter stk. 4 kan finde sted, reduceres da med  

 perioder, hvori beskatning efter nævnte bestemmelse tidligere har fundet  

 sted.
 Retten til igen at vælge beskatning efter den nævnte bestemmelse  

 bortfalder dog, når der er forløbet 10 år fra påbegyndelsen af det første  

 ansættelsesforhold, hvor 30 pct.s-beskatning har fundet sted.
 Til § 48 E, stk. 4.
 Bestemmelsen indebærer, at A-skatten for personer, der har valgt  

 beskatning efter de foreslåede regler, beregnes som 30 pct. af vederlaget i  

 penge i henhold til ansættelseskontrakten.
Efter lovforslaget bliver beskatningen af vederlaget i penge endelig  

 derved, at arbejdsgiveren indeholder den nævnte A-skat.
Definitionen af  

 vederlaget i penge svarer til, hvad der er A-indkomst efter kildeskattelovens  

 § 43, stk. 1, dog undtaget fri kost og logi. 30 pct.s-skatten trækkes således  

 i løn, feriegodtgørelse, honorar, tantieme, provision og lignende ydelser.  

 Endvidere betragtes arbejdsgiverens betaling af lønmodtagerens private  

 udgifter som vederlag i penge, hvoraf der skal trækkes 30 pct. i skat.  

 Arbejdsgiverens godtgørelse af udgifter, der er påført lønmodtageren i  

 forbindelse med arbejdets udførelse, er skattefri i samme omfang som  

 tilfældet er for andre lønmodtagere, jf. ligningslovens § 9, stk. 5, 7 og 8.  

 Af godtgørelser, der herefter ikke er skattefri, trækkes 30 pct.s-skat.
Vederlag i form af naturalieydelser, f.eks. fri kost og logi, fri bil  

 o.lign., indgår derimod ikke i trækgrundlaget for 30 pct.s-skatten.
Det  

 betyder, at sådant vederlag i stedet beskattes efter de almindelige regler  

 for fuldt skattepligtige personer.
 Som modstykke til den foreslåede lempelige beskatningsmulighed foreslås  

 det, at der ved opgørelsen af den indkomst, der beskattes med 30 pct., ikke  

 kan foretages noget fradrag.
De lønmodtagerfradrag, der knytter sig til den 30 pct.-beskattede  

 indkomst, herunder f.eks. transportfradrag og fradrag for flytteudgifter og  

 dobbelt husførelse, kan heller ikke overføres til fradrag i en eventuel anden  

 indkomst.
Derimod kan fradrag, der ikke knytter sig til indkomsterhvervelsen,  

 f.eks. fradrag for privattegnede pensionsordninger, jf.  

 pensionsbeskatningslovens § 18, frit foretages, men kun i anden indkomst.
Der  

 gives tillige personfradrag i anden indkomst, jf. § 2, nr. 1, i dette  

 lovforslag.
 Til § § 48 E, stk. 5 og 6.
 Det foreslås, at valget af beskatning efter stk. 4 bortfalder, hvis den  

 skattepligtige ikke senest 1 måned efter ophøret af et ansættelsesforhold,  

 hvor vederlaget er beskattet efter den nævnte bestemmelse, enten har  

 påbegyndt et nyt ansættelsesforhold, hvor vederlaget beskattes på lignende  

 måde, eller har bragt sin fulde skattepligt her til landet til ophør.
Hvis beskatning efter stk. 4 bortfalder, medregnes de vederlag og  

 eventuelle fradrag, som skattemæssigt er behandlet efter disse regler, i den  

 skattepligtige indkomst for de indkomstår, de vedrører.
Der foretages med  

 andre ord en efterbeskatning.
Den skat, der allerede er erlagt efter stk. 4,  

 behandles i så fald som indeholdt foreløbig skat i de pågældende år.  

 Efterbeskatningsreglen er en specialregel, der fraviger 3-årsreglen i  

 skattestyrelseslovens § 35, stk. 1.
 I stk. 6 foreslås en særregel for de tilfælde, hvor der indgås en ny  

 ansættelseskontrakt efter udløbet af en ansættelseskontrakt omfattet af § 48  

 E, stk. 1 - 3, på et tidspunkt, hvor 36 månedersperioden ikke er opbrugt.
Hvis den nye ansættelseskontrakt træder i kraft senest en måned efter  

 udløbet af den tidligere ansættelseskontrakt, og hvis vederlaget i henhold  

 til begge kontrakter i øvrigt er, respektive kan blive, beskattet efter de  

 foreslåede bestemmelser, stilles der ikke krav om, at skattepligten her til  

 landet skal indtræde i forbindelse med ansættelsesforholdets begyndelse.
Det  

 er således ikke nødvendigt, at den skattepligtige fraflytter landet i tiden  

 mellem to kontrakter for at bevare retten til 30 pct.s-beskatning.
 36 månedersperioden forlænges ikke, når der indgås ny kontrakt i  

 overensstemmelse med denne bestemmelse.
 Til § 48 E, stk. 7.
Det foreslås, at den ansættelseskontrakt, der udløber samtidig med den  

 samlede periode på 36 måneder for beskatning efter stk. 4, kan forlænges i op  

 til 12 måneder, uden at der skal ske efterbeskatning efter de foreslåede  

 regler i stk. 5. De foreslåede efterbeskatningsregler i stk. 5 finder i så  

 fald først anvendelse, hvis den skattepligtige ikke senest 1 måned efter  

 udløbet af det forlængede ansættelsesforhold er fraflyttet landet.
Beskatning  

 i forlængelsesperioden sker efter sædvanlige regler uden mulighed for at  

 vælge 30 pct.s-beskatning.
 Til § 48 E, stk. 8.
Det foreslås, at den ansatte under kontraktsforløbet kan vælge sig  

 tilbage til sædvanlig beskatning, både således at valget får tilbagevirkende  

 kraft fra ansættelsesforholdets begyndelse, og således at valget alene får  

 virkning for fremtiden.
I så fald kan den skattepligtige ikke på ny vælge 30  

 pct.s-beskatning i det samme ansættelsesforhold.
 Hvis den ansatte vælger sig tilbage til sædvanlig beskatning med fremtidig  

 virkning, således at den hidtidige 30 pct.s-beskatning opretholdes, finder  

 betingelserne for at undgå efterbeskatning fortsat anvendelse (bl.a. kravet  

 om ophør af fuld skattepligt efter en vis periode, jf. stk. 5 og 7).
Hvis den ansatte vælger sig tilbage til sædvanlig beskatning med  

 tilbagevirkende kraft, således at den hidtidige 30 pct.s-beskatning  

 bortfalder med efterbeskatning som konsekvens, er den pågældende helt uden  

 for det særlige regelsæt og dermed også uden for kravet om ophør af fuld  

 skattepligt.
Indbetalt 30 pct.s-skat behandles som indeholdt foreløbig skat  

 for de pågældende indkomstår.
 Til § 1, nr. 4.
Den under § 1, nr. 3, foreslåede bestemmelse i kildeskatteloven medfører,  

 at visse lønmodtagere alene skal betale 30 pct. dansk skat af deres indkomst  

 eller en del heraf.
Den pågældende indkomst indgår ikke i den almindelige  

 skattepligtige indkomst, og der betales hermed ikke kommunal indkomstskat  

 heraf, jf. kommuneskattelovens § 5, stk. 1.
Under hensyn hertil foreslås det, at kommunerne i stedet skal have en  

 tredjedel af 30 pct.s-skatten.
Andelen af skatten efter § 48 E, stk. 4,  

 tilfalder skattekommunen, jf. kommuneskattelovens § 2.
 Der betales ikke amtskommunal indkomstskat af ovennævnte indkomst.
 Andelen på 1/3 svarer til den del af den særlige indkomstskat, som  

 tilfalder kommunerne efter § 11 i lov om særlig indkomstskat m.v.
 Til § 1, nr. 5.
Ændringen er af redaktionel karakter.
Bestemmelsen i kildeskattelovens §  

 115 A er en overgangsregel, som havde tilknytning til kildeskattens  

 indførelse, og som derfor ikke længere har betydning.
 Til § 2.
 Til nr. 1.
I overensstemmelse med den foreslåede begrænsning af fradragsretten for  

 udgifter i forbindelse med indkomsterhvervelsen ved beskatningen af den  

 indkomst, der er valgt beskattet efter kildeskattelovens § 48 E, foreslås  

 det, at der i personskattelovens § 10 som stk. 5 indsættes en bestemmelse om,  

 at der heller ikke gives noget personfradrag ved beregningen af skatten af  

 denne indkomst.
Personfradraget bevares derimod fuldt ud ved beregningen af  

 skatten af den skattepligtiges eventuelle anden indkomst, herunder skatten af  

 vederlag i andet end penge i ansættelsesforholdet.
 Til nr. 2.
 Forslaget er en konsekvensændring som følge af forslaget under nr. 1.
 Til § 3.
Det foreslås, at indkomst, der er valgt beskattet efter den foreslåede  

 bestemmelse i kildeskattelovens § 48 E, ikke omfattes af  

 selvangivelsespligten.
Forslaget skal ses i forlængelse af forslaget om, at  

 indkomstskattepligten af lønnen skal være endeligt opfyldt ved  

 arbejdsgiverens indeholdelse af A-skat, jf. § 48 E, stk. 4.
 Denne ændring foreslås indsat i § 2, stk. 7. Samtidig sker der en  

 redaktionel omskrivning af stk. 7. Herved skabes større overskuelighed over  

 selvangivelsespligtens omfang.
 Til § 4.
 Der er tale om en konsekvensændring som følge af forslaget under § 2, nr.  

 1.
 Til § 5.
 De redaktionelle ændringer i § 1, nr. 2 og 5, træder i kraft dagen efter  

 bekendtgørelsen i Lovtidende.
Den i § 1, nr. 3, foreslåede ordning vedrørende visse fuldt skattepligtige  

 lønmodtagere notificeres til EF i medfør af EØF-traktatens artikel 93, stk.  

 3, om statsstøtte.
Af hensyn til, at denne del af lovforslaget ikke kan træde  

 i kraft, før Kommissionen har godkendt ordningen, foreslås det, at  

 skatteministeren bemyndiges til at fastsætte ikrafttrædelsestidspunktet for §  

 1, nr. 3, og de hertil knyttede bestemmelser.
 Det foreslås, at reglerne om 30 pct.s-beskatning af visse fuldt  

 skattepligtige lønmodtagere skal have virkning for ansættelseskontrakter, der  

 indgås efter ordningens ikrafttræden, og normalt kun for vederlag, der er  

 optjent, efter at kontrakten er trådt i kraft.
Hvis fuld skattepligt her til landet er indtrådt inden bestemmelsernes  

 ikrafttræden, er betingelsen om, at skattepligten skal indtræde i forbindelse  

 med ansættelsesforholdets påbegyndelse, ikke opfyldt.
Det foreslås, at 30  

 pct.'s beskatningen alligevel kan finde anvendelse på det første  

 ansættelsesforhold, der er omfattet af 30 pct.'s ordningen, medmindre der er  

 tale om et ansættelsesforhold med en offentlig institution.
Det foreslås, at den periode på i alt 36 måneder, hvori 30 pct.'s  

 beskatningen kan anvendes, i disse tilfælde forlods nedsættes svarende til  

 perioden fra skattepligtens indtræden til påbegyndelsen af det  

 ansættelsesforhold, der ønskes inddraget under ordningen.
Denne  

 overgangsordning giver mulighed for, at en person, som f.eks. er tilflyttet  

 landet 1. februar 1991, og som først pr. 1. januar 1992 indgår en  

 ansættelseskontrakt, som opfylder betingelserne for 30 pct.'s beskatning, kan  

 anvende ordningen i 25 måneder (perioden 1. februar 1991-1. januar 1992, 11  

 måneder, fragår i de 36 måneder).
Endvidere foreslås en særregel for visse vederlag, der er optjent efter 1.  

 juni 1991, jf. princippet i pkt. 7 i folketingsbeslutning nr.
B 35 af 30. maj  

 1991. For at tilgodese personer, der befandt sig her i landet den 1. juni  

 1991, og personer, der er ansat og tilflyttet landet efter 1. juni 1991, men  

 som pga. usikkerhed om det nærmere indhold af dette lovforslag har indgået  

 ansættelseskontrakt ud fra en forudsætning om sædvanlig beskatning, foreslås  

 således en særlig overgangsordning i § 5, stk. 5.
Ifølge denne overgangsordning, der kun gælder kontrakter, der indgås  

 senest 1 måned efter ordningens ikrafttræden, kan det ved indgåelsen af en ny  

 ansættelseskontrakt i forlængelse af en tidligere ansættelseskontrakt imellem  

 de samme parter aftales, at 30 pct.s-beskatning skal ske med tilbagevirkende  

 kraft til indgåelsen af den tidligere ansættelseskontrakt, dog tidligst til  

 den 1. juni 1991. Ansættelseskontrakter, der er indgået før ordningens  

 ikrafttræden, og som af parterne ønskes inddraget under ordningen, kan  

 således inddrages, hvis de genforhandles umiddelbart efter ordningens  

 ikrafttræden.
Det foreslås, at denne overgangsordning ikke skal omfatte  

 kontrakter med en offentlig institution.
Bilag 1 Vedtaget af Folketinget ved 2. (sidste) behandling den 30. maj 1991 Folketingsbeslutning om beskatning af personer udstationeret i Danmark Folketinget opfordrer  

 regeringen til i det kommende folketingsår at fremsætte forslag til en lov om  

 en lempelse af beskatningen for visse grupper af udenlandske personer, der  

 midlertidigt er tilknyttet danske virksomheder eller institutioner.
 Lovforslaget skal udarbejdes efter følgende retningslinier:
 1) Ordningen skal vedrøre indkomst, der tjenes ved kontrakt på mindst 6 og  

 højst 36 måneder med en virksomhed eller institution her i landet, og som  

 medfører midlertidig flytning til Danmark.
 2) Ordningen bør søges udformet på en sådan måde, at det for forskere  

 bliver en betingelse for ordningens anvendelse, at der foreligger godkendelse  

 fra et forskningsråd eller en universitetsafdeling, og for andre  

 udstationerede, at de samlede lønomkostninger overstiger sædvanlige  

 lønomkostninger for en dansker i en tilsvarende stilling, og at den aftalte  

 løn inklusive udstationeringstillæg på årsbasis udgør mindst 500.000 kr.
3) Det bør tilstræbes, at ordningen udformes som en endelig beskatning på  

 30 pct. af bruttolønnen inkl. udstationeringstillæg m.v. i stedet for  

 beskatning efter almindelige regler.
Personer, der anvender disse særlige  

 regler om beskatning af bruttoløn, kan ikke også anvende dansk beskatnings  

 almindelige regler om fradrag, herunder om teknikerfradrag.
 4) Der skal kun være adgang for den enkelte person til at anvende  

 ordningen een gang, og der skal etableres et værn imod misbrug af ordningen i  

 form af emigration med efterfølgende udstationering i Danmark.
5) Hvis kontrakten forlænges med op til et år, er restperioden med  

 beskatning efter de almindelige regler.
Der fastsættes regler for eventuel  

 efterbeskatning i de tilfælde, hvor bopæl fastholdes længere tid end  

 udstationeringsperioden.
Kontraktændringer og jobskifte inden for  

 3-års-perioden bevirker ikke, at retten til beskatning af bruttoløn  

 bortfalder, hvis de øvrige kriterier fortsat er opfyldt.
 6) Ordningen skal udformes på en sådan måde, at den bliver så let at  

 administrere for virksomhederne, de udstationerede og skattemyndighederne som  

 overhovedet muligt.
 7) Ordningen skal have virkning for kontrakter, der indgås den 1. juni  

 1991 eller senere.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 595 af 15. august 1991,  

 foretages følgende ændringer:
 1. Efter § 14 indsættes:
» § 14 A.
Skat vedrørende indkomst, som den skattepligtige  

 tidligere har valgt beskattet efter bestemmelsen i § 48 E, bliver endelig ved  

 den skattepligtiges død.
Ansættelsen efter §§ 13 og 14 omfatter ikke denne  

 indkomst.«.
 2. § 42, stk. 2 , ophæves.
§ 42. - - - Stk. 2. Såfremt udskrivningsprocenten for et kalenderår ikke er  

 fastsat ved lov senest den 15. oktober forud for kalenderårets begyndelse,  

 kan skatteministeren bestemme, at de foreløbige skattebeløb skal beregnes på  

 grundlag af den senest fastsatte udskrivningsprocent.
 3. Efter § 48 D indsættes:
» § 48 E.
Personer, der omfattes af § 1, kan vælge beskatning  

 efter stk. 4 af vederlag i penge, jf. § 43, stk. 1, der tjenes i henhold til  

 ansættelseskontrakt af mindst 6 og højst 36 måneders samlet varighed med en  

 arbejdsgiver, som er omfattet af § 1 eller § 2, stk. 1, litra d),  

 selskabsskattelovens § 1, § 2, stk. 1, litra a), eller § 3, eller  

 fondsbeskatningslovens § 1. Vederlaget medregnes i så fald ikke ved  

 opgørelsen af den skattepligtige indkomst.
Det er en betingelse, at  

 skattepligten her til landet indtræder i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4. Det er endvidere en betingelse,  

 at vederlaget i penge udgør et grundbeløb på mindst 36.700 kr. hver måned.  

 Grundbeløbet reguleres efter personskattelovens § 20. Det er en yderligere  

 betingelse, at den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået. § 43, stk. 2, litra i), 3.-6. pkt., finder  

 tilsvarende anvendelse.
 Stk. 2. Uanset størrelsen af vederlaget, jf. stk. 1, kan dette  

 beskattes efter stk. 4, hvis den skattepligtige ifølge ansættelseskontrakten  

 skal drive forskning her i landet, og hvis det forskningsprojekt, hvortil den  

 skattepligtige knyttes, er godkendt af et forskningsråd, jf. lov om  

 Forskningspolitisk Råd og forskningsråd.
Stk. 3. Hvis en skattepligtig tidligere har oppebåret indkomst,  

 der har været beskattet efter stk. 4, og den fulde skattepligt her til landet  

 herefter er ophørt, kan den skattepligtige i forbindelse med indgåelsen af en  

 ny ansættelseskontrakt som nævnt i stk. 1 eller 2 på ny vælge beskatning  

 efter stk. 4, hvis betingelserne herfor er opfyldt.
Den periode på sammenlagt  

 36 måneder, hvori beskatning efter stk. 4 kan finde sted, reduceres i så fald  

 med perioder, hvori beskatning efter nævnte bestemmelse tidligere har fundet  

 sted.
Retten til på ny at vælge beskatning efter stk. 4 bortfalder dog, når  

 der er forløbet 10 år fra påbegyndelsen af det ansættelsesforhold, hvor sådan  

 beskatning første gang har fundet sted.
Stk. 4. For personer, der har valgt beskatning efter reglerne i  

 stk. 1 eller 2, beregnes A-skatten som 30 pct. af vederlaget i penge i  

 henhold til ansættelseskontrakten.
Indkomstskattepligten af vederlaget i  

 penge er endeligt opfyldt ved den erlagte A-skat.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Beskatning efter nærværende bestemmelse kan højst finde sted i 36 måneder.
 Stk. 5. Beskatningen efter stk. 4 bortfalder, hvis den  

 skattepligtige ikke senest 1 måned efter ophøret af et ansættelsesforhold,  

 hvor vederlaget er beskattet efter stk. 4, enten har påbegyndt et nyt  

 ansættelsesforhold, hvor vederlaget er beskattet på tilsvarende måde, eller  

 har bragt skattepligten efter § 1 til ophør, jf. dog stk. 6 og 7. De vederlag  

 og eventuelle fradrag, som skattemæssigt er behandlet efter reglerne i stk. 1  

 - 4, medregnes i så fald i den skattepligtige indkomst for de indkomstår, de  

 vedrører, og den erlagte skat efter stk. 4 behandles som indeholdt foreløbig  

 skat i de pågældende år.
Stk. 6. Hvis et nyt ansættelsesforhold, der opfylder de øvrige  

 betingelser for beskatning efter stk. 4, tiltrædes senest 1 måned efter  

 ophøret af et tidligere ansættelsesforhold, der er beskattet efter nævnte  

 bestemmelse, er det ingen betingelse for beskatning efter stk. 4, at  

 skattepligten her til landet indtræder i forbindelse med  

 ansættelsesforholdets påbegyndelse.
Den periode på sammenlagt 36 måneder,  

 hvori beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har fundet  

 sted.
 Stk. 7. Den ansættelseskontrakt, der udløber samtidig med den  

 samlede periode på 36 måneder for beskatning efter stk. 4, kan forlænges i op  

 til 12 måneder, uden at der skal ske efterbeskatning efter stk. 5. Reglerne i  

 stk. 5 finder dog tilsvarende anvendelse, hvis den skattepligtige ikke senest  

 1 måned efter udløbet af det forlængede ansættelsesforhold har bragt  

 skattepligten efter § 1 til ophør.
Stk. 8. Indtil udløbet af en ansættelseskontrakt, hvor vederlaget  

 er valgt beskattet efter stk. 4, kan den skattepligtige vælge, at vederlaget  

 i stedet skal beskattes efter de almindelige regler for fuldt skattepligtige  

 personer.
Den skattepligtige kan ikke herefter på ny vælge vederlaget i  

 henhold til ansættelseskontrakten beskattet efter stk. 4. Vælger den  

 skattepligtige i denne forbindelse beskatning efter de almindelige regler for  

 fuldt skattepligtige personer med virkning for hele ansættelsesperioden,  

 finder stk. 5, sidste pkt., tilsvarende anvendelse.
Vælger den skattepligtige  

 kun beskatning efter de almindelige regler for fuldt skattepligtige personer  

 med virkning for den resterende del af ansættelsesperioden, finder reglerne i  

 stk. 5 og 7 fortsat anvendelse.«.
 4. I § 64 indsættes efter stk. 8 som nyt stykke:
»Stk. 9. Staten afregner 1/3 af A-skattebeløbene efter § 48  

 E, stk. 4, over for kommunen.«.
Stk. 9 bliver herefter stk. 10.
§ 64. - - - Stk. 8. Staten afregner over for kommunerne en andel af skat af  

 udbytteindkomst.
Andelen beregnes med udskrivningsprocenten for kommunal  

 indkomstskat og kirkelige afgifter af den del af udbytteindkomsten, der  

 overstiger beløbsgrænsen i personskattelovens § 8 a, stk. 2.
 Stk. 9. Bestemmelserne i stk. 1-5 og stk. 7-8 finder tilsvarende  

 anvendelse, for så vidt angår amtskommuner og amtskommunal indkomstskat.
 5. § 115 A ophæves.
§ 115 A.
Skatteministeren bemyndiges til at fastsætte regler om  

 opkrævning og afregning af indkomst- og formueskat til staten for personer  

 m.v., folkepensionsbidrag og særlig indkomstskat, der er pålignet eller  

 pålignes efter reglerne for skatteår forud for indkomståret 1970, samt skat  

 af overført indkomst og skat af overskydende indkomst, der er pålignet eller  

 pålignes i henhold til lov om ikrafttræden af lov om opkrævning af indkomst-  

 og formueskat for personer m.v. (Kildeskat).
 Stk. 2. Skatteministeren bemyndiges endvidere til at fastsætte  

 regler om udbetalingen af yderligere børnetilskud og tilbagebetalingen af for  

 meget udbetalt børnetilskud i tilfælde, hvor der foretages ændringer af  

 skatteansættelsen for skatteår forud for indkomståret 1970.
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991,  

 foretages følgende ændringer:
 1. I § 10 indsættes efter stk. 4 som nyt stykke:
»Stk. 5. For personer, som har valgt beskatning efter  

 kildeskattelovens § 48 E, finder reglerne i stk. 1 - 4 ikke anvendelse ved  

 beregningen af skatten af den indkomst, der omfattes af kildeskattelovens §  

 48 E.« Stk. 5 - 10 bliver herefter stk. 6 - 11.
 2. I § 10, stk. 9 , som bliver stk. 10, ændres 2 steder  

 »stk. 6-8« til: »stk. 7-9«.
§ 10. - - - Stk. 9. Ved nedsættelse af afdødes skat efter stk. 6-8 bruges de  

 personfradrag, som afdøde var berettiget til forud for dødsfaldet.
Ved  

 nedsættelse af længstlevendes skat efter stk. 6-8 bruges de personfradrag,  

 som længstlevende var berettiget til forud for dødsfaldet.
§ 3 I skattekontrolloven, jf. lovbekendtgørelse nr. 551 af 9. juli 1991,  

 affattes § 2, stk. 7 , således:
 »Stk. 7. Selvangivelsespligten omfatter ikke:
 1) Udbytteindkomst, hvori der er indeholdt endelig udbytteskat efter  

 personskattelovens § 8 a, stk. 1.
 2) Indkomst, der beskattes efter kildeskattelovens § 48 E.«.
§ 2. - - - Stk. 7. Udbytteindkomst, hvori der er indeholdt endelig  

 udbytteskat efter personskattelovens § 8 a, stk. 1, skal ikke selvangives.
§ 4 I lov om kommunal indkomstskat, jf. lovbekendtgørelse nr. 620 af 25.  

 september 1987, som ændret ved § 27 i lov nr. 250 af 25. april 1990, ændres i  

 § 9, stk. 1, 3. pkt. »personskattelovens § 10, stk. 5« til:  

 »personskattelovens § 10, stk. 6«.
§ 9. Personer, der omfattes af § 2, stk. 1, litra a), b), d) og e)  

 i loven om opkrævning af indkomst- og formueskat for personer m.v., er  

 pligtige at svare kommunal indkomstskat af samme indkomst, hvoraf der svares  

 indkomstskat til staten.
Det samme gælder for personer, der omfattes af § 2,  

 stk. 1, litra j, i nævnte lov, i det omfang de ikke beskattes efter reglerne  

 i lovens § 48 C.
I tilfælde, hvor der i medfør af personskattelovens § 10,  

 stk. 5, skal ske nedsættelse af de beregnede skatter under anvendelse af  

 personfradrag, nedsættes den kommunale indkomstskat under anvendelse af samme  

 personfradrag, jf. dog § 5, stk. 1, 3.-4. pkt.
Skatten svares med den  

 gennemsnitlige samlede kommunale og amtskommunale udskrivningsprocent for det  

 pågældende kalenderår nedrundet til nærmeste hele procent.
Skatten tilfalder  

 den kommune, der skal foretage slutligningen for de pågældende personer.
Ændringsforslag Af skatteministeren :
Til § 5 5) Stk. 1 affattes således:
»Stk. 1. Loven træder i kraft dagen efter bekendtgørelsen i  

 Lovtidende.« 6) Stk. 2 udgår.
 Stk. 3-5 bliver herefter stk. 2-4.
 7) I stk. 3 , der bliver stk. 2, ændres i 1. pkt.  

 »stk. 2« til: »§ 1, nr. 1, 3 og 4,», og i 2. pkt.  

 ændres »stk. 4 og 5« til: »stk. 3 og 4«.
 8) I stk. 4 , der bliver stk. 3, ændres i 1. og  

3. pkt. »stk. 2« til: »§ 1, nr. 1, 3 og 4,».
 9) I stk. 5 , der bliver stk. 4, ændres i 1. pkt.  

 »stk. 2« til: »§ 1, nr. 1, 3 og 4,».
Bemærkninger Til nr. 5-9 Ændringsforslagene går ud på at ændre ikrafttrædelsesbestemmelsen, således  

 at loven træder i kraft dagen efter bekendtgørelsen i Lovtidende.
Som det fremgår af bemærkningerne til lovforslaget, er dette notificeret  

 til EF under henvisning til EF's statsstøtteregler.
Efter lovforslaget er  

 skatteministeren bemyndiget til at sætte 30 pct.s-ordningen i kraft ved en  

 bekendtgørelse, når EF-Kommissionen har godkendt ordningen.
 Ændringerne er en følge af, at EF-Kommissionen nu har bebudet, at  

 Kommissionen ikke finder lovforslaget stridende mod disse regler.
 Ændringerne overflødiggør således en efterfølgende bekendtgørelse.
Efter 2. behandling den 16. juni 1992 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som senest  

 ændret ved § 2 i lov nr. 347 af 14. maj 1992, foretages følgende ændringer:
 1. Efter § 14 indsættes:
» § 14 A.
Skat vedrørende indkomst, som den skattepligtige  

 tidligere har valgt beskattet efter bestemmelsen i § 48 E, bliver endelig ved  

 den skattepligtiges død.
Ansættelsen efter §§ 13 og 14 omfatter ikke denne  

 indkomst.« 2. § 42, stk. 2 , ophæves.
 3. Efter § 48 D indsættes:
» § 48 E.
Personer, der omfattes af § 1, kan vælge beskatning  

 efter stk. 4 af vederlag i penge, jf. § 43, stk. 1, der tjenes i henhold til  

 ansættelseskontrakt af mindst 6 og højst 36 måneders samlet varighed med en  

 arbejdsgiver, som er omfattet af § 1 eller § 2, stk. 1, litra d,  

 selskabsskattelovens § 1, § 2, stk. 1, litra a, eller § 3 eller  

 fondsbeskatningslovens § 1. Vederlaget medregnes i så fald ikke ved  

 opgørelsen af den skattepligtige indkomst.
Det er en betingelse, at  

 skattepligten her til landet indtræder i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4. Det er endvidere en betingelse,  

 at vederlaget i penge udgør et grundbeløb på mindst 36.700 kr. hver måned.  

 Grundbeløbet reguleres efter personskattelovens § 20. Det er en yderligere  

 betingelse, at den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået. § 43, stk. 2, litra i, 3.-6. pkt., finder  

 tilsvarende anvendelse.
 Stk. 2. Uanset størrelsen af vederlaget, jf. stk. 1, kan dette  

 beskattes efter stk. 4, hvis den skattepligtige ifølge ansættelseskontrakten  

 skal drive forskning her i landet, og hvis det forskningsprojekt, hvortil den  

 skattepligtige knyttes, er godkendt af et forskningsråd, jf. lov om  

 Forskningspolitisk Råd og forskningsråd.
Stk. 3. Hvis en skattepligtig tidligere har oppebåret indkomst,  

 der har været beskattet efter stk. 4, og den fulde skattepligt her til landet  

 herefter er ophørt, kan den skattepligtige i forbindelse med indgåelsen af en  

 ny ansættelseskontrakt som nævnt i stk. 1 eller 2 på ny vælge beskatning  

 efter stk. 4, hvis betingelserne herfor er opfyldt.
Den periode på sammenlagt  

 36 måneder, hvori beskatning efter stk. 4 kan finde sted, reduceres i så fald  

 med perioder, hvori beskatning efter nævnte bestemmelse tidligere har fundet  

 sted.
Retten til på ny at vælge beskatning efter stk. 4 bortfalder dog, når  

 der er forløbet 10 år fra påbegyndelsen af det ansættelsesforhold, hvor sådan  

 beskatning første gang har fundet sted.
Stk. 4. For personer, der har valgt beskatning efter reglerne i  

 stk. 1 eller 2, beregnes A-skatten som 30 pct. af vederlaget i penge i  

 henhold til ansættelseskontrakten.
Indkomstskattepligten af vederlaget i  

 penge er endeligt opfyldt ved den erlagte A-skat.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Beskatning efter nærværende bestemmelse kan højst finde sted i 36 måneder.
 Stk. 5. Beskatningen efter stk. 4 bortfalder, hvis den  

 skattepligtige ikke senest 1 måned efter ophøret af et ansættelsesforhold,  

 hvor vederlaget er beskattet efter stk. 4, enten har påbegyndt et nyt  

 ansættelsesforhold, hvor vederlaget er beskattet på tilsvarende måde, eller  

 har bragt skattepligten efter § 1 til ophør, jf. dog stk. 6 og 7. De vederlag  

 og eventuelle fradrag, som skattemæssigt er behandlet efter reglerne i stk.  

 1-4, medregnes i så fald i den skattepligtige indkomst for de indkomstår, de  

 vedrører, og den erlagte skat efter stk. 4 behandles som indeholdt foreløbig  

 skat i de pågældende år.
Stk. 6. Hvis et nyt ansættelsesforhold, der opfylder de øvrige  

 betingelser for beskatning efter stk. 4, tiltrædes senest 1 måned efter  

 ophøret af et tidligere ansættelsesforhold, der er beskattet efter nævnte  

 bestemmelse, er det ingen betingelse for beskatning efter stk. 4, at  

 skattepligten her til landet indtræder i forbindelse med  

 ansættelsesforholdets påbegyndelse.
Den periode på sammenlagt 36 måneder,  

 hvori beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har fundet  

 sted.
 Stk. 7. Den ansættelseskontrakt, der udløber samtidig med den  

 samlede periode på 36 måneder for beskatning efter stk. 4, kan forlænges i op  

 til 12 måneder, uden at der skal ske efterbeskatning efter stk. 5. Reglerne i  

 stk. 5 finder dog tilsvarende anvendelse, hvis den skattepligtige ikke senest  

 1 måned efter udløbet af det forlængede ansættelsesforhold har bragt  

 skattepligten efter § 1 til ophør.
Stk. 8. Indtil udløbet af en ansættelseskontrakt, hvor vederlaget  

 er valgt beskattet efter stk. 4, kan den skattepligtige vælge, at vederlaget  

 i stedet skal beskattes efter de almindelige regler for fuldt skattepligtige  

 personer.
Den skattepligtige kan ikke herefter på ny vælge vederlaget i  

 henhold til ansættelseskontrakten beskattet efter stk. 4. Vælger den  

 skattepligtige i denne forbindelse beskatning efter de almindelige regler for  

 fuldt skattepligtige personer med virkning for hele ansættelsesperioden,  

 finder stk. 5, sidste pkt., tilsvarende anvendelse.
Vælger den skattepligtige  

 kun beskatning efter de almindelige regler for fuldt skattepligtige personer  

 med virkning for den resterende del af ansættelsesperioden, finder reglerne i  

 stk. 5 og 7 fortsat anvendelse.« 4. I § 64 indsættes efter stk. 10 som nyt stykke:
»Stk. 11. Staten afregner 1/3 af A-skattebeløbene efter § 48  

 E, stk. 4, over for kommunen.« 5. § 115 A ophæves.
§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved § 1 i lov nr. 234 af 8. april 1992, foretages følgende  

 ændringer:
 1. I § 10 indsættes efter stk. 5 som nyt stykke:
»Stk. 6. For personer, som har valgt beskatning efter  

 kildeskattelovens § 48 E, finder reglerne i stk. 1-4 ikke anvendelse ved  

 beregningen af skatten af den indkomst, der omfattes af kildeskattelovens §  

 48 E.« Stk. 6-11 bliver herefter stk. 7-12.
 2. I § 10, stk. 10 , som bliver stk. 11, ændres 2 steder  

 »stk. 7-9« til: »stk. 8-10«.
§ 3 I skattekontrolloven, jf. lovbekendtgørelse nr. 551 af 9. juli 1991, som  

 ændret ved § 3 i lov nr. 347 af 14. maj 1992, affattes § 2, stk. 7 ,  

 således:
 »Stk. 7. Selvangivelsespligten omfatter ikke:
 1) Udbytteindkomst, hvori der er indeholdt endelig udbytteskat efter  

 personskattelovens § 8 a, stk. 1.
2) Indkomst, der beskattes efter kildeskattelovens § 48 E.« § 4 I lov om kommunal indkomstskat, jf. lovbekendtgørelse nr. 620 af 25.  

 september 1987, som senest ændret ved lov nr. 895 af 21. december 1991,  

 ændres i § 9, stk. 1, 3. pkt., »personskattelovens § 10, stk.  

 6« til: »personskattelovens § 10, stk. 7«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. De i § 1, nr. 1, 3 og 4, nævnte bestemmelser har virkning  

 for ansættelseskontrakter, der indgås efter bestemmelsernes ikrafttræden.  

 Bestemmelserne finder anvendelse på vederlag, der optjenes efter kontraktens  

 ikrafttræden, jf. dog stk. 3 og 4.
Stk. 3. Hvis fuld skattepligt her til landet er indtrådt inden  

 bestemmelsernes ikrafttræden, kan de i § 1, nr. 1, 3 og 4, nævnte  

 bestemmelser finde anvendelse, uanset at betingelsen i kildeskattelovens § 48  

 E, stk. 1, 3. pkt., om skattepligtens indtræden i forbindelse med  

 ansættelsesforholdets påbegyndelse ikke er opfyldt, jf. dog 3. pkt.
Den  

 periode på sammenlagt 36 måneder, hvori beskatning efter kildeskattelovens §  

 48 E, stk. 4, kan finde sted, reduceres forlods svarende til perioden fra  

 skattepligtens indtræden til påbegyndelsen af det nævnte ansættelsesforhold.  

 Bestemmelsen i 1. pkt. finder kun anvendelse på det første  

 ansættelsesforhold, der er omfattet af § 1, nr. 1, 3 og 4, og bestemmelsen  

 forudsætter, at der ikke er tale om et ansættelsesforhold med en offentlig  

 institution.
Stk. 4. Hvis der, når bortses fra fastsættelsen af vederlaget, er  

 tale om en videreførelse af et mellem parterne inden ikrafttrædelsen af de i  

 § 1, nr. 1, 3 og 4, nævnte bestemmelser oprettet ansættelsesforhold, kan det  

 under de i 2. pkt. anførte betingelser ved kontraktsindgåelsen aftales, at  

 bestemmelserne tillige skal finde anvendelse på vederlag, der er optjent i  

 perioden fra påbegyndelsen af det hidtidige ansættelsesforhold, dog tidligst  

 fra og med 1. juni 1991, og frem til påbegyndelsen af det omhandlede  

 ansættelsesforhold.
Bestemmelsen i 1. pkt. forudsætter, at kontrakten indgås  

 senest en måned efter bestemmelsernes ikrafttrædelsestidspunkt, at det af  

 kontrakten fremgår, at der er tale om en videreførelse af en tidligere  

 kontrakt, og at kontrakten ikke indgås med en offentlig institution.
