 Under 13. juli 1959 er der i Beograd afsluttet følgende overenskomst  

 mellem Danmark og Jugoslavien om en erstatningsordning vedrørende danske  

 interesser i Jugoslavien:
OVERENSKOMST mellem Kongeriget Danmark og Den jugoslaviske Folkerepublik om en  

 erstatningsordning vedrørende danske interesser i Jugoslavien.
 Den kongelig danske regering og Den Jugoslaviske Folkerepubliks regering  

 er med henblik på fastsættelse af principperne for en samlet og endelig  

 erstatning for danske formuegoder, rettigheder og interesser i Jugoslavien,  

 der er ramt af jugoslaviske nationaliserings- og  

 ekspropriationsforanstaltninger og andre restriktive foranstaltninger af  

 lignende art, samt for visse danske krav, blevet enige om følgende  

 bestemmelser:
 Artikel 1.
 Til fuld og endelig afgørelse af alle de i nedenstående artikel 2  

 omhandlede danske krav betaler den jugoslaviske regering til den danske  

 regering modværdien i danske kroner af seksogtyve tusinde fem hundrede USA  

 dollars (USA dollar 26.500) inden for et tidsrum af seks måneder efter  

 nærværende overenskomsts ikrafttræden.
 Artikel 2.
 Som afviklet i medfør af nærværende overenskomsts bestemmelser anses:
 1. Alle krav opstået som følge af jugoslaviske  

 nationaliserings- og ekspropriationsforanstaltninger og andre restriktive  

 foranstaltninger af lignende art, der har ramt formuegoder, rettigheder og  

 interesser tilhørende danske personer i Jugoslavien, herunder al dansk  

 deltagelse i virksomheder i Jugoslavien.
 2. Alle rettigheder i henhold til obligationer i  

 serbiske og jugoslaviske offentlige lån, tilhørende danske personer.
 3. Alle mod den jugoslaviske stat eller andre fysiske  

 og juridiske jugoslaviske personer rettede fordringer tilhørende danske  

 personer, hvis ejendom har været genstand for nationaliserings-,  

 ekspropriations- og restriktive foranstaltninger.
 Ved danske personer forstås i nærværende artikel fysiske og juridiske  

 personer, der på datoen for nærværende overenskomsts undertegnelse har dansk  

 indfødsret.
 Artikel 3.
 Betalingen af det i ovenstående artikel 1 nævnte beløb, skal med hensyn  

 til indehavere af de i artikel 2 omhandlede danske rettigheder og interesser  

 have frigørende virkning for den jugoslaviske stat samt for alle jugoslaviske  

 institutioner, fysiske eller juridiske personer, der ifølge jugoslavisk  

 lovgivning anses som de oprindelige ejeres successorer.
 Den danske regering vil umiddelbart efter betalingen af det i ovennævnte  

 artikel 1 nævnte beløb fra de interesserede kræve udleveret dokumentation,  

 adkomstbeviser og attestationer vedrørende de formuegoder, rettigheder og  

 interesser, for hvilke der i henhold til nærværende overenskomst ydes  

 erstatning, herunder de i bilag A anførte obligationer med taloner og  

 kuponer, alt med henblik på tilbagelevering til den jugoslaviske regering.
 Artikel 4.
 Fordelingen af globalerstatningssummen mellem de interesserede tilkommer  

 alene den danske regering og medfører ikke ansvar for den jugoslaviske stat  

 eller jugoslaviske fysiske eller juridiske personer.
 Artikel 5.
Nærværende overenskomst skal ratificeres i henhold til de i hvert af de to  

 lande gældende forfatningsmæssige regler.
Den træder i kraft på datoen for  

 ratifikationsinstrumenternes udveksling, som skal finde sted i København.
 Udfærdiget i Beograd den 13. juli 1959 på fransk i to eksemplarer, som  

 begge er autentiske.
FOR DEN DANSKE REGERING Karl I.
Eskelund.
FOR DEN JUGOSLAVISKE REGERING Milan Bartos.
BILAG A Obligationer i serbiske og jugoslaviske lån, som af den danske regering i  

 henhold til artikel 3 skal tilbageleveres til den jugoslaviske regering.
 Emprunt serbe 4 % or 1895.
- Obligationer a 500 francs. - Obligationer a 1.000 francs.
80377 1 Kingdom of the Serbs, Croats and Slovenes, 7% external gold Bond.
 Series B - due 1962.
 Obligationer a 500 USA dollars.
Pfandbriefe der Staatshypothekenband des Kønigreichs Jugoslawien 1938 - 4%.
 Obligationer a 1.000 schw. francs.
 Samtidig med overenskomstens undertegnelse er følgende noter udvekslet:
 Beograd, den 13. juli 1959.
Hr.
Ambassadør, Idet jeg henviser til den af os netop undertegnede overenskomst om em  

 erstatningsordning for danske interesser i Jugoslavien, har jeg den ære at  

 bekræfte over for Dem, at da loven om nationalisering af udlejningsejendomme  

 og byggegrunde (»Journal officiel de la Republique Populaire Federative  

 de Yougoslavie« nr. 52 af 31. december 1958) er offentliggjort efter  

 datoen for paraferingen af teksten til nævnte overenskomst, vil de danske  

 krav, der måtte opstå som følge af bemeldte lovs anvendelse, ikke kunne anses  

 som afviklet ved forannævnte overenskomst Jeg beder Dem, hr. ambassadør, om over for mig at ville bekræfte Deres  

 enighed i foranstående.
 Modtag, hr. ambassadør, forsikringen om min udmærkede højagtelse.
 (sign.) Milan Bartos.
Danmarks overordentlige og Befuldmægtigede ambassadør, Beograd.
Beograd, den 13. Juli 1959 Hr. ambassadør, Jeg har den ære at anerkende modtagelsen af Deres sålydende brev af dags  

 dato:
 »Idet jeg henviser til den af os netop undertegnede overenskomst om  

 en erstatningsordning for danske interesser i Jugoslavien, har jeg den ære at  

 bekræfte over for Dem, at da loven om nationalisering af udlejningsejendomme  

 og byggegrunde (»Journal officiel de la Republique Populaire Federative  

 de Yougoslavie« nr. 52 af 31. decmber 1958) er offentliggjort efter  

 datoen for paraferingen af teksten til nævnte overenskomst, vil de kanske  

 krav, der måtte opstå som følge af bemeldte lovs anvendelse, ikke kunne anses  

 som afviklet ved forannævnte overenskomst.
Jeg beder Dem, hr. ambassadør, om over for mig at ville bekræfte Deres  

 enighed i foranstående.' Jeg har den ære over for Dem at bekræfte min enighed i foranstående.
 Modtag, hr. ambassadør, forsikringen om min udmærkede højagtelse.
(sign.) Karl I.
Eskelund.
Hans Excellence hr. ambassadør Milan Bartos, Chefrådgiver i juridiske spørgsmål i Udenrigsministeriet.
 Beograd.
 Den i overenskomstens artikel 5 forudsete udveksling af  

 ratifikationsinstrumenterne har fundet sted i København den 19. december  

 1959, hvorefter overenskomsten er trådt i kraft den nævnte dato.
 Udenrigsministeriet, den 26. februar  

 1960.
J.
O.
Krag.
