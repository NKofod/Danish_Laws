Nr LSF 80 Forslag til Lov om ændring af visse afgiftslove (Sveriges indtræden i  

 aftalen om vejbenyttelsesafgift m.v.) Fremsat af skatteministeren (Carsten Koch) den 14. november 1997 Vedtaget ved tredjebehandling den 16. december 1997 Lov nr. 979 af 17/12/1997 § 1 I lov nr. 956 af 25. november 1994 om afgift af vejbenyttelse, som ændret  

 ved § 1 i lov nr. 226 af 27. marts 1996, foretages følgende ændringer:
 1. I § 3 indsættes som stk. 5:
»Stk. 5. For dansk registrerede lastmotorkøretøjer, der er  

 registreret som trækkraft for en eller flere blokvogne, svares afgift med den  

 sats, der er gældende for køretøjer med 4 aksler eller derover, jf. stk.  

 1.« 2. I § 7, stk. 4, indsættes efter »veje«:  

 »som ændret ved protokol af 18. september 1997 om Kongeriget Sveriges  

 tiltræden til nævnte aftale samt tillægsaftale af 18. september 1997 til  

 nævnte aftale vedrørende en undtagelse for kombineret transport«.
§ 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, § 2 i lov nr. 361 af 2. juni 1997 og § 2 i lov nr. 363 af 2. juni 1997,  

 foretages følgende ændringer:
 1. § 2, stk. 3, ophæves.
 2 . § 4, stk. 4, affattes således:
 »Stk. 4. For motorkøretøjer omfattet af stk. 2 og 3, der er  

 registreret første gang 1. januar 1998 eller senere, og som opfylder de krav  

 til udslippet af skadelige stoffer, der ved bekendtgørelse fastsættes af  

 Trafikministeriet, ydes fradrag i vægtafgiften med følgende beløb årligt:
3. I § 4 a, stk. 1, indsættes efter »jf. § 2, stk.  

 2«: ».
For lastbiler, der er registreret som trækkraft for en eller  

 flere blokvogne, anvendes satsen for det vogntog, der med den pågældende  

 lastbil har den højeste sats«.
§ 3 I lov nr. 360 af 2. juni 1997 om afgift efter brændstofforbrug for visse  

 personbiler foretages følgende ændringer:
 1. I § 3, stk. 2, ændres »100« til:  

 »10«.
 2. I § 7 indsættes som stk. 2:
»Stk. 2. Socialministeren fastsætter nærmere regler  

 vedrørende afgørelser om afgiftsfritagelse eller -nedsættelse efter stk.  

 1.« § 4 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, foretages følgende ændringer:
 1. I § 4, stk. 6, ændres »§ 8, stk. 5« til:  

 »§ 8, stk. 6«.
 2. I § 6, stk. 4, ændres »stk. 2« til: »stk.  

 3«.
§ 5 Loven træder i kraft dagen efter bekendtgørelsen i Lovtidende.  

 Bestemmelserne i § 1, nr. 1, og § 2, nr. 3, får virkning for det enkelte  

 køretøj fra og med den første afgiftsperiode, der begynder den 1. januar 1998  

 eller senere.
Oprindeligt fremsat forslag § 1 I lov nr. 956 af 25. november 1994 om afgift af vejbenyttelse, som ændret  

 ved § 1 i lov nr. 226 af 27. marts 1996, foretages følgende ændringer:
 1. I § 3 indsættes som stykke 5:
» Stk. 5. For dansk registrerede lastmotorkøretøjer, der er  

 registreret som trækkraft for en eller flere blokvogne, svares afgift med den  

 sats, der er gældende for køretøjer med 4 aksler eller derover, jf. stk.  

 1.« 2. I § 7, stk. 4, indsættes efter »veje«:  

 »som ændret ved protokol af 18. september 1997 om Kongeriget Sveriges  

 tiltræden til nævnte aftale samt tillægsaftale af 18. september 1997 til  

 nævnte aftale vedrørende en undtagelse for kombineret transport«.
§ 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, § 2 i lov nr. 361 af 2. juni 1997 og § 2 i lov nr. 363 af 2. juni 1997,  

 foretages følgende ændringer:
 1. § 2, stk. 3, ophæves.
2. I § 4 a, stk. 1, indsættes efter »jf. § 2, stk.  

 2«: ».
For lastbiler, der er registreret som trækkraft for en eller  

 flere blokvogne, anvendes satsen for det vogntog, der med den pågældende  

 lastbil har den højeste sats«.
§ 3 I lov nr. 360 af 2. juni 1997 om afgift efter brændstofforbrug for visse  

 personbiler foretages følgende ændringer:
 1. I § 3, stk. 2, ændres »100« til:  

 »10«.
 2. I § 7 indsættes som stk. 2:
 » Stk. 2 . Socialministeren fastsætter nærmere regler  

 vedrørende afgørelser om afgiftsfritagelse eller -nedsættelse efter stk.  

 1.«.
§ 4 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, foretages følgende ændringer:
 1. I § 4, stk. 6, ændres »§ 8, stk. 5« til:  

 »§ 8, stk. 6«.
 2. I § 6, stk. 4, ændres »stk. 2« til: »stk.  

 3«.
§ 5 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Indledning Den 18. september 1997 blev Protokol om Kongeriget Sveriges tiltræden til  

 aftalen af 9. februar 1994 mellem Belgien, Danmark, Tyskland, Luxembourg og  

 Nederlandene om opkrævning af afgifter for tunge erhvervskøretøjers  

 benyttelse af visse veje samt Tillægsaftale til den nævnte aftale vedrørende  

 en undtagelse for kombineret transport underskrevet i Bruxelles.
Med protokollen indtræder Sverige i samarbejdet mellem Danmark, Tyskland  

 og Beneluxlandene om en fælles vejbenyttelsesafgift - kaldet Eurovignetten -  

 for tunge lastbiler til vejgodstransport.
Den svenske indtræden forventes at  

 ske med virkning fra 1. januar 1998.
 Med tillægsaftalen får deltagerne i aftalen af 9. februar 1994 mulighed  

 for inden for deres territorier at fritage køretøjer, der udfører kombineret  

 transport i overensstemmelse med direktiv 92/106/EØF af 7. december 1992 for  

 vejbenyttelsesafgift.
 Loven om vejbenyttelsesafgift ændres ved en tilføjelse, der henviser til  

 Protokollen og Tillægsaftalen.
Der har hidtil ikke været opkrævet vejbenyttelsesafgift og vægtafgift ved  

 kørsel med blokvogn, der er hjemmehørende i Danmark.
Blokvogne har dermed  

 været behandlet forskelligt fra andre påhængsvogne og tællevogne.
Ved en  

 tilføjelse til vejbenyttelsesafgiftsloven og vægtafgiftsloven gøres det  

 klart, at der også ved kørsel med blokvogne skal svares vejbenyttelsesafgift  

 og vægtafgift for hele vogntoget.
Sveriges indtræden i aftalen om vejbenyttelsesafgift Sverige forventes at indføre vejbenyttelsesafgift for lastbiler med  

 totalvægt over 12 tons til godstransport pr. 1. januar 1998. Sverige har  

 valgt at indtræde i samarbejdet mellem Danmark, Tyskland og Benelux-landene  

 om den fælles vejbenyttelsesafgift frem for at indføre en isoleret  

 vejbenyttelsesafgift i Sverige.
Hermed vil svenske lastbiler, der har betalt  

 afgift i Sverige, ikke skulle betale afgift ved kørsel i de øvrige 5  

 aftalelande.
Tilsvarende vil lastbiler fra de 5 lande - herunder Danmark -  

 kunne køre afgiftsfrit i Sverige, når de har betalt afgift i deres hjemland.  

 For lastbiler, der er registreret i Sverige, forventes afgiften at blive  

 opkrævet på årsbasis og for retten til benyttelse af hele vejnettet lige som  

 den danske vejbenyttelsesafgift.
For lastbiler registreret i andre lande vil  

 afgiften blive opkrævet for retten til at bruge de svenske motorveje samt  

 visse hovedveje i Nordsverige, hvor der ikke er noget motorvejsnet.
 Ifølge aftalen af 9. februar 1994 fordeles afgiftsindtægterne fra  

 køretøjer, der er registreret uden for de 5 lande, efter følgende  

 fordelingsnøgle: Belgien 13%, Danmark 4%, Tyskland 73%, Luxembourg 1% og  

 Nederlandene 9%. Med Sveriges indtræden ændres fordelingsnøglen til følgende:  

 Belgien 12,31%, Danmark 3,79%, Tyskland 69,16%, Luxembourg 0,97%,  

 Nederlandene 8,52% og Sverige 5,25%.
Afgiftsfritagelse for køretøjer, der udfører kombineret transport Med tillægsaftalen får medlemslandene mulighed for at indføre hel eller  

 delvis afgiftsfritagelse eller refusion af allerede betalt afgift for  

 køretøjer, der udfører kombineret transport i overensstemmelse med Rådets  

 direktiv 92/106/EØF af 7. december 1992.
Ved kombineret transport forstås transport af varer mellem  

 EU-medlemslande, hvor den indledende eller afsluttende del af transporten  

 foregår ad vej og den mellemliggende del foregår ad jernbane, indre vandveje  

 eller søvejen.
Det er en betingelse, at den mellemliggende strækning er over  

 100 km i lige linie.
Det er endvidere en betingelse, at den indledende eller  

 afsluttende vejstrækning tilbagelægges mellem godsets læsnings- eller  

 losningsplads og den nærmestliggende banegård eller inden for en radius af  

 150 km i lige linie fra laste- eller lossehavnen.
Den kombinerede transport  

 kan udføres enten ved at selve køretøjet tilbagelægger den mellemliggende  

 strækning med jernbane eller ved anvendelse af køretøjer, der udelukkende  

 anvendes til vejkørsel af de indledende eller afsluttende strækninger.
 Et land, der vælger at indføre fritagelsen, skal gøre det således, at der  

 ikke forekommer diskrimination på baggrund af nationalitet, dvs.  

 fritagelsesmuligheden skal gælde for såvel køretøjer, der er registreret i  

 landet, som køretøjer, der er registreret i andre lande.
Tillægsaftalen er gennemført på tysk foranledning, og efter de  

 foreliggende oplysninger vil i første omgang alene Tyskland gøre brug af  

 muligheden.
Det er ikke for indeværende hensigten at anvende ordningen i  

 Danmark.
Blokvogne En blokvogn er i færdselslovens § 2, nr. 3, defineret som et motordrevet  

 køretøj eller dertil koblet køretøj, hvis vægt, akseltryk, dimensioner eller  

 øvrige konstruktion udelukker køretøjet fra registrering, og som er beregnet  

 til transport af særlig tungt eller omfangsrigt gods.
Afgiftspligtige  

 køretøjer er i vejbenyttelsesafgiftslovens § 1 defineret som lastbiler og  

 lastvognstog m.v. til vejgodstransport, der har en tilladt totalvægt på 12 t  

 eller derover.
Påhængsblokvogne vil på grund af deres anvendelse til  

 transport af særligt tungt eller omfangsrigt gods altid være konstrueret til  

 en totalvægt, der langt overstiger 12 t.
Et vogntog bestående af en lastbil  

 og en blokvogn vil derfor altid ligge i den højeste klasse med hensyn til  

 aksler og vægt efter vejbenyttelsesafgiftsloven og vægtafgiftsloven.
Det  

 forhold, at blokvogne på grund af deres størrelse og vægt ikke kan  

 registreres efter færdselsloven, har imidlertid medført, at blokvogne hidtil  

 har været holdt uden for beregning af vejbenyttelsesafgift og vægtafgift.
En  

 lastbil, der udelukkende er registreret som trækkraft for en eller flere  

 blokvogne, er således afgiftsmæssigt blevet behandlet som solokøretøj,  

 hvorved afgiftssatserne er væsentlig lavere end for et vogntog.
Der er ikke  

 nogen begrundelse for, at blokvogne, der netop anvendes til særlig tung  

 vejgodstransport, skal behandles forskelligt fra andre påhængs- eller  

 sættevogne i relation til vejbenyttelses- og vægtafgift, og det tydeliggøres  

 derfor i de to love, at lastbiler, der er registreret som trækkraft for  

 blokvogne, skal sidestilles med andre vogntog med hensyn til afgifter.
Provenumæssige konsekvenser Vejbenyttelsesafgiften Ved Sveriges indtræden i aftalen om vejbenyttelsesafgift ændres  

 behandlingen af svenske køretøjers trafik i de oprindelige aftalelande, den  

 trafik køretøjer fra aftalelandene foretager i Sverige og den trafik andre  

 landes køretøjer fortager i Sverige.
Før Sveriges indtræden i aftalen skulle svenske lastbiler, der kørte i de  

 oprindelige aftalelande, betale vejbenyttelsesafgift til disse.
Med Sveriges  

 indtræden betaler de svenske lastbiler kun vejbenyttelsesafgiften i Sverige.  

 Dermed opstår der et provenutab for Danmark, der sammen med de øvrige  

 aftalelande delte den svenske betaling af vejbenyttelsesafgift.
Før Sveriges indtræden i aftalen skulle lande udenfor aftalen kun betale  

 vejbenyttelsesafgift i de oprindelige aftalelande.
Med Sverige indtræden i  

 aftalen skal lastbiler fra lande uden for aftalen, der kører i Sverige, også  

 betale vejbenyttelsesafgift, som fordeles blandt aftalelandene.
Dermed opstår  

 en provenugevinst for Danmark.
Endelig reduceres Danmarks andel af indtægterne fra vejbenyttelsesafgiften  

 fra køretøjer fra lande uden for aftalen som følge af Sveriges indtræden.  

 Fordelingsprocenten reduceres fra 4,00 pct. til 3,79 pct.
Dette medfører alt  

 andet lige et provenutab for Danmark.
Den samlede effekt af Sveriges indtræden i aftalen om  

 vejbenyttelsesafgiften er vanskelig at opgøre, idet den afhænger både af  

 antallet af svenske køretøjer, der kører i de hidtidige aftalelande, og  

 antallet af køretøjer fra lande uden for aftalen, der kører i Sverige.
Det  

 kan dog med usikkerhed skønnes, at der vil opstå et beskedent provenutab i  

 størrelsesordenen ikke over 1 mio. kr.
Danmark mister således 4 pct. af  

 provenuet fra svenske køretøjers trafik i aftalelandende, men vinder 3,79  

 pct. af trafikken med andre landes køretøjer i Sverige.
 Ændringerne skønnes ikke at medføre ændring af provenuet fra dansk  

 registrerede køretøjer.
Forslagets øvrige elementer De øvrige elementer i forslaget indebærer ikke nogen provenumæssige  

 konsekvenser af betydning.
Præciseringen af, at lastbiler, der er registreret  

 som trækkraft for blokvogne, skal sidestilles med andre vogntog, medfører  

 således kun en begrænset provenugevinst i størrelsesordenen ikke over 500.000  

 kr.
 Forslagene vedrørende afrundingsreglen og invalidebiler er  

 konsekvensændringer, der ved udarbejdelsen af provenuskøn til de oprindelige  

 lovforslag vedrørende den berørte lovgivning er forudsat at være gældende.  

 Disse ændringer har således ikke provenumæssige konsekvenser i forhold til  

 det forudsatte i det oprindelige lovforslags provenubemærkninger.
Erhvervsøkonomiske konsekvenser Ændringerne vil ikke direkte indebære økonomiske konsekvenser for det  

 danske transporterhverv, men muligvis medføre en vis forbedring af  

 konkurrencesituationen over for det svenske transporterhverv.
Dette vil dog  

 afhænge af, om der fra svensk side gennemføres kompenserende foranstaltninger  

 i form af nedsættelse af andre afgifter.
 For forhandlere af afgiftsbeviser til udenlandske køretøjer - primært  

 færgelinier mellem Danmark og Sverige samt tankstationer - må der påregnes en  

 nedgang i omsætningen med salg af beviser, da svenske køretøjer fremover ikke  

 vil skulle købe afgiftsbevis for kørsel i Danmark.
Miljømæssige konsekvenser De miljømæssige konsekvenser af indførelsen af vejbenyttelsesafgift i  

 Sverige afhænger bl.a. af, om der fra svensk side gennemføres kompenserende  

 foranstaltninger i form af nedsættelse af andre afgifter.
I givet fald er det  

 alene lastbiler registreret uden for de 6 aftalelande, som vil få økonomiske  

 konsekvenser af afgiften i Sverige, og dermed antages at blive dyrere for  

 transportkøbere.
En fordyrelse af vejgodstransporten i Sverige vil muligvis  

 føre til en vis overførsel af gods til transport med bane eller skib.
Forholdet til EU-retten Rådsdirektiv 93/89/EØF, der fastsætter rammerne for vejbenyttelsesafgift  

 og vejafgifter, indeholder hjemmel til, at to eller flere EU-lande kan  

 indføre fælles vejbenyttelsesafgift.
Det er samtidig en betingelse, at andre  

 medlemsstater kan tilslutte sig den fælles ordning, og at der udarbejdes et  

 fordelingssystem, så hver enkelt medlemsstat får en rimelig del af  

 afgiftsprovenuet.
Kommissionen har deltaget i udarbejdelsen af aftalerne og  

 herunder fastlæggelsen af den svenske andel af det fælles provenu.
Administrative konsekvenser Forslaget skønnes at medføre engangsudgifter i Told og Skat i 1997 på  

 50.000 kr., hovedsageligt til information.
Bemærkninger til de enkelte bestemmelser Til § 1 Til nr. 1 Med bestemmelsen fastlægges, at lastbiler, der er registreret som  

 trækkraft for blokvogne, altid skal betale vejbenyttelsesafgift efter den  

 højeste sats, idet det samlede vogntog altid vil have 4 aksler eller derover.
Til nr. 2 Under henvisningen til aftalen af 9. februar 1994 mellem Danmark,  

 Tyskland, og Benelux landene indføres henvisning til ændringerne af aftalen  

 med protokollen om Sveriges tiltræden og tillægsaftalen om en undtagelse for  

 kombineret transport.
Til § 2 Til nr. 1 Efter vægtafgiftsloven § 2, stk. 3, fastsætter justitsministeren (nu  

 trafikministeren) efter forhandling med skatteministeren vægtafgiften for  

 midlertidig eller lejlighedsvis kørsel med registreringspligtige køretøjer,  

 der ikke er registreret (kørsel med prøveskilte), samt for blokvognskørsel.  

 Da blokvogne med forslaget kommer ind under vejbenyttelsesafgiften og den  

 dertil knyttede vægtafgift bliver bestemmelsen overflødig med hensyn til  

 blokvogne.
Betaling for prøveskilte er særskilt reguleret i færdselsloven, og  

 da bestemmelsen derfor i sin helhed bliver uden indhold foreslås den ophævet.
Til nr. 2 Som konsekvens af, at blokvogne behandles som andre påhængs- eller  

 sættevogne i relation til vejbenyttelsesafgift, omfattes de ligeledes af  

 vægtafgiften for vogntog, der er omfattet af vejbenyttelsesafgift.
Til § 3 Til nr. 1 I det oprindelige forslag til afgift efter brændstofforbrug for visse  

 personbiler (L 157 fremsat den 30. januar 1997) afrundede opad til nærmeste  

 med 10 delelige tal ved den årlige regulering af satserne.
Ved en fejl er  

 dette i den vedtagne lov blevet til nærmest med 100 delelige tal.
Den derved  

 opståede provenugevinst ved den nugældende regel har således været  

 utilsigtet.
 Det foreslås, at afrundingsreglen for de satser, der fastsættes ved den  

 årlige regulering af afgiften ændres således at den bliver i overensstemmelse  

 med den tilsvarende afrundingsregel for vægtafgiften.
Til nr. 2 Det har vist sig, at der kan opstå tvivl om kompetancen i tilfælde, hvor  

 invaliderede personer søger om fritagelse for/nedsættelse af afgiften uden  

 samtidigt at søge om støtte til bil.
Det foreslås derfor, at socialministeren  

 fastsætter de nærmere regler om afgørelserne om afgiftsfritagelse eller  

 -nedsættelse efter bestemmelsen.
Til § 4 Begge ændringer er konsekvensændringer af henvisninger, der fejlagtigt  

 ikke kom med i § 1 i lov nr. 361 af 2. juni 1997.
Skriftlig fremsættelse (14. november 1997) Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af visse afgiftslove. (Sveriges indtræden i  

 aftalen om vejbenyttelsesafgift m.v.).
(Lovforslag nr.
L 80).
Formålet med lovforslaget er primært at ændre loven om  

 vejbenyttelsesafgift under hensyn til Sveriges indtræden i aftalen mellem  

 Danmark, Tyskland og Benelux-landene om den fælles vejbenyttelsesafgift -  

 Eurovignetten.
Den pågældende aftale ændres samtidig ved en tillægsaftale,  

 som giver aftalelandene mulighed for at gennemføre undtagelser for såkaldt  

 kombineret transport.
Herudover ændres loven om vejbenyttelsesafgift samt  

 vægtafgiftsloven med en præcisering af, at påhængsblokvogne til transport af  

 særlig tungt eller omfangsrigt gods omfattes af vejbenyttelses- og vægtafgift  

 i lighed med andre påhængs- og sættevogne til vejgodstransport.
Endelig  

 foretages en præcisering i loven om afgift efter brændstofforbrug med hensyn  

 til afgiftsfritagelse for invalidebiler, og i samme lov samt i loven om  

 registreringsafgift foreslås rettet 3 trykfejl, der opstod i forbindelse med  

 forslagenes behandling i foråret 1997.
For såvidt angår vejbenyttelsesafgiften indebærer Sveriges indtræden i  

 aftalen pr. 1. januar 1998, at svenske lastbiler fremover betaler afgift i  

 Sverige og ikke længere skal betale afgift ved kørsel i de andre aftalelande  

 - herunder Danmark.
Samtidig skal køretøjer fra andre lande fremover betale  

 afgift ved kørsel i Sverige.
Dette gælder dog ikke danske køretøjer, som  

 allerede har betalt afgift i Danmark.
Undtagelsen for den kombinerede transport indebærer, at landene i aftalen  

 om vejbenyttelsesafgift fremover kan vælge at afgiftsfritage kørsel, der  

 udføres som kombineret transport mellem EU-landene.
Dvs, at  

 indledningen/afslutningen af transporten foretages med lastbil, og den  

 mellemliggende transport foretages ad jernbane, indre vandveje eller søvejen.  

 Det er efter det foreliggende i første omgang alene Tyskland, der i løbet af  

 1998 vil søge at indføre denne mulighed.
I Danmark har vi - primært på grund  

 af de små afstande og de administrative meromkostninger - ikke anset  

 ordningen for realistisk, men vi vil nøje følge udviklingen i Tyskland.
 Idet jeg i øvrigt henviser til forslagets bemærkninger, skal jeg anbefale  

 det til Tingets velvillige behandling.
Bilag Protokol om Kongeriget Sveriges tiltræden til aftalen om opkrævning af afgifter for tunge erhvervskøretøjers benyttelse af visse veje.
Protokol om Kongeriget Sveriges tiltræden til aftalen om opkrævning af  

 afgifter for tunge erhvervskøretøjers benyttelse af visse veje Regeringerne i Kongeriget Belgien Kongeriget Danmark Forbundsrepublikken Tyskland Storhertugdømmet Luxembourg og Kongeriget Nederlandene som er kontraherende parter i Aftalen om opkrævning af afgifter for tunge  

 erhvervskøretøjers benyttelse af visse veje, underskrevet i Bruxelles den 9.  

 februar 1994, herefter benævnt »Aftalen af 9. februar 1994«, på den  

 ene side og regeringen i Kongeriget Sverige, på den anden side er under hensyn til Kongeriget Sveriges ønske om at indtræde i Aftalen af  

 9. februar 1994 og under henvisning til aftalens artikel 16 blevet enige om  

 det følgende:
Artikel 1 Kongeriet Sverige indtræder i Aftalen af 9. februar 1994, således som  

 denne er ændret ved nærværende protokol.
Artikel 2 (1) Artikel 2, stk. 2, i Aftalen af 9. februar 1994 erstattes af  

 nedenstående bestemmelse:
 »I øvrigt gælder i denne Aftale:
»En parts territorium« betyder Kongeriget Belgien, Kongeriget  

 Danmark, Forbundsrepublikken Tyskland, Storhertugdømmet Luxembourg,  

 Kongeriget Nederlandene og Kongeriget Sveriges respektive territorier i  

 Europa.' (2) Artikel 13, stk. 3, afsnit 3, erstattes af nedenstående bestemmelse; »De opgjorte afgiftsindtægter fordeles mellem parterne som følger:
- Kongeriget Belgien modtager 12,31% af indtægterne, - Kongeriget Danmark modtager 3,79% af indtægterne, - Forbundsrepublikken Tyskland modtager 69,16% af indtægterne, - Storhertugdømmet Luxembourg modtager 0,97% af indtægterne, - Kongeriget Nederlandene modtager 8,52% af indtægterne, - Kongeriget Sverige modtager 5,25% af indtægterne.
Artikel 3 (1) Denne protokol træder i kraft den første dag i den måned, efter  

 hvilken alle parter ad diplomatisk vej skriftligt har meddelt Kommissionen  

 for De Europæiske Fællesskaber, at de påkrævede nationale forudsætninger for  

 protokollens ikrafttræden er opfyldt.
 (2) Depositaren notificerer parternes regeringer om de i denne artikel,  

 stk. 1, omhandlede meddelelser og informerer dem om datoen for nærværende  

 protokols ikrafttræden.
 (3) Er denne protokol ikke trådt i kraft den 1. januar 1997 i medfør af  

 stk. 1, kan de kontraherende parter i overensstemmelse med deres lovgivninger  

 anvende protokollen foreløbigt, når Kongeriget Sverige har opfyldt de  

 påkrævede nationale forudsætninger for protokollens ikrafttræden.
 (4) Aftalen af 9. februar 1994 på det svenske sprog, med den samme  

 gyldighed som den danske, franske, hollandske og tyske tekst, i en  

 originaludgave, deponeres i arkivet hos Kommissionen for De Europæiske  

 Fællesskaber; Kommissionen for De Europæiske Fællesskaber sender hver part en  

 bekræftet kopi.
Udarbejdet i Bruxelles den 18. september 1997 på danske, franske, hollandske, tyske og svenske sprog alle havende samme  

 gyldighed, i en originaludgave, som deponeres i arkivet hos Kommissionen for  

 De Europæiske Fællesskaber; Kommissionen for De Europæiske Fællesskaber  

 sender hver part en bekræftet kopi.
For regeringen i Kongeriget Belgien For regeringen i Kongeriget Danmark For regeringen i Forbundsrepublikken Tyskland For regeringen i Storhertugdømmet Luxembourg For regeringen i Kongeriget Nederlandene For regeringen i Kongeriget Sverige Tillægsaftale til aftale af 9. februar 1994 om opkrævning af afgifter  

 for tunge erhvervskøretøjers benyttelse af visse veje vedrørende en  

 undtagelse for kombineret transport Regeringerne i Kongeriget Belgien, Kongeriget Danmark, Forbundsrepublikken Tyskland, Storhertugdømmet Luxembourg, Kongeriget Nederlandene og Kongeriget Sverige har - ud fra ønsket om at give de parter, der ønsker det, mulighed for inden  

 for deres territorier at undtage motorkøretøjer, der anvendes til kombineret  

 transport, fra afgiftspligten i henhold til aftalens artikel 3 og - under hensyn til Kongeriget Sveriges indtræden i ovennævnte aftale indgået følgende aftale:
Artikel 1 (1) Uanset de øvrige bestemmelser i aftalen af 9. februar 1994 kan hver  

 part inden for sit territorium helt eller delvis fritage motorkøretøjer, der  

 udfører kombineret transport i overensstemmelse med Rådets direktiv  

 92/106/EØF af 7. december 1992, fra afgiftspligten i henhold til artikel 3 i  

 aftalen af 9. februar 1994 eller refundere allerede betalt afgift.
Der må  

 herved ikke forekomme diskrimination på grundlag af nationalitet.
 (2) En kontraherende part, som gør brug af den i stk. 1) nævnte mulighed,  

 skal inden for rammerne af Koordineringsudvalget (aftalens artikel 14)  

 underrette de andre aftaleparter om formen og indholdet af den procedure, der  

 skal anvendes i forbindelse med fritagelse eller refusion.
Artikel 2 (1) Denne tillægsaftale træder i kraft den første dag i den måned, efter  

 hvilken alle parter ad diplomatisk vej skriftligt har meddelt Kommissionen  

 for de Europæiske Fællesskaber, at de påkrævede nationale forudsætninger for  

 aftalens ikrafttræden er opfyldt.
 (2) Depositaren underretter alle parters regeringer om de i stk. 1  

 omhandlede meddelelser og meddeler dem datoen for denne tillægsaftales  

 ikrafttræden.
 (3) Denne tillægsaftale udgør en del af aftalen af 9. februar 1994 om  

 opkrævning af afgifter for tunge erhvervskøretøjers benyttelse af visse veje.
Udarbejdet i Bruxelles den 18. september 1997 på dansk, fransk, hollandsk, svensk og tysk, hver tekst med samme  

 gyldighed, i en originaludgave, som deponeres i arkivet hos Kommissionen for  

 De Europæiske Fællesskaber sammen med aftalen af 9. februar 1994;  

 Kommissionen sender hver part en bekræftet kopi.
For regeringen i Kongeriget Belgien For regeringen i Kongeriget Danmark For regeringen i Forbundsrepublikken Tyskland For regeringen i Storhertugdømmet Luxembourg For regeringen i Kongeriget Nederlandene For regeringen i Kongeriget Sverige Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 956 af 22. november 1994 om afgift af vejbenyttelse, som ændret  

 ved § 1 i lov nr. 226 af 27. marts 1996 foretages følgende ændringer:
 1. I § 3 indsættes som nyt stykke:
 » Stk. 5. For dansk registrerede lastmotorkøretøjer, der er  

 registreret som trækkraft for en eller flere blokvogne, svares afgift med den  

 sats, der er gældende for køretøjer med 4 aksler eller derover, jf. stk.  

 1.«.
 2. I § 7, stk. 4, indsættes efter »veje« :  

 »som ændret ved protokol af 18. september 1997 om Kongeriget Sveriges  

 tiltræden til nævnte aftale samt tillægsaftale af 18. september til nævnte  

 aftale vedrørende en undtagelse for kombineret transport«.
§ 7. - - - Stk. 4. Der betales ikke afgift af køretøjer, der medfører et  

 gyldigt bevis for betalt vejbenyttelsesafgift udstedt i et andet europæisk  

 land i overensstemmelse med den i Bruxelles den 9. februar 1994 underskrevne  

 aftale om opkrævning af afgifter for tunge erhvervskøretøjers benyttelse af  

 visse veje.
§ 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, § 2 i lov nr. 361 af 2. juni 1997 og § 2 i lov nr. 363 af 2. juni 1997  

 foretages følgende ændringer:
 1. § 2, stk. 3, ophæves.
§ 2. - - - Stk. 3. For midlertidig eller lejlighedsvis kørsel med  

 registreringspligtigt køretøj, der ikke er registreret, jf. færdselslovens §  

 73, stk. 1, nr. 4, samt for blokvognskørsel, jf. færdselslovens § 86, svares  

 afgift, som fastsættes af justitsministeren efter forhandling med  

 skatteministeren.
2. I § 4a, stk. 1, indsættes efter »jf. § 2, stk.  

 2« : ».
For lastbiler, der er registreret som trækkraft for en  

 eller flere blokvogne, anvendes satsen for det vogntog, der med den  

 pågældende lastbil har den højeste sats«.
§ 4a.
Af lastbiler og vogntog m.v., der er afgiftspligtige efter  

 lov om afgift af vejbenyttelse, betales afgift på grundlag af den samlede  

 registrerede tilladte totalvægt for lastbilen eller vogntoget efter  

 nedenstående satser.
For lastbiler, der er registreret som trækkraft for  

 flere sættevogne, anvendes satsen for det vogntog, der med den pågældende  

 lastbil har den højeste sats.
For lastbiler, der er registreret som trækkraft  

 for en eller flere påhængsvogne, anvendes den højeste af satserne for det  

 eller de registrerede vogntog, dog mindst satsen for samme lastbil uden  

 påhængsvogn, jf. § 2, stk. 2:
§ 3 I lov nr. 360 af 2. juni 1997 om afgift efter brændstofforbrug for visse  

 personbiler foretages følgende ændringer:
 1. I § 3, stk. 2, ændres »100« til:  

 »10«.
§ 3. - - - Stk. 2. De i stk. 1 under A og B angivne beløb reguleres årligt  

 med 2,0 pct. tillagt eller fratrukket den af finansministeren bekendtgjorte  

 tilpasningsprocent for det pågældende finansår efter lov om  

 satsreguleringsprocent.
Der tillægges 1,5 procentpoint for hvert år efter  

 1997. Procenten beregnes med een decimal.
De således regulerede beløb  

 afrundes opad til nærmeste kronebeløb, der er deleligt med 100. Regulering  

 efter 1. pkt. foretages første gang med virkning for 1998.
 2. I § 7 indsættes som stk. 2:
 » Stk. 2 . Socialministeren fastsætter nærmere regler  

 vedrørende afgørelser om afgiftsfritagelse eller -nedsættelse efter stk.  

 1.«.
§ 7. Invaliderede personer, som efter lov om social bistand kan  

 opnå støtte til erhvervelse af en bil, fritages for afgiften, hvis bilen er  

 benzindreven.
Er bilen dieseldreven, nedsættes afgiften til 35 pct. af  

 afgiftsbeløbene for dieselbiler, jf. § 3, stk. 1 og 2. Afgiftsfritagelsen og  

 -nedsættelsen gælder kun, så længe køretøjet er registreret for og benyttes  

 af den pågældende.
§ 4 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, foretages følgende ændringer:
 1. I § 4, stk. 6 , ændres »§ 8, stk. 5« til:  

 »§ 8, stk. 6«.
§ 4. - - - Stk. 6. For brugte køretøjer med en alder indtil 1 år, jf. stk. 3  

 og 4, nedsættes den afgiftspligtige værdi efter stk. 3 med 17 pct. af det  

 samlede beløb af de fradrag i afgiften, der efter § 3, stk. 4, og med 30 pct.  

 af de fradrag i den afgiftspligtige værdi efter § 8, stk. 5, kunne være  

 foretaget ved køretøjets afgiftsberigtigelse som nyt.
 2. I § 6, stk. 4, ændres »stk. 2« til: »stk.  

 3«.
§ 6. - - - Stk. 4. Den i stk. 2 omhandlede afgift bortfalder dog, for så vidt  

 angår hyrevogne, som omregistreres efter at have kørt mindst 3 år og mindst  

 210.000 km eller mindst 2 år og mindst 250.000 km som hyrevogn.  

 Skatteministeren kan fastsætte særlige kontrolregler som betingelse for  

 afgiftsfritagelsen.
Efter 2. behandling den 11. december 1997 § 1 I lov nr. 956 af 25. november 1994 om afgift af vejbenyttelse, som ændret  

 ved § 1 i lov nr. 226 af 27. marts 1996, foretages følgende ændringer:
 1. I § 3 indsættes som stk. 5:
»Stk. 5. For dansk registrerede lastmotorkøretøjer, der er  

 registreret som trækkraft for en eller flere blokvogne, svares afgift med den  

 sats, der er gældende for køretøjer med 4 aksler eller derover, jf. stk.  

 1.« 2. I § 7, stk. 4, indsættes efter »veje«:  

 »som ændret ved protokol af 18. september 1997 om Kongeriget Sveriges  

 tiltræden til nævnte aftale samt tillægsaftale af 18. september 1997 til  

 nævnte aftale vedrørende en undtagelse for kombineret transport«.
§ 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, § 2 i lov nr. 361 af 2. juni 1997 og § 2 i lov nr. 363 af 2. juni 1997,  

 foretages følgende ændringer:
 1. § 2, stk. 3, ophæves.
 2 . § 4, stk. 4, affattes således:
 »Stk. 4. For motorkøretøjer omfattet af stk. 2 og 3, der er  

 registreret første gang 1. januar 1998 eller senere, og som opfylder de krav  

 til udslippet af skadelige stoffer, der ved bekendtgørelse fastsættes af  

 Trafikministeriet, ydes fradrag i vægtafgiften med følgende beløb årligt:
3. I § 4 a, stk. 1, indsættes efter »jf. § 2, stk.  

 2«: ».
For lastbiler, der er registreret som trækkraft for en eller  

 flere blokvogne, anvendes satsen for det vogntog, der med den pågældende  

 lastbil har den højeste sats«.
§ 3 I lov nr. 360 af 2. juni 1997 om afgift efter brændstofforbrug for visse  

 personbiler foretages følgende ændringer:
 1. I § 3, stk. 2, ændres »100« til:  

 »10«.
 2. I § 7 indsættes som stk. 2:
»Stk. 2. Socialministeren fastsætter nærmere regler  

 vedrørende afgørelser om afgiftsfritagelse eller -nedsættelse efter stk.  

 1.« § 4 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, foretages følgende ændringer:
 1. I § 4, stk. 6, ændres »§ 8, stk. 5« til:  

 »§ 8, stk. 6«.
 2. I § 6, stk. 4, ændres »stk. 2« til: »stk.  

 3«.
§ 5 Loven træder i kraft dagen efter bekendtgørelsen i Lovtidende.  

 Bestemmelserne i § 1, nr. 1, og § 2, nr. 3, får virkning for det enkelte  

 køretøj fra og med den første afgiftsperiode, der begynder den 1. januar 1998  

 eller senere.
