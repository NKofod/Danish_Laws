Handelskurs, børsnoterede aktier - Aktieavance, - handelskurs, - børsnoterede aktier pr. 19/5 1993 I den anledning er Told- og Skattestyrelsen  

 blevet spurgt, om handelskursen den 19/5 1993 for børsnoterede aktier er  

 alle-handler-kursen eller BMS-handler-kursen? Alle-handler-kursen beregnes af Københavns  

 Fondsbørs som et vejet gennemsnit af alle de handler, der indgår i  

 alle-handler-omsætningen.
BMS-handler-kursen beregnes på grundlag af  

 omsætningen mellem børsmæglerselskaber.
BMS-omsætningen er en delmængde af  

 alle-handler-omsætningen.
BMS-kursen beregnes som et vejet gennemsnit af de  

 handler, der indgås mellem to børsmæglere.
 Ved kontantværdiansættelsen af  

 overdragelsessummer efter ejendomsavancebeskatningsloven skal man anvende  

 alle-handler-kursen, jf. § 3, stk. 2, i bekendtgørelse nr. 667 af 13/7 1994.
 Ved fastsættelse af kursen for medarbejderaktier  

 erhvervet efter reglerne i ligningslovens § 7 A, stk. 2, skal man ligeledes  

 for  

 børsnoterede aktier anvende alle-handler-kursen, jf. cirkulære nr. 96 af 22/6  

 1993 (ligningslovcirkulære), pkt. 3.3.
 Told- og Skattestyrelsen finder, at man som  

 handelskursen pr. 19/5 1993 for børsnoterede aktier skal anvende  

 alle-handler-kursen, bl.a. henset til at det også i andre tilfælde er  

 alle-handler-kursen, man anvender.
