Nævnet nægtede at behandle en sag vedrørende et ulovligt lejemål, og  

 henviste lejeren til at søge lejen tilbage ved privat søgsmål Afgørelse nr. 1, 1986 Afgørelse af 24.04.1986 fra Huslejenævnet i Gentofte L mod U (Sag nr.
H 2567/1986) Nævnet afviste at behandle en sag vedrørende udleje af et kælderværelse,  

 der ikke måtte benyttes til beboelse og henviste sag om eventuel  

 tilbagebetaling af leje til privat søgsmål.
 I huslejenævnets afgørelse hedder det bl.a.:
 »Ved skrivelse af 18. marts 1986 har De rettet henvendelse hertil  

 vedrørende udlejning af et kælderværelse i ejendommen ...
 Det fremgår af sagen, at De har boet i værelset i perioden 1. oktober til  

 15. marts 1986. Den månedlige leje var 1.500 kr. indtil 1. januar 1986, hvor  

 lejen blev forhøjet til 1.850 kr.
 Kommunens bygningsinspektorat har oplyst, at værelset ikke må benyttes til  

 beboelse.
 I den anledning skal man herved meddele, at huslejenævnet har besluttet at  

 afvise sagen, idet der er tale om et ulovligt lejemål.
 Spørgsmålet om eventuel tilbagebetaling af leje må henvises til privat  

 søgsmål.
