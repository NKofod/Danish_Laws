Nr BTL 29 Betænkning over Forslag til lov om ændring af lov om realkreditinstitutter  

 og lov om indeksregulerede realkreditlån (Refinansiering af realkreditlån  

 m.v. i landbrugsejendomme)   

 Nr L 29 1987-88, 2. samling Afgivet af Boligudvalget Afgivet: 19880628 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
Et af udvalgets spørgsmål og boligministerens svar herpå er optrykt som bilag til betænkningen.
 Desuden har udvalget modtaget en skriftlig henvendelse fra Den Danske  

 Bankforening og Danmarks Sparekasseforening.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) lovforslaget til  

vedtagelse med de af boligministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 ændrings- og underændringsforslag.
 Mindretallet ønsker i øvrigt at udtale følgende:
Under forhandlingerne med regeringen tilstræbte Socialdemokratiet en  

 samlet løsning af tre påtrængende problemer: Landbrugets refinansiering, de  

 arbejdsløses fortsatte tilknytning til arbejdsmarkedet og den praktiske  

 udformning af finanslovsaftalen om lempelse af forbrugsrenteafgiften.  

 Forhandlingerne førte ikke til et resultat.
I øvrigt henvises til  

 mindretallets udtalelser i betænkning over forslag til lov om refinansiering  

 af realkreditlån m.v. i landbrugsejendomme (L 27).
 Et tredje mindretal (Socialistisk Folkepartis medlem af udvalget)  

 vil redegøre for sin stilling ved 2. behandling.
Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Mindretallet vil redegøre for sin stillingtagen til de  

 øvrige ændringsforslag ved 2. behandling.
I øvrigt henviser mindretallet til  

 sit bidrag i betænkning over forslag til lov om refinansiering af  

 realkreditlån m.v. i landbrugsejendomme (L 27).
 Et femte mindretal (Centrum-Demokraternes medlem af udvalget) vil  

 ved 2. behandling redegøre for sin stilling til lovforslaget og de stillede  

 ændringsforslag.
Et sjette mindretal (Kristeligt Folkepartis medlem af udvalget)  

 indstiller lovforslaget til vedtagelse med de af boligministeren  

 stillede ændringsforslag.
Mindretallet vil redegøre for sin stilling til de  

 øvrige ændringsforslag ved 2. behandling.
Ændringsforslag Til § 1 Af boligministeren, tiltrådt af et mindretal (KF, V, RV og  

 KRF):
 1) I den under nr. 1 foreslåede § 10 b indsættes i stk.  

 1 efter 2. pkt. som nyt punktum:
»Lån kan endvidere ydes til låntagers indskud til en  

 restgældsreguleringsfond, jf.§ 23 g.« 2) I den under nr. 1 foreslåede § 10 b indsættes i stk.  

 2, 1. pkt., efter »obligationer« ordene: »med en pålydende  

 rente, der fastsættes af boligministeren,». 2. pkt. udgår, og i  

 stedet indsættes:
»Jordbrugslån og udlandslån kan kun ydes inden for en lånegrænse på  

 45 pct. af ejendommens handelsværdi, som defineret i lov om refinansiering af  

 realkreditlån m.v. i landbrugsejendomme.
Lån baseret på de i 1. pkt. nævnte  

 obligationer kan kun ydes i det omfang, de placeres med sikkerhed ud over en  

 lånegrænse, der fastsættes af boligministeren efter forhandling med  

 landbrugsministeren.
Udlandslån kan ydes inden for en ramme på 5 mia. kr.  

 Boligministeren fastsætter regler om udlandslångivningens administration  

 m.v.« Af et mindretal (S):
Underændringsforslag til ændringsforslag nr. 2 3) I det ved ændringsforslag nr. 2 foreslåede nye § 10 b, stk. 2, 2.  

 pkt., ændres »45 pct.« til: »50 pct.« Af boligministeren, tiltrådt af et mindretal (KF, V, RV og  

 KRF):
 4) I det under nr. 1 foreslåede § 10 b, stk. 3, affattes  

4. pkt. således:
»Til anvendelse ved indfrielse af restgælden, jf. § 23 g, indbetaler  

 låntager ved lånets oprettelse et indskud på 2 pct. af udlandslånets  

 hovedstol, ekskl. eventuel belåning af dette indskud, jf. stk. 1, 3. pkt., og  

 herefter hver termin et bidrag svarende til 11/2 pct. p.a. af den til enhver  

 tid værende restgæld.« Af et mindretal (FP):
 5) I det under nr. 1 foreslåede § 10 b, stk. 4, udgår 1.  

 pkt.
 Af boligministeren, tiltrådt af et mindretal (KF, V, RV, og KRF):
 6) I det under nr. 1 foreslåede § 10 b, stk. 5, ændres  

 »§ 9, stk. 2« til: »§ 10, stk. 2«.
 Af et mindretal (S):
 7) I den under nr. 1 foreslåede § 10 b udgår stk. 6.
 Stk. 7 bliver herefter stk. 6.
8) I den under nr. 1 foreslåede § 10 b, stk. 7, 1. pkt.,  

 ændres »45 pct.« til: »50 pct.« Af et mindretal (FP):
 9) Nr. 2 udgår.
 Af et mindretal (S):
 10) De under nr. 2 foreslåede §§ 20 b og 20 c udgår.
 § 20 d bliver herefter § 20 b .
 11) I den under nr 2 foreslåede § 20 d ændres »§§ 20  

 a-20 c« til: »§ 20 a«.
 Af boligministeren, tiltrådt af et mindretal (KF, V, RV og  

 KRF):
 12) I den under nr. 3 foreslåede affattelse af § 22  

 indsættes efter stk. 2 som nyt stykke:
» Stk. 3. Boligministeren kan godkende, at et  

 realkreditinstitut i forbindelse med ydelse af udlandslån efter § 10 b, stk.  

 2 og 3, erhverver et kreditinstitut med hjemsted i et andet land, der er  

 medlem af OECD, som 100 pct. ejet datterselskab, der udelukkende driver  

 finansiel virksomhed.
Det vil dog være en betingelse, at det pågældende  

 kreditinstitut inden for en af boligministeren fastsat frist overgår til  

 udelukkende at drive realkreditvirksomhed eller hermed naturligt forbunden  

 virksomhed.
Det er endvidere en betingelse, at det pågældende kreditinstitut  

 skal afhændes, såfremt det driver virksomhed i Danmark.
Boligministeren kan  

 fastsætte nærmere vilkår for godkendelsen.« Af et mindretal (FP):
 13) Nr. 4 udgår.
 Af et mindretal (S):
 14) Nr. 4 affattes således:
» 4. I § 23, stk. 1, ændres »§ 20« til:  

 »§§ 20-20 b«.' Af et mindretal (FP):
 15) Nr. 5 udgår.
 16) Nr. 6 udgår.
 Af boligministeren, tiltrådt af et mindretal (KF, V, RV og  

 KRF):
 17) I den under nr. 7 foreslåede § 23 g indsættes i stk.  

 1 efter »endvidere overføres låntageres«: »indskud  

 og«.
 18) I det under nr. 7 foreslåede § 23 g, stk. 2, udgår 2.  

 pkt., og i stedet indsættes:
»Fondens midler anvendes til nedbringelse af låntagers restgæld på  

 udlandslån i det omfang, restgælden i danske kroner opgjort efter kursen på  

 indfrielsestidspunktet overstiger restgælden opgjort i danske kroner efter  

 kursen på låneoptagelsestidspunktet.
Af fondens midler anvendes først  

 låntagers indskud og bidrag efter § 10 b, stk. 3, inkl. rentetilskrivning,  

 dernæst indskud inkl. rentetilskrivning fra Finansieringsfonden af 1963 og  

 endelig realkreditinstituttets indskud inkl. rentetilskrivning.
Eventuelle  

 overskydende midler tilbagebetales til indskyderne.
Låntagers andel anvendes  

 dog altid til nedbringelse af restgælden.« Af et mindretal (FP):
 19) Nr. 8 udgår.
Til § 2 20) Paragraffen udgår.
 Af boligministeren, tiltrådt af et mindretal (KF, V, RV og  

 KRF):
 21) I det under nr. 2 foreslåede § 3, stk. 7, og i det under  

nr. 3 foreslåede § 4, stk. 18, ændres »§ 11, stk.  

 3« til: » § 13, stk. 3«.
Bemærkninger Til nr. 1, 4, 17 og 18 Med ændringsforslagene ændres en række bestemmelser vedrørende den  

 restgældsreguleringsfond, der opbygges i forbindelse med udlandslångivningen.
For det første skal låntager i forbindelse med lånets oprettelse som noget  

 nyt indbetale et indskud på 2 pct. af låneprovenuet.
Til gengæld nedsættes  

 låntagers løbende bidrag fra 2 pct. p.a. til 11/2 pct. p.a. af den til enhver  

 tid værende restgæld.
Låntager vil ifølge ændringsforslaget kunne opnå lån  

 til dette initialindskud.
 Endvidere foreslås anvendelsen af fondens midler ændret, således at man i  

 forbindelse med en restgældsnedbringelse nødvendiggjort af kursusudviklingen  

 først anvender låntagers andel af midlerne (initialindskud, løbende bidrag og  

 rentetilskrivninger).
 Hvis låntagers midler ikke er tilstrækkelige, anvendes dernæst midlerne  

 (inkl. rentetilskrivninger) indskudt af Finansieringsfonden af 1963 og  

 endelig midlerne (inkl. rentetilskrivninger) indskudt af  

 realkreditinstituttet.
 Lovforslaget foreslås endvidere ændret, således at eventuelle overskydende  

 midler fra restgældsreguleringsfonden tilbagebetales (inkl.  

 rentetilskrivninger) til henholdsvis realkreditinstituttet og  

 Finansieringsfonden af 1963. Eventuelle overskydende låntagermidler tænkes  

 fortsat anvendt til nedbringelse af restgælden.
Til nr. 2 De nævnte særlige obligationer og retningslinierne for fastsættelsen af  

 den pålydende rente og den nedre lånegrænse er omtalt i bemærkningerne til  

 ændringsforslag til forslag til lov om refinansiering af realkreditlån m.v. i  

 landbrugsejendomme (L 27).
Der er fastlagt en samlet ramme for udlandslångivningen på 5 mia. kr.
For  

 at sikre at denne ramme ikke overskrides, foreslås det at bemyndige  

 boligministeren til at fastsætte regler for styring af denne långivning.
Det  

 er tanken, at dette skal ske i samarbejde med realkreditinstitutterne og  

 Dansk Landbrugs Realkreditfond.
Til nr. 3 Underændringsforslaget skal bringe lånegrænsen for disse jordbrugslån på  

 linie med lånegrænsen for jordbrugslån i øvrigt.
Til nr. 5 Fremskridtspartiet mener, at alle lovparagraffer om  

 realkreditrestriktioner bør ophæves.
 § 1, nr 1, i lovforslaget indeholder i hovedsagen en, om end stærkt  

 betinget, mildnelse af hidtidige restriktioner og kan derfor støttes af  

 Fremskridtspartiet alene med undtagelse af, at der må træffes aftale med  

 efterpanthaverne i den i § 10 b stk. 4, 1. pkt., omhandlede situation i  

 stedet for, at de ned over hovederne får trukket en efter omstændighederne  

 nok så byrdefuld beskæring af deres rettigheder.
Til nr. 6 og 21 De foreslåede ændringer er en følge af de i ændringsforslag til forslag  

 til lov om refinansiering af realkredtilån m.v. i landbrugsejendomme (L 27)  

 foreslåede nye paragraffer.
Til nr. 7 Da sagsbehandlingen skal være så enkel og billig som muligt, skal den  

 enkelte låntager have samme adgang til enhedsprioritering, som han har ved  

 optagelse af almindelige jordbrugslån.
Til nr. 8 Ændringsforslaget skal bringe lånegrænsen for disse jordbrugslån på linie  

 med lånegrænsen for jordbrugslån i øvrigt.
Til nr. 9 og 13 Ændringsforslagene er en konsekvensændring i forhold til det af  

 Fremskridtspartiet til L 27 stillede ændringsforslag om ophævelse af § 8.
Til nr. 10 Af hensyn til roen på kapitalmarkedet ønskes der ikke utidigt tidlige  

 indfrielser af obligationer.
Staten skal blot svare de renter og afdrag, som  

 landmanden skulle have betalt på obligationslånene, og kun foretage  

 ekstraordinære afdrag gennem opkøb af obligationer i de samme serier, hvori  

 lånene er optaget, og alene når det markedsmæssigt er fordelagtigt for  

 staten.
Derved undgås også en afvigelse fra balanceprincippet i dansk  

 realkreditlovgivning.
Til nr. 11 Ændringsforslaget er en følge af ændringsforslag nr. 10.
Til nr. 12 Med henblik på at lette og smidiggøre optagelse af udlandslån foreslås  

 det, at boligministeren under visse betingelser kan godkende, at et  

 realkreditinstitut erhverver et udenlandsk kreditinstitut som 100 pct. ejet  

 datterselskab.
 Herved opnås den fordel for landmanden, at de provisioner, der normalt  

 betales ved låneoptagelse i udlandet, kan minimeres.
Herudover vil et sådant institut kunne udnytte det pågældende lands lange  

 marked.
Dette giver den optimale mulighed for fremskaffelse af kapital, idet  

 man på et givet tidspunkt kan anvende det mest fordelagtige af en række  

 markeder, herunder det lange indenlandske tyske pantebrevsmarked.
For at  

 kunne benytte det sidstnævnte marked er det en forudsætning, at man er  

 etableret med pengeinstitutstatus i Den Tyske Forbundsrepublik.
 Realkreditrådet skønner, at danske realkreditinstitutter ved overtagelse  

 af f.eks. tyske kreditinstitutter vil kunne hjemtage lån fra det indenlandske  

 tyske marked til en effektiv rente (inkl. provisioner), der ligger ca.  

 0,35-0,4 pct. lavere end rentesatsen på Euro-bond-markedet.
Hertil kommer, at man ved hjælp af et erhvervet tysk kreditinstitut kan  

 foretage løbende emission af obligationer, hvor man på Euro-bond-markedet er  

 henvist til blokemissioner.
Blokemission vil for låntageren typisk resultere  

 i forøgede omkostninger på grund af transaktionsomkostninger, rentedifference  

 m.v. ved genplacering af den ikke umiddelbart forbrugte del af  

 blokemissionen.
Det skønnes derfor, at fordelen for låntager ved løbende  

 emission vil være noget større end de ovenfor nævnte 0,35-04 pct. p.a.
Det er  

 dog ikke muligt præcist at opgøre låntagers faktiske fordel.
Forudsætningerne for, at der kan opnås godkendelse til erhvervelsen, vil  

 være, at det pågældende institut - udelukkende driver finansiel virksomhed, - har hjemsted og driver virksomhed i et andet OECD-land, - inden for en bestemt tidsfrist overgår til alene at drive  

 realkreditvirksomhed (dvs. at yde lån med sikkerhed i registreret pant i fast  

 ejendom på basis af obligationsudstedelse) eller hermed naturligt forbunden  

 finansiel virksomhed, - skal afhændes, såfremt det efter erhvervelsen driver virksomhed i  

 Danmark.
Boligministeren kan fastsætte nærmere vilkår for erhvervelsen.
Dette  

 forudsættes at ske i forbindelse med udlandslångivning efter dette  

 lovforslag.
Til nr. 14 Ændringsforslaget er en følge af ændringsforslag nr. 10.
Til nr. 15 og 16 For så vidt lovgivningen stiller reservekrav, må disse udmåles i forhold  

 til instituttets passiver og ikke dets aktiver.
Til nr. 19 Den nationale støtteordning, der foreslås i § 1, nr. 8, er urimelig i  

 forhold til andre skatteydere end vedkommende låntagere og formentlig tillige  

 i strid med EF-retten.
Hvis Folketingets flertal tilsikrer snarlige generelle  

 forbedringer i væsentligt omfang af landbrugets forhold, vil  

 overlevelsesdygtige landbrugere kunne klare forfaldne terminsydelser via  

 almindelige pengeinstitutfinansieringer.
Til nr. 20 Lovforslaget går ud på nye omfattende ændringer i indekslåneloven, som i  

 forvejen er blevet underkastet et væld af ændringer siden den sidste  

 lovbekendtgørelse (nr. 437 af 27. juni 1986). Skal Fremskridtspartiet stemme  

 for yderligere svært gennemskuelige ændringer, må forslagsstillerne forsyne  

 partiet med en samlet ajourført udgave af loven, så der ikke indløber rene  

 fejl, men gives fornuftige formuleringer af de nye ændringer.
Engell (KF) Merete Aarup (KF) Pernille Sams (KF) Mejdahl (V) nfmd.  

Traberg Smidt (V) Kirsten Jacobsen (FP) Jørgen Estrup (RV) Bollmann (CD)  

 Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Bilag Et af udvalgets spørgsmål til boligministeren og dennes svar herpå Spørgsmål 5:
 Ministerens kommentar udbedes til henvendelsen fra Den Danske Bankforening  

 og Danmarks Sparekasseforening (omdelt under L 29 - bilag 7).
 Svar:
Den Danske Bankforening og Danmarks Sparekasseforening anfører i  

 henvendelsen for det første, at låntagning på det tyske pantebrevsmarked, som  

 forudsætter etablering i Forbundsrepublikken, ikke skulle være billigere end  

 låntagning via Eurobondmarkedet, som ikke forudsætter etablering.
For det  

 andet anføres, at der med den foreslåede hjemmel for boligministeren til at  

 godkende erhvervelse af et udenlandsk kreditinstitut åbnes for  

 brancheglidning i den finansielle sektor.
 Endelig anføres for det tredje, at de for godkendelsen foreslåede  

 supplerende vilkår, dvs. at det pågældende kerditinstitut efter en  

 overgangsperiode overgår til udelukkende at drive realkreditvirksomhed eller  

 hermed naturligt forbunden virksomhed samt forbudet mod at drive virksomhed i  

 Danmark, skulle stride mod EF-Kommissionens forslag til 2.  

 banksamordningsdirektiv.
Jeg må til henvendelsen indledningsvis bemærke, at det er regeringens  

 opfattelse, at ydelse af udlandslån til landbruget vil kunne ske billigere og  

 på mere farvorable vilkår for landmanden, såfremt det långivende  

 realkreditinstitut får mulighed for størst mulig fleksibilitet ved  

 lånoptagelsen i udlandet.
Dette fordrer, at realkreditinstituttet kan  

 »tappe« det udenlandske marked, der i den givne situation kan  

 tilbyde de bedste lånevilkår - herunder f.eks. det indenlandske tyske  

 pantebrevsmarked.
Hertil forudsættes etablering i det pågældende land som  

 pengeinstitut.
Det hører endvidere med til billedet, at etableringen af den  

 foreslåede restgældsreguleringsfond, hvori realkreditinstiutterne bidrager  

 med et betydeligt beløb, sikrer landmanden mod valutakurstab i udlandslånets  

 løbetid.
Det er derfor min klare opfattelse, at den foreslåede ordning sikrer  

 landmanden de mest favorable lånevilkår ved optagelse af udlandslån.
 For så vidt angår foreningernes udsagn om, at den foreslåede adgang for  

 realkreditinstitutterne til at erhverve et udenlandsk kreditinstitut skulle  

 føre til brancheglidning i den finansielle sektor, må jeg pågege, at  

 låneoptagelsen i udlandet alene kan anvendes til refinansiering af  

 realkreditlån.
Det er endvidere min opfattelse, at det med de foreslåede vilkår for  

 erhvervelsen af et udenlandsk kreditinstitut sikres, at dette efter en  

 overgangsperiode overgår til alene at drive realkreditvirksomhed eller dermed  

 naturligt forbunden virksomhed.
Herved sikres også, at forslaget heller ikke  

 på længere sigt giver anledning til brancheglidning.
 Endelig må det erhvervede kreditinstitut ifølge forslaget ikke drive  

 virksomhed i Danmark.
 Der er derfor efter min opfattelse ikke baggrund for at sige, at forslaget  

 om erhvervelse af et udenlandsk kreditinstitut skulle give anledning til  

 brancheglidning i den finansielle sektor.
Endelig er det min opfattelse, at den foreslåede ordning ikke strider mod  

 EF-kommissionens forslag til 2. banksamordningsdirektiv.
De opstillede  

 betingelser for det pågældende institut om dels at overgå til udelukkende at  

 drive realkreditvirksomhed, dels om ikke at drive virksomhed her i landet er  

 således betingelser for, at et dansk realkreditinstitut kan eje det  

 erhvervede kreditinstitut som et datterselskab, og ikke et forsøg på at  

 regulere virksomheden som sådan for et i en anden medlemsstat etableret  

 selskab.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Der er stillet spørgsmål til boligministeren, som denne har besvaret skriftligt.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af boligministeren stillede ændringsforslag.
 Et mindretal inden for flertallet (Fremskridtspartiets medlem af udvalget)  

 henviser til partiets bidrag til tillægsbetænkning over forslag til lov om  

 refinansiering af realkreditlån m.v. i landbrugsejendomme (L 27).
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse og vil  

 ligeledes stemme imod de stillede ændringsforslag.
 Et mindretal inden for mindretallet (Socialdemokratiets medlemmer af  

 udvalget) henviser til partiets bidrag over tillægsbetænkning til forslag til  

 lov om refinansiering af realkreditlån m.v. i landbrugsejendomme (L 27).
Ændringsforslag Af boligministeren, tiltrådt af et flertal (KF, V, FP, RV,  

 CD og KRF):
Til § 2 1) Det under nr. 2 foreslåede § 3, stk. 7, affattes således:
»Stk. 7. Såfremt der til jordbrugslån ydes afdragsbidrag efter § 13,  

 stk. 3-5, i lov om refinansiering af realkreditlån m.v. i landbrugsejendomme,  

 finder stk. 6 tilsvarende anvendelse.
Ydes der afdragsbidrag efter nævnte  

 lovs § 13, stk. 4 og 5, reguleres hovedstolen og restgælden dog med  

 henholdsvis 75 og 85 pct. af den halvårlige procentvise stigning i  

 nettoprisindekset.« 2) Det under nr. 3 foreslåede § 4, stk. 18, affattes  

 således:
»Stk. 18. Såfremt der til jordbrugslån ydes afdragsbidrag efter § 13,  

 stk. 3-5, i lov om refinansiering af realkreditlån m.v. i landbrugsejendomme,  

 finder stk. 17 tilsvarende anvendelse.
Ydes der afdragsbidrag efter nævnte  

 lovs § 13, stk. 4 og 5, reduceres de i stk. 17, 2. pkt., nævnte 30 pct. dog  

 til henholdsvis 25 og 15 pct.« Bemærkninger Til nr. 1 og 2 Der henvises til bemærkningerne til de samtidig stillede ændringsforslag  

 til forslag til lov om refinansiering af realkreditlån m.v. i  

 landbrugsejendomme (L 27).
