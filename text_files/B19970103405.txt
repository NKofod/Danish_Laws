 I medfør af § 4, stk. 2, § 5, stk. 1, § 6, § 7, stk. 1 og 3, § 10, § 14,  

 stk. 1, § 15 stk 1, § 25 stk. 1, § 28 stk. 1og 3, og § 35, stk. 2, i lov om  

 husdyrsygdomme, jf. lovbekendtgørelse nr. 381 af 7. juni 1993, og efter  

 bemyndigelse fra ministeren for fødevarer, landbrug og fiskeri fastsættes:
 § 1.  Ved BVD forstås i denne bekendtgørelse infektion  

 hos kvæg med det virus, som kan forårsage sygdommene Bovin Virus Diarre og  

 Mucosal Disease.
 Stk. 2.  Ved PI-dyr (Persistent Inficerede) forstås i  

 denne bekendtgørelse kvæg, som immunologisk tolererer BVD-virus, og som huser  

 og udskiller dette virus gennem hele deres levetid.
§ 2.  Den ansvarlige for en kvægbesætning skal ved  

 mistanke om udbrud af BVD i besætningen foretage anmeldelse herom til en  

 dyrlæge.
Vides besætningen at indeholde PI-dyr, skal anmeldelse dog ikke  

 foretages.
 Stk. 2.  Anmeldelse skal ske, når der i besætningen  

 forekommer et eller flere af nedennævnte symptomer:
 § 3.  Modtager en dyrlæge anmeldelse, jf. § 2, eller  

 får dyrlægen selv mistanke om udbrud af BVD i en besætning, som ikke vides at  

 indeholde PI-dyr, skal dyrlægen foretage en undersøgelse med henblik på at  

 konstatere, om nogle dyr viser tegn på at være smittet med sygdommen.
Stk. 2.  Hvis mistanken ikke kan afvises, skal dyrlægen  

 indsende materiale efter Veterinær- og Fødevaredirektoratets nærmere  

 anvisning med angivelse af besætningens CHR-nummer.
Materialet indsendes til  

 Statens Veterinære Institut for Virusforskning, Lindholm, eller til Statens  

 Veterinære Serumlaboratorium, Frederiksberg, efter Veterinær- og  

 Fødevaredirektoratets nærmere anvisning.
 Stk. 3.  Når dyrlægen har modtaget meddelelse om  

 resultatet af undersøgelsen fra det i stk. 2 nævnte laboratorium, underretter  

 dyrlægen den ansvarlige for kvægbesætningen om dette resultat.
 § 4.  Den ansvarlige for en kvægbesætning skal sørge  

 for, at besætningens sandsynlige status med hensyn til forekomst af PI-dyr er  

 klarlagt og at statustildeling fra før 1. april 1997 er bekræftet inden  

 udbinding og under alle omstændigheder inden 1. februar 1998.
Stk. 2.  Status afklares på grundlag af tankmælksprøver  

 og/eller blodprøver efter Veterinær- og Fødevaredirektoratets nærmere  

 anvisning.
Ved blodprøvning udtages prøver af mindst 3 ungdyr over 8 måneder.
 Stk. 3.  De i stk. 2 nævnte prøver indsendes med  

 angivelse af besætningens CHR-nummer, og ved blodprøver dyrenes  

 øremærkenummer, til Kvægbrugets Laboratorium, Ladelund eller et andet af  

 Veterinær- og Fødevaredirektoratet godkendt laboratorium.
 Stk. 4.  De i stk. 2 nævnte blodprøver kan også  

 undersøges for IBR.
 § 5.  Hvis der i en kvægbesætning er eller  

 sandsynligvis findes PI-dyr, skal den ansvarlige for besætningen give  

 meddelelse herom til alle, der kommer i kontakt med besætningen, herunder til  

 naboer med kvæg eller ejere af kvæg på nabomarker.
 § 6.  Den ansvarlige for en kvægbesætning har pligt  

 til at sørge for, at PI-dyr ikke udbindes.
 § 7.  Drægtige kreaturer i besætninger, hvori der  

 sandsynligvis befinder sig PI-dyr, jf. § 4, stk. 1, må ikke omsættes,  

 udstilles eller føres til fælles græsgang.
 § 8.  PI-dyr, der føres til slagtning, skal afhentes  

 sidst på vognmandens rute og skal køres direkte til slagteriet.
 § 9.  Vaccination mod BVD er ikke tilladt.
 § 10.  Laboratorier godkendt af Vetarinær- og  

 Fødevaredirektoratet skal indsende alle prøveresultater til Landbrugets  

 Centrale Husdyrbrugsregister (CHR), efter nærmere anvisning fra Veterinær- og  

 Fødevaredirektoratet.
§ 11.  Udgifterne ved undersøgelse af de i § 3, stk.  

 2, nævnte prøver betales af Veterinær- og Fødevaredirektoratet.
Alle andre  

 udgifter, som afholdes i medfør af denne bekendtgørelse, er Veterinær- og  

 Fødevaredirektoratet uvedkommende.
 § 11.  Med bøde straffes den, der overtræder § 2, stk.  

 1, § 3, § 4, stk. 1, eller §§ 5-9.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12.  Bekendtgørelsen træder i kraft den 1. januar  

 1998.
 Stk. 2.  Samtidig ophæves bekendtgørelse nr. 1279 af 19.  

 december 1996 om BVD hos kvæg.
 § 13.  Bekendtgørelsen gælder ikke for Grønland.
Veterinær- og Fødevaredirektoratet, den  

 17. december 1997 P.
D.
V.
