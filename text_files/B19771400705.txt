 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten (* 1) nedennævnte  

 bestemmelser for Rønland Sandø vildtreservat i Ringkøbing amt.
 § 1. Vildtreservatet omfatter:
a.
En umatrikuleret sandø, beliggende i Nissum Bredning ca. 1000 m sydøst  

 for Rønlands østligste punkt.
b.
Tilvækstarealer til det under a nævnte område.
c.
Søterritoriet ud for de under a og b nævnte områder i en bredde af 50 m  

 fra højeste daglige vandstandslinje.
 § 2. Det er forbudt at ødelægge og indsamle æg.
 § 3. På vildtreservatets område er færdsel forbudt i perioden fra 1.  

 april til og med 15. juli.
 Stk. 2. Bestemmelsen i stk. 1 gælder ikke for:
a.
Kystinspektoratet eller dettes entreprenører i forbindelse med  

 uddybnings- og oprensningsarbejder.
b.
Sejlads i forbindelse med fiskeri på vildtreservatets vandområde.
 § 4. Jagtrådet kan med vildtnævnets godkendelse fravige bestemmelserne i  

 §§ 2 og 3.
§ 5. Overtrædelse af bestemmelserne i §§ 2 og 3 straffes i medfør af jagtlovens § 51, stk. 1, med bøde, for så vidt strengere straf ikke er forskyldt efter den øvrige lovgivning.
 § 6. Bekendtgørelsen træder i kraft straks.
 Landbrugsministeriet, den 15. juni 1977.
P.
Dalsager.
