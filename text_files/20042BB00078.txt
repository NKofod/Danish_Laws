Fremsat den 19. april 2005 af Frank Aaen (EL),  

 Jørgen Arbo‑Bæhr (EL),  

 Line Barfod (EL) og Majbrit Berlau (EL) Forslag til folketingsbeslutning om  

 forbud mod brug af tilsætningsstoffer og aromastoffer, som forstærker  

 tobaksvarers afhængighedsskabende egenskaber Folketinget pålægger regeringen at fremsætte lovforslag, der  

 senest den 1. januar 2006 forbyder brugen af tilsætningsstoffer og  

 aromastoffer, som forstærker tobaksvarers afhængighedsskabende egenskaber.  

 Forbuddet kan alternativt gennemføres ved indenrigs- og sundhedsministerens  

 udnyttelse af bemyndigelsesbestemmelsen i § 16, stk. 2, i lov om  

 fremstilling,  

 præsentation og salg af tobaksvarer, hvis et forbud efter denne bestemmelse  

 kan  

 gennemføres senest den 1. januar 2006.
Bemærkninger til forslaget I dag findes der i Danmark ingen regler om, hvilke  

 tilsætningsstoffer og aromastoffer der er tilladt i tobaksvarer.
Det på trods  

 af at rygning er et af samfundets største sundhedsproblemer, og at man ved,  

 at  

 nogle af de pågældende stoffer forstærker tobaksvarernes afhængighedsskabende  

 egenskaber, og dermed gør det sværere for rygerne at holde op med at ryge.
 Med lov nr. 375 af 6. juni 2002 om fremstilling, præsentation og  

 salg af tobaksvarer implementerede Danmark Europa-Parlamentets og Rådets  

 direktiv 2001/37/EF af 5. juni 2001 om indbyrdes tilnærmelse af  

 medlemsstaternes love og administrative bestemmelser om fremstilling,  

 præsentation og salg af tobaksvarer.
Ifølge disse regler indrapporterer EUs medlemsstater i dag  

 oplysninger fra tobaksvirksomhederne om tilsætnings- og aromastoffer til  

 Kommissionen.
De indsendte oplysninger fra medlemsstaterne skal danne  

 baggrund  

 for et forslag fra Kommissionen om fælles regler for tilladte  

 tilsætningsstoffer i tobaksvarer bl.a. under hensyn til den risiko for  

 afhængighed,  

 de indebærer, jf. direktivets artikel 11 og 12. Forslaget skal indgå som et  

 led  

 i den første rapport til Europa-Parlamentet, Rådet og Det Økonomiske og  

 Sociale  

 Udvalg fra Kommissionen om anvendelsen af direktivet  

.
Kommissionens rapport og forslag skulle ifølge direktivet  

 foreligge senest den 31. december 2004. Kommissionen har imidlertid endnu  

 ikke  

 fremlagt rapporten og forslaget.
Der er således fortsat ikke klarhed over  

 kommende EU-reglers karakter, ligesom det er uvist, om og hvornår de vil  

 træde  

 i kraft.
Da rygning er et af samfundets største sundhedsproblemer, mener  

 Enhedslisten, at tilsætningsstoffer og aromastoffer, der øger rygernes  

 afhængighed, hurtigst muligt skal ud af tobaksvarer, der produceres eller  

 sælges i Danmark.
Danmark kan ikke forsvare at vente i flere år, indtil der  

 eventuelt fastsættes EU-regler på området.
 I den sammenhæng skal det understreges, at det netop fremgår af  

 direktivets indledende betragtninger nr. 25 og direktivets artikel 13, stk.  

 3,  

 at medlemsstaterne, indtil der er opstillet en fælles ingrediensliste som  

 omhandlet i direktivets artikel 12, kan forbyde brugen af ingredienser, der  

 forstærker  

 tobaksvarernes vanedannende egenskaber.
I § 16, stk. 2, i lov om fremstilling, præsentation og salg af  

 tobaksvarer er der tilsvarende en bemyndigelse til indenrigs- og  

 sundhedsministeren til at fastsætte regler, der forbyder brugen af  

 tilsætningsstoffer,  

 som forstærker tobaksvarernes afhængighedsskabende egenskaber, indtil der i  

 EU-regi er fastsat en liste over, hvilke tilsætningsstoffer der kan anvendes  

 i  

 tobaksvarer.
Af bemærkningerne til denne bestemmelse fremgår, at regeringen  

 har  

 som forudsætning for denne bemyndigelsesbestemmelses udnyttelse, at et  

 eventuelt forbud samtidig vil blive gennemført i de øvrige EU-lande.
Det er  

 imidlertid ikke en EU-retlig forudsætning, at et sådant dansk forbud samtidig  

 gennemføres i de øvrige EU-lande, jf. at det ikke indgår som et krav i  

 direktivets indledende betragtninger nr. 25 og artikel 13, stk. 3. Der er  

 således ikke EU-retlige hindringer for gennemførelsen af et dansk forbud mod  

 ingredienser, der forstærker tobaksvarers afhængighedsskabende egenskaber.
Enhedslisten har endvidere noteret sig, at den dominerende  

 danske tobaksfabrikant Skandinavisk Tobakskompagni har oplyst, at de kan  

 støtte  

 et forbud mod stoffer, der kan øge cigaretafhængigheden.
Jf. bl.a.  

 Skandinavisk  

 Tobakskompagnis annonce i Jyllands-Posten den 12. april 2005, 1. sektion,  

 side  

 5: »Vi går gerne ind for et forbud mod stoffer, der kan øge  

 cigaretafhængigheden«.
 På den baggrund mener Enhedslisten, at regeringen skal pålægges  

 at fremsætte lovforslag, der sikrer, at der senest den 1. januar 2006 er et  

 dansk forbud mod brug af tilsætningsstoffer og aromastoffer, som forstærker  

 tobaksvarernes afhængighedsskabende egenskaber.
 Enhedslisten er indforstået med, at forbuddet alternativt kan  

 gennemføres ved indenrigs- og sundhedsministerens udnyttelse af den gældende  

 bemyndigelse i § 16, stk. 2, i lov om fremstilling, præsentation og salg af  

 tobaksvarer, men dog kun i det omfang, at et forbud efter denne bestemmelse  

 kan  

 få virkning senest fra den 1. januar 2006, og det vil i praksis sige, at der  

 skal kunne bortses fra forudsætningerne i bemærkningerne til § 16, stk. 2. I  

 tilfælde af, at dette ikke er muligt, skal forbuddet gennemføres ved en  

 lovændring, således at det kan få virkning fra senest den 1. januar 2006.
 Med en vedtagelse af et forbud mod brug af tilsætningsstoffer og  

 aromastoffer, som forstærker tobaksvarernes afhængighedsskabende egenskaber,  

 vil der endvidere blive givet et klart signal til EU om Danmarks position i  

 forhold til en kommende EU-lovgivning.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod brug af tilsætningsstoffer og  

 aromastoffer,  

 som forstærker tobaksvarers afhængighedsskabende egenskaber.
(Beslutningsforslag nr.
B 78).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
