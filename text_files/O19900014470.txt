Resumé En ansøgning om fri proces under anke nåede ikke at blive  

 færdigbehandlet af Civilretsdirektoratet (CD) inden ankefristens udløb.
Da  

 dommen ikke var anket, betingede CD videre behandling af fri  

 proces-ansøgningen  

 af, at der blev truffet afgørelse om at give oprejsningsbevilling.
CD afslog  

 herefter oprejsningsbevilling og fandt under henvisning hertil ikke anledning  

 til realitetsbehandling af fri proces-ansøgningen.
A klagede til ombudsmanden.
Ombudsmanden tilkendegav, at CD's  

 fremgangsmåde ikke var i overensstemmelse med bemærkningerne til tidligere  

 fremsatte lovforslag om overflytning af kompetencen til at træffe afgørelser  

 om  

 procesbevillinger fra administrationen til domstolene.
 CD meddelte senere, at direktoratet havde taget ombudsmandens  

 synspunkter til efterretning og havde taget fri proces-sagen under  

 realitetsbehandling.  

 (J. nr.  

 1990-1182-68).
 Afslag på realitetsbehandling af fri proces-ansøgning efter  

 afslag på oprejsningsbevilling.
 En advokat klagede over Civilretsdirektoratets afslag på at realitetsbehandle  

 hans ansøgning for A om fri proces under anke af en dom til Østre Landsret  

 samt  

 direktoratets sagsbehandling i forbindelse hermed.
 Det fremgik af de foreliggende oplysninger, at advokatens  

 ansøgning om fri proces (i henhold til retsplejelovens § 331) under anke af  

 en  

 dom af 18. maj 1990 blev indgivet i skrivelse af 31. maj 1990. Advokaten  

 anmodede om, at Civilretsdirektoratet fremskyndede behandlingen af  

 ansøgningen og henviste herved til, at det var "afgørende for (A's)  

 beslutning om at anke ..., at han får meddelelse om fri proces".  

 Advokaten  

 oplyste i den forbindelse, at sagen endnu ikke var anket, og at fristen for  

 anke udløb den 15. juni 1990.
Den 6. juni 1990 orienterede Civilretsdirektoratet telefonisk  

 advokatens sekretær om, at direktoratet ikke kunne garantere for, at sagen  

 kunne færdigbehandles inden ankefristens udløb, og at ansøgning om fri proces  

 ikke havde opsættende virkning på ankefristen.
På telefonisk forespørgsel fra  

 Civilretsdirektoratet den 29. juni 1990 oplyste sekretæren, at sagen ikke var  

 anket.
Direktoratet tilkendegav herefter, at direktoratet ikke ville  

 realitetsbehandle ansøgningen, medmindre der blev ansøgt om  

 oprejsningsbevilling.
 I skrivelse af 3. juli 1990 protesterede advokaten over for  

 direktoratet mod denne tilkendegivelse, idet han bl.a. anførte:
 "...
Jeg har - siden direktoratet ikke traf afgørelse inden  

 ankefristens udløb - tilrådet min klient, at såfremt fri proces meddeles, så  

 skulle der søges oprejsningsbevilling til at anke dommen.
Det er givet, at en  

 sådan oprejsningsbevilling meget nemmere vil kunne gives, såfremt der i sagen  

 ligger et tilsagn om fri proces.
At direktoratet henviser min klient til  

  

 først  

  

 at få afslag på ansøgningen om fri proces,  

  

 dernæst  

  

 at søge oprejsningsbevilling, og  

  

 endelig  

  

 , hvis bevillingen meddeles,  

 at søge fri proces igen, er fuldstændig urimeligt.
Det bemærkes herved  

 tillige,  

 at fristen for udnyttelse af en eventuel oprejsningsbevilling, jf. rpl. §  

 372,  

 stk. 2, er den samme som ankefristen, nemlig 4 uger, og at det på baggrund af  

 direktoratets sagsbehandlingstid ikke kan forventes, at sagen kan afgøres  

 indenfor dette tidsrum.
A har efter min opfattelse krav på, at direktoratet  

 realitetsbehandler ansøgningen på nuværende tidspunkt, og at direktoratet  

 således ikke indirekte medvirker til, at oprejsnings- bevilling vil være  

 umulig  

 at opnå og udnytte.
Der er efter min opfattelse ikke hjemmel til, at  

 direktoratet afskærer skønnet på baggrund af den manglende anke, når jeg i  

 ansøgningen udtrykkeligt anførte, at det var min klients klare hensigt at  

 anke  

 dommen.
..." I skrivelse af 25. juli 1990 meddelte Civilretsdirektoratet herefter:
 "...
Ved telefonisk forespørgsel af 29. juni 1990 bekræftede ...  

 (Deres sekretær) ..., at sagen ikke var påanket.
Civilretsdirektoratet  

 tilkendegav herefter, at der ikke var baggrund for at tage stilling til  

 ansøgningen om fri proces, medmindre der blev søgt om oprejsningsbevilling.
 Ved skrivelse af 3. juli 1990 har De på ny rettet henvendelse  

 vedrørende sagen.
 Civilretsdirektoratet, der har overtaget kompetencen til at  

 meddele oprejsningsbevillinger, har herefter tillige behandlet Deres  

 skrivelse  

 som en ansøgning om oprejs- ningsbevilling.
 I den anledning skal man meddele, at ansøgningen om  

 oprejsningsbevilling ikke kan imødekommes.
Ifølge retsplejelovens § 372, stk. 1, er ankefristen ved anke  

 fra byret til landsret 4 uger.
Efter bestemmelsens stk. 2, 4. pkt. kan  

 justitsministeren dog undtagelsesvis tillade anke indtil 1 år efter dommens  

 afsigelse.
Efter praksis meddeles en sådan tilladelse sædvanligvis kun, hvis  

 der foreligger en rimelig undskyldelig grund til den indtrådte forsinkelse.
 Civilretsdirektoratet finder det under de anførte omstændigheder  

 ikke undskyldeligt, at anke ikke er sket rettidigt.
 Civilretsdirektoratet finder på denne baggrund ikke anledning  

 til at tage stilling til ansøgningen om fri proces.
..." Til støtte for klagen til mig anførte advokaten:
 "...
Jeg gør overfor ombudsmanden for det første gældende, at  

 Civilretsdirektoratets behandling af sagen  

  

 savner  

 hjemmel.
Efter min opfattelse har (A) krav på, at direktoratet  

 realitetsbehandler  

 ansøgningen om fri proces, og direktoratet er efter min opfattelse ikke  

 berettiget til af egen drift alene at tage stilling til en ikke-indgivet  

 ansøgning om oprejsningsbevilling.
 Direktoratets tankegang er efter min opfattelse cirkulær og  

 efterlader ingen mulighed for at opnå en reel afgørelse af hverken fri  

 proces-spørgsmålet eller spørgsmålet om oprejsningsbevilling, jf. også min  

 skrivelse til direktoratet af 3. juli 1990.
Endelig gøres det gældende, at min klient er blevet vildledt af  

 direktoratet.
Direktoratet har ikke inden ankefristens udløb gjort opmærksom  

 på  

 direktoratets praksis om, at fri proces bliver afslået, når sagen ikke er  

 anket.
Ansøgningen om fri proces blev indgivet så betids, at behandling inden  

 ankefristens udløb sagtens kunne være nået.
I hvert fald burde direktoratet  

 have oplyst, at når ankefristen sprang, udelukkedes muligheden for meddelelse  

 af fri proces.
..." Civilretsdirektoratet henholdt sig i en udtalelse til mig til  

 sin afgørelse af 25. juli 1990 med bemærkning om, at "direktoratet  

 (ikke)  

 finder, at det ... tjener noget formål, at realitetsbehandle en ansøgning om  

 fri proces under anke af en dom, der ikke kan ankes".
I skrivelse af 13. december 1990 anmodede jeg  

 Civilretsdirektoratet om en supplerende udtalelse.
Jeg anførte bl.a.:
 "...
 Den foreliggende sag vedrører Civilretsdirektoratets  

 fremgangsmåde ved behandlingen af advokatens ansøgning om fri proces under  

 anke.
 Spørgsmålet er, om Civilretsdirektoratet - hvis direktoratet  

 ikke når at færdigbehandle en ansøgning om fri proces inden ankefristens  

 udløb,  

 og det oplyses, at dommen faktisk ikke er anket - kan betinge en afgørelse om  

 fri proces af, at der først (af direktoratet) træffes afgørelse om eventuelt  

 at give oprejsningsbevilling, og således at afslag på oprejsningsbevilling  

 bevirker, at Civilretsdirektoratet afslår realitetsbehandling af fri  

 proces-ansøgningen.
Problemet vedrørende manglende stillingtagen til en fri proces-ansøgning  

 inden ankefristens udløb har været berørt i forbindelse med behandlingen af  

 spørgsmål om overflytning af kompetencen til at træffe afgørelser om  

 procesbevillinger, herunder oprejsningsbevillinger, fra administrationen til  

 domstolene.
Ved et lovforslag, som justitsministeren fremsatte i november  

 1930  

 om ændring af retsplejeloven afviste ministeren at medtage det tidligere  

 retsplejeudvalgs forslag om at flytte kompetencen til domstolene og anførte i  

 tilknytning hertil:
"... Efter retsplejelovens § 332 meddeles fri proces i 2den  

 instans af justitsministeren.
Når der ansøges om fri proces, kan det i  

 praksis  

 ofte ikke undgås, at ankefristen under behandlingen af ansøgningen udløber,  

 og  

 der må da i disse tilfælde, når fri proces meddeles, også gives  

 anketilladelse.  

 Dersom nu denne tilladelse, som af udvalget foreslået, skal gives af  

 domstolene, vil den pågældende altså ofte blive nødt til først at søge  

 justitsministeren om fri proces og derefter retten om anketilladelse.
Men  

 denne  

 fremgangsmåde synes unødig omstændelig i betragtning af, at retten i sådanne  

 tilfælde må antages så godt som altid at ville give den ansøgte  

 anketilladelse.
 ..." (Rigsdagstidende 1930/31, tillæg A, sp. 4878).
I betænkning nr. 698/1973 om behandling af borgerlige sager beskæftigede  

 Retsplejerådet sig på ny med kompetencespørgsmålet, idet rådet foreslog, at  

 kompetencen til at meddele bl.a. anketilladelse blev overført til domstolene.  

 Heller ikke denne gang blev forslaget fulgt.
I bemærkningerne til det  

 lovforslag, der blev fremsat på grundlag af betænkningen, er bl.a. anført:
 "...
Det har til fordel for den gældende ordning været anført, at  

 denne medfører mindre administration i de tilfælde, hvor den, der anker,  

 søger  

 fri proces.
I disse tilfælde vil det af tidsmæssige grunde ofte være  

 nødvendigt  

 tillige at give oprejsningsbevilling, og det er derfor en fordel, at samme  

 myndighed (Justitsministeriet) kan meddele begge tilladelser. ..."  

 (Folketingstidende 1978/79, tillæg A, sp. 1595).
(I tilslutning til Retsplejerådets forslag om overflytning af  

 kompetencen foreslog rådet, at der eventuelt blev indført en hjemmel i  

 retsafgiftsloven til at fastsætte en frist for betaling af retsafgift med  

 henblik på de situationer, hvor appellanten ikke ønskede at gennemføre sagen  

 efter afslag på fri proces.
En sådan hjemmel er ikke indført.) I de anførte forarbejder fremstilles det som en almindeligt forekommende  

 situation i praksis, at behandlingen af en fri proces-ansøgning trækker ud  

 således, at der, hvis fri proces meddeles, skal træffes afgørelse om  

 oprejsningsbevilling.  

 Det vil sige, der træffes afgørelse om fri proces under anke, selv om der  

 ikke  

 er anket rettidigt, og selv om der (endnu) ikke foreligger en  

 oprejsningsbevilling.
 Dette harmonerer ikke med Civilretsdirektoratets fremgangsmåde i  

 denne sag.
 Direktoratets fremgangsmåde er endvidere i modstrid med det  

 almindelige forvaltningsretlige udgangspunkt, hvorefter en ansøger, der  

 opfylder de formelle krav til ansøgningen, har krav på, at den kompetente  

 myndighed realitetsbehandler ansøgningen.
 Jeg beder direktoratet om en fornyet udtalelse på baggrund af  

 det anførte.
..." Civilretsdirektoratet meddelte mig senere, at direktoratet havde  

 taget foranstående synspunkter til efterretning og havde taget fri  

 proces-sagen  

 under realitetsbehandling.
 Jeg meddelte herefter Civilretsdirektoratet, at jeg havde taget  

 det oplyste til efterretning og ikke foretog videre i sagen.
