 Et byrådsmedlem vedtog en bøde på 1000 kr for overtrædelse af  

 kildeskatteloven ved at have undladt at indeholde A-skat på 153.563 kr.  

 Valgbarhedsnævnet fandt, at den pågældende var valgbar.
 I skrivelse af 25. fabruar 1988 har byrådet i henhold til den kommunale  

 valgslovs § 34 a, stk. 2, indberettet, at byrådsmedlem N.N. har vedtaget et  

 af Statsskattedirektoratet den 2. februar 1988 meddelt bødeforlæg på 1.000  

 kr. for overtrædelse af kildeskattelovens § 74, stk. 1, nr. 1.
 Det fremgår af sagen, at den pågældende har foretaget udbetaling af  

 A-indkomst i perioden 1. januar 1986 - 31. december 1986 uden indeholdelse af  

 A-skat, idet der burde være indeholdt A-skat med 48% eller kr. 53.563.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
