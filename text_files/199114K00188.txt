Nr BTL 188 Betænkning over Forslag til lov om ændring af lov om saltvandsfiskeri   

 Nr L 188 1991-92, 1. samling Afgivet af Landbrugs- og Fiskeriudvalget Afgivet: 19920421 Udvalget har behandlet lovforslaget i en række møder og har herunder stillet spørgsmål til fiskeriministeren, som denne har besvaret skriftligt og i samråd.
Fiskeriministerens talepapir fra samrådet er optrykt som bilag til betænkningen.
 Endvidere har udvalget modtaget skriftlig henvendelse fra Danmarks  

 Fiskeindustri- og Eksportforening.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, idet der henvises til  

 ministerens skriftlige fremsættelse, hvoraf fremgår, at kravene over for  

 ejere af fiskerfartøjer gøres mere konsekvent på den måde, at man fremover  

 kun må eje fiskerfartøjer, hvis man er erhvervsfisker, eller hvis skibene  

 ejes af erhvervsfiskerselskaber, som det defineres i saltvandsfiskeriloven.
 Det er krav, som efter mindretallets opfattelse er uacceptable, og blot  

 igen et eksempel på, at Danmark skal tilpasse sig EF-lovgivningen.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  

 (V) Sønderby (V) fmd.
Svend Heiselberg (V) Niels Højland (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Bilag Fiskeriministerens talepapir fra samråd:
Talepunkt Spørgsmål A:
 Ministeren bedes redegøre for påtænkte ændringer i dansk fiskeris  

 struktur, herunder give en orientering om de igangværende drøftelser med  

 fiskeriets organisationer og øvrige involverede parter.
 Svar:
 I mine fiskeripolitiske redegørelser af 21. november 1991 og 24. januar  

 1992 samt i min seneste redegørelse til Landbrugs- og Fiskeriudvalget af 31.  

 marts 1992 om udviklingen i den danske fiskerflådes struktur i 1991 og  

 strukturudviklingen i de øvrige EF-lande har jeg beskrevet udviklingen i  

 flådestrukturen og overvejelserne om den fremtidige politik.
Det altafgørende punkt er at tilpasse fangstkapaciteten til de  

 eksisterende fangstmuligheder.
Der gøres i den forbindelse allerede en  

 betydelig indsats dels ved brug af ophørsordningen, dels gennem regler, der  

 regulerer tilgangen til flåden.
Samtidig er det erkendt, at der er behov for  

 en begyndende fornyelse af den »aldrende« fiskerflåde.
 Til opfølgning af redegørelserne har jeg tidligere på året nedsat en  

 arbejdsgruppe.
 Arbejdsgruppen består af Danmarks Havfiskeriforening, Dansk  

 Fiskeriforening, Danmarks Fiskeindustri- og Eksportforening og  

 Specialarbejderforbundet i Danmark.
 Arbejdsgruppen har foreløbig drøftet kapacitet/ophør,  

 nybygning/modernisering og strukturudviklingen i bredere forstand.
 Det er aftalt, at arbejdsgruppen mødes over 2 dage - den 4. og 5. maj 1992  

 - med det formål grundlæggende at drøfte alle forslag og muligheder for en  

 fremtidig strukturpolitik.
 Spørgsmål B:
Agter ministeren at afsætte yderligere midler til ophugning af  

 fiskerfartøjer, og vil ministeren i den forbindelse sikre, at bredden i dansk  

 fiskeri bevares også i fremtiden? Svar:
 Som nævnt er der i de senere år gjort en betydelig indsats for at  

 tilpasse fiskerflådens fangstkapacitet til de eksisterende fiskerimuligheder  

 - blandt andet ved hjælp af ophørsordningen, hvor fiskerne har haft mulighed  

 for at få tilskud til ophør med fiskeri, og ved hjælp af en meget restriktiv  

 regulering af tilgangen af nye fartøjer til fiskerflåden.
På finansloven for 1992 er der foreløbig afsat en tilsagnsramme til  

 ophørsstøtte på i alt 140 mio. kr.
I 1991 udgjorde tilsagnsrammen 100 mio.  

 kr.
Der er således tale om, at ophørsordningen generelt er blevet  

 opprioriteret i 1992.
 Som jeg tidligere har nævnt i min redegørelse til Folketinget, er det den  

 nationale støtte til ophør, der hidtil har udgjort den begrænsende faktor for  

 antallet af fartøjer, som har kunnet opnå tilsagn om ophørsstøtte.
 Regeringen ønsker ikke, at dette skal være tilfældet i 1992. Dette  

 indebærer, at jeg er indstillet på at søge tilvejebragt ekstra bevilling,  

 hvis antallet af de fartøjer, som søger støtte, overstiger rammen på 140 mio.  

 kr.
 Partierne omkring finanslovsaftalen vil i givet fald blive inddraget i  

 drøftelserne om dette.
 Spørgsmål C:
 Under henvisning til bl.a. besvarelsen af spørgsmål 8 og 9, jf. bilag 11,  

 bedes ministeren redegøre for udviklingen i kapacitetsudvalgets arbejde,  

 herunder hvilke retningslinier udvalget følger ved udskiftning af motorer og  

 måling af pæletræk m.v.
 Svar:
Kapacitetsudvalget er et underudvalg under reguleringsudvalget.
I  

 kapacitetsudvalget deltager Danmarks Havfiskeriforening, Dansk  

 Fiskeriforening og SiD.
Sigtet med kapacitetsudvalgets arbejde har været at fastlægge rammer for  

 kapacitetstilgangen.
Dette er sket via et sæt retningslinier, som løbende  

 justeres.
 Bestræbelserne går bl.a. ud på at skabe så klare rammer for  

 administrationen, at der i forhold til ansøgerne ikke skabes et unødigt  

 bureaukrati.
I tilslutning til Retningslinierne for Tilpasning af Fiskerflådens  

 Fangstkapacitet findes der også et sæt Retningslinier for  

 Motorkrafttilpasning.
Det fastslås her, at der ved motorkraft forstås den  

 officielle motorkraft, som Søfartsstyrelsen anfører i fartøjets  

 farttilladelse eller tilsynsbog.
EF's kapacitetsstyring er bygget op omkring  

 de officielle registreringer.
Det danske regelsæt må derfor også baseres på  

 officielle målinger.
