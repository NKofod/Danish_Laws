Bestemmelser  

 om opsætning af vejautoværn og påkørsels-dæmpere i åbent land Udgave 1, 4. juli 2006 I medfør af § 6, stk. 1, i lov om offentlige veje,  

 jf.  

 lovbekendtgørelse nr. 671 af 19. august 1999 samt § 24, stk. 3, i lov om  

 private fællesveje, jf. lovbekendtgørelse nr. 670 af 19. august 1999 og efter  

 bemyndigelse  

 i § 2, stk. 2, i lov om offentlige veje og § 10 i lov om private fællesveje  

 fastsættes:
1.  

 Referencedokumenter 1.1. Vejregler for opsætning af vejautoværn og  

 påkørselsdæmpere i åbent land.
 1.2. Vejregler for opsætning af broautoværn og -rækværker.
2. Definitioner 2.1. Ved  

  

 nyanlæg  

  

 forstås i denne BV nye vejanlæg samt større ombygninger.
Større ombygninger  

 omfatter betydelige sideudvidelser, hvor yderste kørespor flyttes markant  

 tættere på eksisterende påkørselsfarlige genstande, eller ombygninger der  

 medfører højere ønsket hastighed efter ombygningen end før ombygningen.
 2.2. Ved  

  

 sikkerhedszonen  

  

 forstås i denne BV et areal uden for køresporet, fri for faste  

 påkørselsfarlige  

 genstande og udformet således, at et køretøj, der utilsigtet forlader  

 køresporet,  

 ikke vælter.
 2.3. En  

  

 påkørselsdæmper  

  

 er en energiabsorberende konstruktion, som over en kort afstand nedbremser et  

 køretøj i tilfælde af påkørsel.
 2.4.  

  

 Tilbageføring  

  

 er en begyndelse eller afslutning af autoværn i konstant højde med gradvis  

 forøgelse  

 af afstanden til kørebanen.
3.  

 Anvendelsesområde 3.1. Ved nyanlæg i åbent land skal autoværn opsættes, såfremt  

 tilstrækkelig sikkerhedszone ikke kan etableres.
 3.2. For eksisterende veje i åbent land skal autoværn  

 opsættes, såfremt nyt påkørselsfarligt vejudstyr opsættes indenfor  

 sikkerhedszonen.
4. Vandarealer 4.1. Såfremt permanente vandarealer er beliggende indenfor  

 sikkerhedszonen skal der opsættes autoværn ved nyanlæg.
5. Lodrette  

 spring 5.1. Hvor der er lodrette spring (nedad) større end  

 1,0 m  

 skal der opsættes autoværn ved  

 nyanlæg, såfremt det lodrette spring er placeret indenfor sikkerhedszonen.  

 Såfremt afstanden fra autoværnets forkant til det lodrette spring er mindre  

 end  

 2,0 m, skal der  

 opsættes broautoværn.
6. Modsat kørende  

 trafik med midterrabat 6.1. For veje med midterrabat med ønsket hastighed >  

 80 km/h  

 opsættes midterautoværn ved  

 nyanlæg, hvis der indenfor sikkerhedszonen findes modsat rettet trafik.
7. Opholdsarealer 7.1. Såfremt rastepladser, trafikpladser, legepladser og  

 nødtelefoner er beliggende indenfor sikkerhedszonen, opsættes autoværn ved  

 nyanlæg.
8. Særlige  

 tekniske anlæg 8.1. Der opsættes autoværn ved nyanlæg, såfremt langsgående  

 jernbanespor, brændstoftanke eller lignende ligger indenfor sikkerhedszonen.
9. Placering i  

 vejens længderetning 9.1. For nyanlæg skal autoværnet have en længde som sikrer,  

 at en farlig skråning eller påkørselsfarlig genstand indenfor sikkerhedszonen  

 ikke påkøres.
10.  

 Autoværnsbegyndelser 10.1. Ved nyanlæg i åbent land med ønsket hastighed større  

 end  

 80 km/h  

 skal  

 autoværnsbegyndelser være absorberende eller udført som tilbageføring,  

 såfremt  

 de ligger indenfor sikkerhedszonen.
11.  

 Påkørselsdæmpere 11.1. Ved nyanlæg i åbent land med ønsket hastighed større end  

 80 km/h  

 skal påkørselsdæmpere  

 opsættes, såfremt tilstrækkelig sikkerhedszone ikke kan etableres, og det  

 ikke  

 er muligt at anvende autoværn.
12. Dispensation 12.1. Vejdirektoratet kan i særlige tilfælde dispensere fra  

 bestemmelserne i denne BV, når det skønnes foreneligt med de hensyn, der  

 ligger  

 til grund for bestemmelserne.
13. Ikrafttræden 13.1. Denne BV træder i kraft den 15. juli 2006.
