 Hermed følger eksemplarer af bekendtgørelse nr. 550 af 12. december 1969  

 af lov om nedslag i skatteansættelsen for renteindtægter m.v.
 Ved lov nr. 125 af 29. marts 1969 er loven om nedslag i skatteansættelsen  

 for renteindtægter m.v. ændret med henblik på at tilpasse lovens regler til  

 kildeskatteordningen. Ændringsloven træder i kraft den 1. januar 1970.
Efter den gældende lov er nedslaget betinget af, at skatteyderen er fyldt  

 67 år ved begyndelsen af det pågældende skatteår.
Under kildeskatteordningen  

 falder skattebetalingsperioden sammen med kalenderåret, og efter ændringen af  

 loven skal aldersbetingelsen derfor være opfyldt den 1. januar i det år, som  

 skattebetalingen vedrører.
Nedslag for indkomståret 1970 er således betinget  

 af, at skatteyderen er fyldt 67 år senest den 1. januar 1970.
Den gifte kvinde skal under kildeskatteordningen beskattes særskilt af  

 visse indtægtsarter, hvoraf enkelte hører til dem, der berettiger til nedslag  

 for renteindtægter m.v.
Det er herefter i § 1, 2. pkt., bestemt, at en  

 hustru, der ansættes særskilt til skat, er berettiget til nedslag for  

 renteindtægter m.v., forudsat at hun i øvrigt opfylder lovens betingelser  

 herfor.
Aldersbetingelsen må således være særskilt opfyldt for hustruens  

 vedkommende.
Reglerne i lovens § 3 om begrænsning af nedslagsbeløbet må anvendes for  

 hver ægtefælle for sig.
Det vil derved kunne forekomme, at ægtefæller, der  

 begge er fyldt 67 år og begge har nedslagsberettigende indtægt, tilsammen  

 opnår større nedslag end det i § 3, stk. 1, fastsatte maksimum på 3.500 kr.
Efter lovens § 2, stk. 2, kan der ved nedslag for eventuelle  

 renteindtægter kun tages hensyn til renteindtægter, der er medregnet ved  

 opgørelsen af den skattepligtige indkomst.
Kildeskattelovens § 27 om  

 skattefritagelse for visse B-indkomster på i alt ikke over 600 kr. vil  

 medføre, at der under visse betingelser ved indkomstopgørelsen bliver bortset  

 fra mindre rentebeløb.
Sådanne rentebeløb medtages derfor ikke ved opgørelsen  

 af eventuelt nedslag for renteindtægter m.v.
 SKATTEDEPARTEMENTET, DEN 12. DECEMBER  

 1969.
Hans P.
Gøtrik.
/Karen N.
Dahl.
