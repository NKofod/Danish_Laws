CIRKULÆRESKRIVELSE OM VEJLEDENDE MINDSTEGRÆNSER FOR SIKKERHEDSSTILLELSE  

 EFTER AB92 (*1) Spørgsmålet om en vejledende mindstegrænse for sikkerhedsstillelse efter  

 AB72 (Almindelige betingelser for Arbejder og Leverancer 1972) har tidligere  

 været overvejet og styrelsen tiltrådte i 1982 et forslag, som indebærer  

 følgende:
 Tilbudsarbejder:
 Ved en samlet entreprisesum på 200.000 kr og derover kræver bygherren  

 sikkerhedsstillelse efter reglerne i § 25 i AB72.
 Ved en samlet entreprisesum under 200.000 kr. tager bygherren konkret  

 stilling til, om der er behov for at kræve sikkerhedsstillelse (fastholdelse  

 af sikkerhedsstillelse kan f.eks. være hensigtsmæssigt ved længerevarende  

 og/eller særligt komplicerede arbejder).
 Regningsarbejder:
 Ved overslagssummer over 100.000 kr. kræver bygherren sikkerhed.
 Ved overslagssummer under 100.000 kr. tages der, som ved tilbudsarbejder,  

 konkret stilling til, om sikkerhedsstillelse skal kræves.
 Ny grænse:
 Styrelsen har i anledningen af AB92 taget de vejledende mindstegrænser for  

 sikkerhedsstillelse op til overvejelse og skal herefter, med tiltrædelse fra  

 Samordningsudvalget for den Statslige Ejendomsforvaltning (SEF), udtale, at  

 en grænse på 500.000 kr. efter styrelsens opfattelse er rimelig.
 Det betyder, at sikkerhedsstillelse efter § 6 i AB92 fremover kan undlades  

 i entrepriser og regningsarbejder under 500.000 kr., hvis det efter en  

 konkret risikovurdering ikke findes nødvendigt.
 Bygge- og Boligstyrelsen gør opmærksom på, at bygherren reelt står uden  

 sikkerhed, når der ikke kræves sikkerhed efter §6. Det vil ikke være i  

 overensstemmelse med AB92 at fastsætte andre former for sikkerhed, f.eks.  

 tilbageholdelse af a contobetalinger.
