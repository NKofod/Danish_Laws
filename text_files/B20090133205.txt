Bekendtgørelse om ændring af bekendtgørelse om energimærkning af bygninger1) (Gennemførelse af servicedirektivet m.v.) § 1 I bekendtgørelse nr. 228 af 7. april 2008 om energimærkning af bygninger, som ændret ved bekendtgørelse nr. 615 af 25. juni 2009, foretages følgende ændringer:
 1. Fodnoten affattes således:
»Bekendtgørelsen indeholder bestemmelser, der gennemfører dele af Rådets direktiv 93/76/EØF af 13. september 1993 om begrænsning af kuldioxidemissionerne gennem en forbedring af energieffektiviteten (SAVE), (EF-Tidende 1993 nr.
L 237, side 28), dele af Europa-Parlamentets og Rådets direktiv 2002/91/EF af 16. december 2002 om bygningers energimæssige ydeevne, (EF-Tidende 2003 nr.
L 1, side 65), dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, (EU-Tidende 2005 nr.
L 255, side 22) og dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).« 2. § 30, stk. 3, affattes således:
»Stk. 3. Ansøgning om tilladelse indgives til Energistyrelsen, jf. lov om adgang til udøvelse af visse erhverv i Danmark.« 3. Efter § 30 indsættes:
 »§ 30 a . Energistyrelsen træffer afgørelse om tilladelse til at udøve erhverv på lige fod med personer, som er personligt beskikkede energikonsulenter efter §§ 24 eller 25, senest 6 uger efter modtagelse af ansøgningen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1. Afgørelse efter stk. 1, skal under alle omstændigheder træffes senest 4 måneder efter det tidspunkt, hvor al dokumentation er fremsendt.
 Stk. 3. Ansøgeren må ikke udføre opgaver som personligt beskikket energikonsulent efter denne bekendtgørelse, før Energistyrelsen har meddelt vedkommende tilladelse til at udøve erhverv på lige fod med energikonsulenter, der er personligt beskikkede efter §§ 24 eller 25.
 Stk. 4. Når Energistyrelsen har modtaget en ansøgning om tilladelse efter dette kapitel til at udøve erhverv på lige fod med personligt beskikkede energikonsulenter, sender Energistyrelsen hurtigst muligt en kvittering til ansøgeren med oplysning om:
1) sagsbehandlingsfristen, jf. stk. 1 og 2, 2) at ansøgeren ikke må udføre opgaver som personligt beskikket energikonsulent efter denne bekendtgørelse, før vedkommende har fået tilladelse hertil af Energistyrelsen, og 3) klageadgang.
Stk. 5. Hvis ansøgningen er ufuldstændig, oplyses ansøgeren hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.« 4. § 31, stk. 1, affattes således:
»Et energikonsulentfirma må kun udøve virksomhed med energimærkning af bygninger efter denne bekendtgørelse, hvis firmaet er registreret i et register, som føres af FEM-sekretariatet, jf. § 52, stk. 2. Ansøgning om registrering indsendes til FEM-sekretariatet og afgøres af Energistyrelsen.« 5. Efter § 31 indsættes:
»§ 31 a.
Energistyrelsen træffer afgørelse om registrering af energikonsulentfirmaet senest 4 uger efter modtagelse af anmeldelsen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til energimærkningsfirmaet inden udløbet af fristen i stk. 1.
 Stk. 3. Når FEM-sekretariatet har modtaget anmeldelse fra energikonsulentfirmaet, sender FEM-sekretariatet hurtigst muligt en kvittering til energikonsulentfirmaet med oplysning om:
1) sagsbehandlingsfristen, jf. stk. 1 og 2, 2) at energikonsulentfirmaet ikke må udføre opgaver som energikonsulentfirma efter denne bekendtgørelse, før den har fået meddelelse fra Energistyrelsen om optagelse i registret, og 3) klageadgang.
Stk. 4. Hvis anmeldelsen er ufuldstændig, oplyses den anmeldende virksomhed hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.« 6. § 35, stk. 1, affattes således:
»En virksomhed, som er blevet certificeret som energikonsulentfirma efter denne bekendtgørelse, skal med henblik på registrering indgive en anmeldelse til FEM-sekretariatet vedlagt dokumentation for certificeringen.
Energistyrelsen træffer afgørelse om, hvorvidt betingelserne for registrering er opfyldt.« 7. Efter § 35 indsættes:
»§ 35 a.
Energistyrelsen træffer afgørelse om registrering af det certificerede energikonsulentfirma senest 4 uger efter modtagelse af anmeldelsen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til det certificerede energikonsulentfirma inden udløbet af fristen i stk. 1.
 Stk. 3. Når FEM-sekretariatet har modtaget anmeldelse fra det certificerede energikonsulentfirma, sender FEM-sekretariatet hurtigst muligt en kvittering til det certificerede energikonsulentfirma med oplysning om:
1) sagsbehandlingsfristen, jf. stk. 1 og 2, 2) at den anmeldende certificerede virksomhed ikke må udføre opgaver som certificeret energikonsulentfirma efter denne bekendtgørelse, før den har fået meddelelse fra Energistyrelsen om optagelse i registret, og 3) klageadgang.
Stk. 4. Hvis anmeldelsen er ufuldstændig, oplyses den anmeldende virksomhed hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.« 8. Efter § 42 indsættes:
»§ 42 a.
Certificerede energikonsulentfirmaer skal oplyse dem, der anvender eller ønsker at anvende det certificerede energikonsulentfirma til udarbejdelse af energimærkning efter denne bekendtgørelse, om 1) eventuelle erhvervsforsikringer, herunder kontaktoplysninger på forsikringsselskabet og oplysning om forsikringens geografiske dækning, og 2) kontaktoplysninger til Energistyrelsen.
§ 42 b.
Registrerede energikonsulentfirmaer skal oplyse dem, der anvender eller ønsker at anvende en personligt beskikket energikonsulent til udarbejdelse af energimærkning efter denne bekendtgørelse, om 1) erhvervsmæssig titel og eventuelt EU/EØS-landet, hvor tilladelsen til anvendelsen af titlen er givet, 2) de brancheorganisationer, som den personligt beskikkede energikonsulent eventuelt er medlem af, 3) eventuelle erhvervsforsikringer, herunder kontaktoplysninger på forsikringsselskabet og oplysning om forsikringens geografiske dækning, og 4) kontaktoplysninger til Energistyrelsen.
 Stk. 2. Hvis den, der anvender eller ønsker at anvende en personligt beskikket energikonsulent til udarbejdelse af energimærkning efter denne bekendtgørelse, anmoder om det, skal det registrerede energikonsulentfirma oplyse om de regler, der gælder for udførelsen af erhvervet, og hvordan vedkommende får adgang til dem.
Stk. 3. Stk. 1 og 2, finder tilsvarende anvendelse på personer registreret efter § 26 og personer med tilladelse efter § 30.« § 2 Bekendtgørelsen træder i kraft den 28. december 2009.
 Stk. 2. Ansøgninger, der er indkommet til Ministeriet for Videnskab, Teknologi og Udvikling, CIRIUS, eller Undervisningsministeriet i henhold til § 30 i bekendtgørelse nr. 228 af 7. april 2208 inden den 1. januar 2010, og som ikke er færdigbehandlede, videregives umiddelbart til Energistyrelsen.
Energistyrelsen, den 15. december 2009 Ib Larsen / Mette Odgaard Mylin 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).
