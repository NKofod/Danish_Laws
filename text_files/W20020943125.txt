Kendelse fra Pressenævnet i sag nr.  

 79/2002 [En kvinde   K] har ved advokat  Lars  Junge klaget til  

 Pressenævnet over en artikel bragt i JydskeVestkysten den 2. juli 2002,  

 idet hun mener, at god presseskik er tilsidesat.
 Af artiklen, der blev bragt under overskriften  

 "Smuglerdronning bag tremmer", fremgik følgende af en  

 underoverskrift:
"Gevinst: Smugler-dømt kvinde atter  

 fængslet under specialgruppes efterforskning.
De første sager  

 på vej til retten." I artiklen hed det:
"Ni har været anholdt og seks  

 varetægtsfængslet i en smuglersag af de store.
En af de stadigt  

 fængslede er en 42-årig kvinde fra trekantsområdet, som i  

 1998 blev idømt fem års fængsel for cigaretsmugleri og  

 gjorde sig fortjent til titlen "smuglerdronningen".
Flere anholdelser kan ikke udelukkes, for efterforskningen  

 er langt fra sluttet.
Af samme grund er både kriminalpolitiet og Told  

 Skat yderst tilbageholdne med oplysninger.
 Optrevlingen af den store sag om indsmugling af betydelige  

 mængder cigaretter og spiritus er den første store gevinst af en  

 bevidst satsning på at kigge mere på smugleri og  

 smuglerruter.
Kriminalinspektør  Peter  Krogh ved Vejle Politi  

 oplyser, at en efterforskningsgruppe med base i Vejle har været i  

 funktion i godt et års tid.
Gruppen består af  

 repræsentanter for Told og Skatteregionerne Vejle og Herning, en jurist  

 fra Statsadvokaturen i Sønderborg samt politifolk fra politikredsene  

 Gråsten, Varde, Kolding og Vejle og Rigspolitiets Rejseafdeling.
Formålet med gruppen er at gå længere  

 ned end normalt i efterforskning af smuglersager.
Specielt har der  

 været fokuseret på smugleri fra Østlandene.
Kriminalinspektør  Peter  Krogh bekræfter, at  

 de afslørende smuglerier af cigaretter og spiritus blandt andet er  

 foregået over grænsen til Tyskland.
Hvorvidt der også er  

 tale om smugleri fra skibe, der sejler mellem Aabenraa Havn og Litauen, vil  

 han ikke oplyse.
 - Vi kigger på alle tænkelige smuglerier,  

 siger  Peter  Krogh.
Under en aktion i maj i Trekant-området blev ni  

 personer anholdt.
Tre fik lov til at gå efter endt afhøring,  

 mens de seks blev varetægtsfængslet.
Det var tre danskere, to  

 litauere og en polak.
Siden er to af dem løsladt.
 Tilbage i fængslet sidder stadig den 42-årige  

 "smuglerdronning". Hun er mor til fire og blev i 1998 idømt  

 fem års fængsel for at stå bag indsmugling af 41,6  

 millioner cigaretter ud af Østeuropa.
 Ud over fængsel blev hun dømt til at betale  

 55 millioner kroner til statskassen for manglende afgifter og skat.
 De første sager ventes at komme for Retten i Vejle  

 i løbet af en måneds tid.
- Det har været den rigtige model at samle  

 ekspertisen i den særlige efterforskningsgruppe, og arbejdet har  

 heldigvis båret frugt, siger kriminalinspektør  Peter  

  Krogh." Klageren har alene anført, at bladet har handlet i  

 strid med god presseskik ved at bringe oplysninger om klagers alder og  

 antallet af klagers børn.
Bladet har afvist at have handlet i strid med god  

 presseskik.
Bladet har anført, at det på ingen måde  

 udgør en tilsidesættelse af de vejledende regler for god  

 presseskik at nævne klagers alder, idet det ikke fremgår af de  

 vejledende regler, at sigtedes, tiltaltes eller dømtes alder ikke  

 må omtales.
Tværtimod er det efter bladets opfattelse et udtryk  

 for hensyntagen, når de pågældendes alder omtales, frem for  

 at de pågældendes navne nævnes.
Det er i øvrigt  

 bladets opfattelse, at det ikke ville have været i strid med hverken de  

 presseetiske regler eller bladets egne regler for navns nævnelse at  

 oplyse om klagers identitet, idet hun i januar måned 1999 ved Vestre  

 Landsret blev idømt 5 års ubetinget fængsel og tillige  

 dømt til at betale den danske stat 55 millioner kroner i afgifter for  

 at have stået bag indsmuglingen af 41,6 millioner cigaretter fra  

 Østeuropa.
For så vidt angår omtalen af klagers  

 børn har bladet oplyst, at man er opmærksom på, at de  

 vejledende regler for god presseskik foreskriver, at det bør undlades  

 at omtale personers slægtsforhold i retsreportagen, medmindre det er  

 relevant.
Bladet er imidlertid af den opfattelse, at oplysningerne om de fire  

 børn i høj grad er sagen vedkommende.
Det skyldes, at klager i  

 1999 under et andet efternavn selv stod frem i bladet og klagede over de  

 dårlige muligheder for at få kontakt med sine fire børn,  

 mens hun afsonede sin dom.
Det førte blandt andet til en række  

 artikler i bladet den 2. maj 1999. I en forsideartikel tog bladet det  

 principielle spørgsmål om overvåget besøg af  

 børn op.
På lederpladsen støttede avisen klagers og andre  

 dømtes protester mod forholdene.
Desuden fik klager i bladets  

 baggrundssektion lejlighed til at uddybe de problemer, hun oplevede i  

 forholdet til sine børn, mens hun var i fængsel.
Det er på den baggrund bladets opfattelse, at klager  

 selv har bragt sine   i øvrigt nu voksne   børn til  

 offentlighedens kendskab.
Når hun derfor kort tid efter at være  

 blevet løsladt igen bliver sigtet og varetægtsfængslet i  

 en ny, stor smuglersag, er det relevant at fortælle læserne, at  

 det her drejer sig om den tidligere dømte kvinde med fire børn.  

 Dertil kommer, at bladet ikke videregiver nogen oplysninger om  

 børnene, der kunne tjene til identifikation af dem eller  

 påføre dem nogen skade.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det er muligt for personer med et vist kendskab til  

 klageren at identificere hende som den i artiklen omtalte person.
 Det følger af de vejledende presseetiske regler, at  

 det i omtalen af straffesager bør undgås at nævne  

 personers slægtsforhold, medmindre dette direkte har med sagen at  

 gøre.
Pressenævnet finder, at det er af offentlig  

 interesse at omtale, at en person   der få år tidligere blev  

 idømt en længere fængselsstraf i en omfattende smuglersag  

   på ny er sigtet i et lignende sagskompleks kort tid efter endt  

 afsoning.
Klager har selv under afsoningen af sin fængselsstraf i  

 bladet omtalt sine børn i forbindelse med en kritisk omtale af  

 mulighederne for kontakt med børnene under afsoningen.
Under disse  

 omstændigheder finder Pressenævnet ikke anledning til at  

 kritisere, at bladet i forbindelse med omtalen af den nye sag har oplyst, at  

 klager er mor til fire børn.
Nævnet bemærker i den  

 forbindelse, at bladet ikke har bragt uddybende oplysninger om  

 børnene.
 Nævnet finder endvidere, at bladets omtale af  

 klagers alder ikke er i strid med god presseskik.
 Afsagt den 4. september 2002.
