 Ligningsrådet bemyndiger herved de lokale ligningsmyndigheder til at  

 træffe afgørelse i sager vedrørende omgørelse af hovedaktionærdispositioner  

 efter følgende retningslinier.
1. Den omgørelsesdisposition, der foretages, skal være  

 enkel og overskuelig for ligningsmyndigheden.
En hel erhvervsvirksomhed kan  

 f.eks. ikke tillades tilbageført fra selskab til stifter.
2. Forholdet skal være lagt klart frem.
Andrageren må  

 således ikke have forsøgt at skjule transaktionen, således at det var  

 vanskeligt for myndighederne uden dybtgående undersøgelse af  

 regnskabsmateriale at gennemskue forholdet.
3. Andrageren skal være i god tro, d.v.s. at han ikke  

 vidste eller burde vide, at transaktionen ville udløse beskatning af den  

 omhandlede art.
Der vil typisk foreligge ond tro, hvis differencebeløbets  

 størrelse ikke står i rimeligt forhold til overdragelsessummen.
 Der henvises i øvrigt til ligningsvejledningen for selskaber 1985, SC  

 1.2.5.6.
 Afgørelser, hvorefter et omgørelsesandragende ikke imødekommes, kan  

 indbringes for ligningsrådet.
