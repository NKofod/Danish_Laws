 Kreditgivers (ikke pensionskasse) annoncering med tilbud om lån på  

 »pensionskassevilkår« og lån på »pensionskasselignende  

 vilkår« anset for urimelig mangelfuld, da lånevilkår i forskellige  

 pensionskasser på afgørende punkter afveg fra hinanden.
Q.
Annoncering med tilbud om lån.
 Lån på »pensionskassevilkår«.
 FO modtog en række henvendelser vedrørende annoncer, hvori der blev  

 tilbudt lån på »pensionkassevilkår« og lån på  

 »pensionskasselignende vilkår« i tilfælde, hvor långiver ikke var  

 en pensionkasse.
 Ifølge en af Pensionskassernes Administrationskontor udarbejdet  

 sammenligning af forskellige pensionskassers vilkår for ydelse af lån fremgik  

 det, at vilkårene på afgørende punkter er forskellige.
FO anmodede Advokatrådet og Ejendomsmæglernes Responsumudvalg om en  

 kommentar til, hvorledes angivelsen »lån på pensionskassevilkår« i  

 almindelighed anvendes og forstås.
Advokatrådet udtalte, at begrebet  

 »lån på pensionskassevilkår« ikke kan anses for entydigt, idet  

 Advokatrådet tiltrådte den af Pensionskassernes Administrationskontor givne  

 oplysning om, at lån ydes af pensionskasser på vilkår, der på afgørende  

 punkter er forskellige.
 Ejendomsmæglernes Responsumudvalg udtalte, at lån ydet af pensionskasser  

 med pant i fast ejendom har følgende karakteristika:
 1. Nominel rentesats 16% p.a. eller større.
 2. Langvarig afviklingstid (20 år).
 3. Betaling af ejerskifte gebyr , eksempelvis 2% af hovedstol uden  

 afskrivning på hovedstol, i modsætning til ordinært ejerskifte- afdrag.
 4. Debitorindfrielse kan typisk ikke finde sted, før der er hengået en vis  

 længere periode, eksempelvis 20 år.
 De lån, der formidles som pensionskasselignende lån, har vilkår med  

 ovennævnte karakteristika og ydes ofte som forbrugslån med pant i en ejendoms  

 friværdi, mens ordinære pensionskasselån ydes til kassens medlemmer og i  

 ejerskiftesituationer med en prioritetsplacering af betydelig sikkerhed.
 Ejendomsmæglernes Responsumudvalg gav endvidere udtryk for, at  

 pensionskasselignende lån af forbrugerne opfattes som lån ydet på de ovenfor  

 under 1-4 anførte vilkår, og at udtrykket har et veldefineret og entydigt  

 indhold.
På baggrund af de indhentede udtalelser og den af Pensionskassernes  

 Administrationskontor udarbejdede sammenligning af forskellige  

 pensionskassers vilkår for ydelse af lån, udtalte FO, at udtrykkene  

 »pensionskasselignende lån« og »lån på  

 pensionskassevilkår« må anses for urimeligt mangelfulde og i strid med  

 god markedsføringsskik.
I samme forbindelse bemærkede FO, at oplysninger om  

 lånevilkår i annoncer og andre former for reklame må angives præcist og  

 rimeligt udtømmende for at være i overensstemmelse med markedsføringsloven.
 (* 1) Beretning fra Forbrugerombudsmanden 1979-80, s. 99-100.
