Nr LSF 144 Forslag til Lov om administration af Det Europæiske Økonomiske Fællesskabs  

 forordninger om indførelse af europæiske økonomiske firmagrupper Fremsat af industriministeren (Henning Dyremose fg.) den 14. december 1988 Vedtaget ved tredjebehandling den 30. marts 1989 Lov nr. 217 af 05/04/1989 § 1. Erhvervs- og Selskabsstyrelsen kan fastsætte regler, der er nødvendige for anvendelsen her i landet af Det Europæiske Økonomiske Fællesskabs forordninger om europæiske økonomiske firmagrupper (EØFG).
 Stk. 2. Erhvervs- og Selskabsstyrelsen kan fastsætte regler om gebyrer for  

 anmeldelse, offentliggørelse og udskrifter m.v.
 § 2. En europæisk økonomisk firmagruppe må ikke udøve en sådan form for  

 erhvervsvirksomhed, som efter lovgivningen kun må udøves af fysiske personer.
 Stk. 2. Erhvervs- og Selskabsstyrelsen kan under hensyn til varetagelse af  

 offentlige interesser bestemme, at deltagelse i europæiske økonomiske  

 firmagrupper er udelukket eller begrænset for visse kategorier af juridiske  

 eller fysiske personer.
 § 3. Den, der har anmeldt betalingsstandsning eller er under konkurs, kan  

 ikke være medlem af en europæisk økonomisk firmagruppe.
 Stk. 2. Umyndige personer kan ikke være medlem af en europæisk økonomisk  

 firmagruppe.
 § 4. Afgørelse truffet af Erhvervs- og Selskabsstyrelsen i henhold til  

 loven eller forskrifter udstedt i medfør af loven kan indbringes for  

 Industriministeriets Erhvervsankenævn senest 4 uger efter, at afgørelsen er  

 meddelt den pågældende.
 Stk. 2. Erhvervs- og Selskabsstyrelsens afgørelser om fastsættelse af  

 frister samt afgørelser truffet i henhold til § 5 kan dog ikke indbringes for  

 højere administrativ myndighed.
Firmagruppers opløsning § 5. Erhvervs- og Selskabsstyrelsen kan anmode skifteretten om at opløse  

 en firmagruppe, hvis firmagruppen ikke har den i forordningen eller  

 stiftelsesoverenskomsten foreskrevne ledelse og manglen ikke afhjælpes inden  

 udløbet af en frist, der fastsættes af Erhvervs- og Selskabsstyrelsen.
 Stk. 2. Erhvervs- og Selskabsstyrelsen kan endvidere anmode skifteretten  

 om at opløse en firmagruppe, hvis et medlem ikke udtræder af denne efter at  

 være blevet omfattet af begrænsninger som nævnt i § 3.
 § 6. Bestemmelserne om likvidation i aktieselskabslovens kapitel 14 gælder  

 med de fornødne lempelser også for europæiske økonomiske firmagrupper.
 Straffebestemmelser m.v.
 § 7. Medmindre højere straf er forskyldt efter den øvrige lovgivning,  

 straffes med bøde den, der overtræder artikel 7, 8, 10 eller 25 i Rådets  

 forordning nr. 2137/85 af 25. juli 1985 om indførelse af europæiske  

 økonomiske firmagrupper (EØFG).
 Stk. 2. I forskrifter, der udstedes efter loven, kan der fastsættes straf  

 af bøde for overtrædelse af bestemmelser i forskrifterne.
 Stk. 3. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødestraf.
 § 8. Undlader en forretningsfører, en likvidator eller et medlem af en  

 europæisk økonomisk firmagruppe i rette tid at efterkomme de pligter, der  

 ifølge de i § 1 nævnte forordninger, loven eller regler fastsat i medfør af  

 loven påhviler vedkommende i forhold til Erhvervs- og Selskabsstyrelsen, kan  

 styrelsen som tvangsmiddel pålægge vedkommende daglige eller ugentlige bøder.
Ikrafttrædelsesbestemmelser § 9. Loven træder i kraft den 1. juli 1989.
 § 10. Loven gælder ikke for Færøerne og Grønland.
Oprindeligt fremsat forslag § 1. Erhvervs- og Selskabsstyrelsen kan fastsætte regler, der er nødvendige for anvendelsen her i landet af Det europæiske økonomiske Fællesskabs forordninger om europæiske økonomiske firmagrupper (EØFG).
 Stk. 2. Erhvervs- og Selskabsstyrelsen kan fastsætte regler om gebyrer for  

 anmeldelse, offentliggørelse og udskrifter m.v.
 § 2. En europæisk økonomisk firmagruppe må ikke udøve en sådan form for  

 erhvervsvirksomhed, som efter lovgivningen kun må udøves af fysiske personer.
 Stk. 2. Erhvervs- og Selskabsstyrelsen kan under hensyn til varetagelse af  

 offentlige interesser bestemme, at deltagelse i europæiske økonomiske  

 firmagrupper er udelukket eller begrænset for visse kategorier af juridiske  

 eller fysiske personer.
 § 3. Den, der har anmeldt betalingsstandsning eller er under konkurs, kan  

 ikke være medlem af en europæisk økonomisk firmagruppe.
 Stk. 2. Umyndige personer kan ikke være medlem af en europæisk økonomisk  

 firmagruppe.
 § 4. Afgørelse truffet af Erhvervs- og Selskabsstyrelsen i henhold til  

 loven eller forskrifter udstedt i medfør af loven, kan indbringes for  

 Industriministeriets Erhvervsankenævn senest 4 uger efter, at afgørelsen er  

 meddelt den pågældende.
 Stk. 2. Erhvervs- og Selskabsstyrelsens afgørelser om fastsættelse af  

 frister samt afgørelser truffet i henhold til § 5 kan dog ikke indbringes for  

 højere administrativ myndighed.
Firmagruppers opløsning § 5. Erhvervs- og Selskabsstyrelsen kan anmode skifteretten om at opløse  

 en firmagruppe, hvis firmagruppen ikke har den i forordningen eller  

 stiftelsesoverenskomsten foreskrevne ledelse, og manglen ikke afhjælpes inden  

 udløbet af en frist, der fastsættes af Erhvervs- og Selskabsstyrelsen.
 Stk. 2. Erhvervs- og Selskabsstyrelsen kan endvidere anmode skifteretten  

 om at opløse en firmagruppe, hvis et medlem ikke udtræder af denne efter at  

 være blevet omfattet af begrænsninger som nævnt i § 3.
 § 6. Bestemmelserne om likvidation i aktieselskabslovens kapitel 14 gælder  

 med de fornødne lempelser også for europæiske økonomiske firmagrupper.
 Straffebestemmelser m.v.
 § 7. Med mindre højere straf er forskyldt efter den øvrige lovgivning,  

 straffes med bøde den, der overtræder artikel 7, 8, 10 eller 25 i Rådets  

 forordning nr. 2137/85 af 25. juli 1985 om indførelse af europæiske  

 økonomiske firmagrupper (EØFG).
 Stk. 2. I forskrifter, der udstedes efter loven, kan der fastsættes straf  

 af bøde for overtrædelse af bestemmelser i forskrifterne.
 Stk. 3. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødestraf.
 § 8. Undlader en forretningsfører, en likvidator eller et medlem af en  

 europæisk økonomisk firmagruppe i rette tid at efterkomme de pligter, der  

 ifølge de i § 1 nævnte forordninger, loven eller regler fastsat i medfør af  

 loven påhviler vedkommende i forhold til Erhvervs- og Selskabsstyrelsen, kan  

 styrelsen som tvangsmiddel pålægge vedkommende daglige eller ugentlige bøder.
Ikrafttrædelsesbestemmelser § 9. Loven træder i kraft den 1. juli 1989.
 § 10. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Ved EØF-forordning nr. 2137/85 er der i EF-regie åbnet mulighed for at  

 stifte europæiske økonomiske firmagrupper (EØFG) i alle EF-lande.  

 Firmagruppen har sit forbillede i den franske G.I.E. (groupement d'interet  

 economique), der især er kendt for Airbus-projektet.
 Forordningen har til formål at indføre et hensigtsmæssigt juridisk  

 instrument, der ved et fælles retsgrundlag inden for EF kan styrke  

 samarbejdet på tværs af landegrænserne.
 2. En europæisk økonomiske firmagruppe er en sammenslutning af mindst to  

 retlige enheder eller personer, der har hovedaktivitet i mindst to  

 forskellige medlemsstater.
 Firmagruppen er en juridisk person, der først og fremmest adskiller sig  

 fra et selskab ved, at dens formål er at lette og udvikle medlemmernes  

 økonomiske aktiviteter og ikke at opnå økonomisk gevinst for sig selv, jf.  

 forordningens art. 3.
 Derudover er det en væsentlig forskel, at firmagruppen ikke som selskabet  

 har et egentligt kapitalgrundlag i form af et indskud, men at medlemmerne  

 hæfter ubegrænset og solidarisk for gruppens gæld, jf. forordningens art. 21  

 og 24.
 En europæisk økonomisk firmagruppe ligner den her i landet kendte  

 virksomhedsform interessentskabet, men adskiller sig fra dette ved, at der  

 med forordningen er skabt et fælles retsgrundlag, der gør det muligt at  

 samarbejde på tværs af landegrænserne.
 Dette fælles retsgrundlag tilsigter at give medlemmer af firmagrupper en  

 udstrakt handlefrihed til at tilrettelægge såvel kontraktlige forbindelser  

 som firmagruppens interne organisation.
 Af hensyn hertil og til det ønskelige i en begrænset og enkel  

 administration, er det i nærværende forslag valgt, at gøre reguleringen af  

 europæiske økonomiske firmagrupper så lidt indgribende som mulig.
 Selvom forordningen ikke pålægger medlemmerne at indskyde kapital i  

 firmagruppen, kan det i praksis vise sig, at medlemmerne rent faktisk  

 indskyder kapital, eller at der i gruppen oparbejdes en vis fællesformue.
 Firmagruppens kreditorer skal, som i et ansvarligt interessentskab, først  

 forfølge krav på betaling af gæld i firmagruppens formue, inden kravet søges  

 fyldestgjort hos det enkelte medlem, jf. art. 24, nr. 2.
 Beskatning af resultatet af firmagruppens virksomhed finder sted hos de  

 enkelte medlemmer, jf. art. 40.
 Forordningens art. 39 pålægger medlemsstaterne at foranledige, at det  

 fornødne retsgrundlag for at kunne foretage registrering er til stede, når  

 forordningen fra den 1. juli 1989 finder anvendelse.
Nærværende lovforslag har til formål at sikre dette.
For at sikre  

 sammenlignelighed i de offentliggjorte oplysninger, er det i forslaget  

 tilstræbt så vidt muligt at følge den gældende aktieselskabslovgivning på  

 dette område.
3. Lovforslaget har været sendt til udtalelse hos følgende myndigheder og  

 organisationer: Advokatrådet, Assurandør Societetet, Arbejderbevægelsens  

 Erhvervsråd, Butikshandelens Fællesråd, Danmarks Rederiforening, Danmarks  

 Sparekasseforening, Dansk Organisation af Detailkæder, Den Danske  

 Bankforening, Det Danske Handelskammer, FDB, Entreprenørforeningen,  

 Finanstilsynet, Foreningen af Registrerede Revisorer, Foreningen af  

 Statsautoriserede Revisorer, Håndværksrådet, Industrirådet, Ministeriet for  

 Skatter og Afgifter, Landbrugsrådet og Liberale Erhvervs Råd.
De indkomne  

 høringssvar har i overvejende grad været positive.
4. Forslaget skønnes ikke at ville medføre behov for tilførsel af  

 yderligere personale.
Derimod indebærer forslaget nogle mindre omkostninger  

 til ændringer i Erhvervs- og Selskabsstyrelsens EDB-system.
Disse  

 omkostninger vil blive kompenseret på Industriministeriets budget ved  

 besparelser og/eller indtægtsforøgelser.
Bemærkninger til forslagets enkelte bestemmelser Til § 1 Erhvervs- og Selskabsstyrelsen forestår registre for aktieselskaber,  

 anpartsselskaber, erhvervsdrivende fonde, sparekasser, forsikringsselskaber  

 m.v., hvorfor det er fundet mest rationelt også at placere registeret for  

 europiske økonomiske firmagrupper med hjemsted her i landet i styrelsen.
Som resultat af Industriministeriets strukturomlægning er det besluttet,  

 at en række af de opgaver, der hidtil er blevet varetaget af  

 Industriministeriets departement, fremover, hvor det skønnes administrativt  

 forsvarligt, overføres til den relevante styrelse tillige med det dertil  

 knyttede ansvar.
På denne baggrund er beføjelserne til at udstede  

 bekendtgørelser henlagt til Erhvervs- og Selskabsstyrelsen.
Erhvervs- og Selskabsstyrelsen kan således ved bekendtgørelse fastsætte de  

 nærmere regler for anmeldelse, registrering og offentliggørelse i forbindelse  

 med anvendelse af forordningen om europæisk økonomiske firmagrupper.
Herved  

 tænkes først og fremmest på forordning nr. 213, 7/85, men ved formuleringen  

 forordninger tilsigtes at smidiggøre adgangen til at indarbejde eventuelle  

 efterfølgende forordninger, der måtte supplere eller ændre den oprindelige  

 forordning.
 Bestemmelsens stk. 2 indeholder tillige en bemyndigelse til  

 Erhvervs- og Selskabsstyrelsen til at fastsætte gebyrer for anmeldelse m.v.
Til § 2 Bestemmelsen tilsigter at udnytte de muligheder, som forordningen,  

 herunder forordningens art. 4, nr. 4, giver med henblik på at lade nationale  

 retsregler for udøvelse af aktiviteter og kontrol hermed finde anvendelse.
Der tænkes i stk. 1 på den gældende lovgivning f.eks. om  

 advokatvirksomhed og mæglervirksomhed.
Disse erhverv kan ikke drives i  

 selskabsform.
 Stk. 2 tilsigter at give Erhvervs- og Selskabsstyrelsen adgang til ved  

 bekendtgørelse at udnytte den mulighed, som forordningens art. 4, stk. 4,  

 giver med hensyn til at begrænse visse kategorier af personers eller  

 selskabers deltagelse i en europæisk økonomisk firmagruppe.
Til § 3 Forordningens art. 28, nr. 1, 2. pkt., giver medlemslandene mulighed for  

 ved national lov at udelukke visse personer fra medlemskab af en firmagruppe.  

 Med denne hjemmel er det foreslået, at et medlem af en europæisk økonomisk  

 firmagruppe ikke må have anmeldt betalingsstandsning eller være under  

 konkurs.
Aktieselskabsloven indeholder i § 3, stk. 3, en tilsvarende regel for så  

 vidt angår stiftere.
Ved stiftelse af et aktieselskab hæfter stifterne  

 solidarisk for visse forpligtelser indgået på selskabets vegne før dets  

 registrering, jf. aktieselskabslovens § 12, stk. 2. Det er således de samme  

 hensyn, der gør sig gældende for europæiske økonomiske firmagrupper som for  

 aktieselskaber under stiftelse.
Medlemmer, der efter firmagruppens registrering anmelder  

 betalingsstandsning eller kommer under konkurs, må som følge af bestemmelsen  

 i stk. 1 straks ophøre med at være medlem af firmagruppen.
For fysiske  

 personer er det endvidere bestemt i stk. 2, at disse skal være  

 myndige.
Til § 4 Bestemmelsen svarer til bestemmelsen i aktieselskabslovens § 159 b.
Til § 5 Bestemmelsen har hjemmel i forordningens art. 32, stk. 3. Bestemmelsen  

 svarer i vidt omfang til reglerne i aktieselskabsloven om Erhvervs- og  

 Selskabsstyrelsens adgang til at kræve et selskab opløst, når det ikke har en  

 lovlig ledelse.
 Med henblik på at gennemtvinge, at et medlem af en europæisk økonomisk  

 firmagruppe udtræder, såfremt medlemmet efter stiftelse af firmagruppen  

 anmelder betalingsstandsning, kommer under konkurs eller umyndiggøres,  

 tillægges Erhvervs- og Selskabsstyrelsen adgang til om nødvendigt at anmode  

 skifteretten om at opløse firmagruppen.
Til § 6 Henvisningen til aktieselskabslovens regler om likvidation medfører bl.a.,  

 at der ved indtræden af likvidation skal udstedes proklama.
 På samme måde kan medlemmerne beslutte at genoptage firmagrupppens  

 virksomhed, hvis de forhold, der har ført til likvidationen, ikke længere  

 foreligger, jf. aktieselskabslovens § 126.
Til § 7 Forordningens art. 39, nr. 3, pålægger medlemsstaterne pligt til at  

 indføre sanktionsbestemmelser til sikring af overholdelse af art. 7, 8 og 10  

 om offentliggørelse og art. 25 om firmagruppers forretningspapirer m.v.
 Bestemmelsen giver domstolene mulighed for i særlige tilfælde at straffe  

 de personer og selskaber, der i henhold til forordningen er ansvarlige for  

 overholdelse af art. 7, 8, 10 og 25 med bøde.
 Samtidig gives der i stk. 2 mulighed for i bekendtgørelser udstedt  

 i medfør af loven at fastsætte bødestraf for overtrædelse af bestemmelser i  

 bekendtgørelserne.
Til § 8 Det foreslås, at man som i aktieselskabsloven tillægger Erhvervs- og  

 Selskabsstyrelsen mulighed for at pålægge tvangsbøder.
Til § 9 Ikrafttrædelsesdatoen svarer til forordningens anvendelsesdato.
Bilag BERIGTIGELSER Berigtigelse til Rådets forordning (EØF) nr. 2137/85 af 25. juli 1985 om  

 indførelse af europæiske økonomiske firmagrupper (EØFG) (De Europæiske Fællesskabers Tidende nr.
L 199 af 31. juli 1985) Teksten til ovennævnte forordning erstattes af følgende tekst:
RÅDETS FORORDNING (EØF) Nr. 2137/85 af 25. juli 1985 om indførelse af europæiske økonomiske firmagrupper (EØFG) RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 235, under henvisning til forslag fra Kommissionen (1), under henvisning til udtalelse fra Europa-Parlamentet (2) under henvisning til udtalelse fra Det økonomiske og sociale Udvalg (3),  

 og ud fra følgende betragtninger:
En harmonisk udvikling af den økonomiske virksomhed og en varig og  

 afbalanceret ekspansion i Fællesskabet som helhed afhænger af, at der  

 etableres et fælles marked; som fungerer tilfredsstillende og byder på vilkår  

 svarende til vilkårene på det nationale marked: gennemførelsen af dette  

 marked og styrkelsen af dets enhed gør det navnlig ønskeligt, at der for  

 fysiske personer, selskaber og andre retlige enheder skabes et retsgrundlag,  

 som letter tilpasningen af deres aktiviteter til de økonomiske vilkår i  

 Fællesskabet; det er i dette øjemed nødvendigt, at disse fysiske personer,  

 selskaber og andre retlige enheder rent faktisk kan samarbejde på tværs af  

 landegrænser; et sådant samarbejde kan støde på vanskeligheder af retlig, skattemæssig  

 eller psykologisk karakter; indførelsen af et hensigtsmæssigt juridisk  

 instrument på fællesskabsplan i form af en europæisk økonomisk firmagruppe  

 vil bidrage til gennemførelsen af ovennævnte målsætninger og synes derfor  

 nødvendig; traktaten indeholder ikke fornøden hjemmel for udarbejdelse af et sådant  

 juridisk instrument; firmagruppens evne til at tilpasse sig de økonomiske vilkår bør sikres ved  

 en udstrakt handlefrihed for medlemmerne til at tilrettelægge deres  

 kontraktlige forbindelser og gruppens interne organisation; gruppen adskiller sig fra et selskab hovedsagelig ved sit formål, som  

 udelukkende er at lette eller udvikle medlemmernes økonomiske aktiviteter,  

 således at de kan øge deres egne resultater; på grund af denne medvirkende  

 karakter skal gruppens virksomhed knyttes til medlemmernes økonomiske  

 aktiviteter, men ikke træde i stedet for disse, og gruppen kan under hensyn  

 hertil for eksempel ikke selv udøve et liberalt erhverv over for tredjemand,  

 idet begrebet økonomisk aktivitet skal forstås i sin bredeste betydning; der bør være så bred adgang til gruppen som muligt for fysiske personer,  

 selskaber og andre retlige enheder under hensyn til denne forordnings  

 endemål; forordningen er dog ikke til hinder for anvendelse på nationalt plan  

 af retsregler og/eller etiske regler for udøvelse af en aktivitet eller et  

 erhverv; denne forordning giver ikke i sig selv ret til at deltage i en gruppe,  

 selv om de betingelser, der er fastsat i forordningen, er opfyldt; forordningens bestemmelser om muligheden for, af hensyn til offentlige  

 interesser, at forbyde eller begrænse deltagelse i en gruppe berører ikke de  

 retsregler i medlemsstaterne, der vedrører udøvelse af virksomhed, og som kan  

 foreskrive yderligere forbud eller begrænsninger eller på anden måde påbyde  

 kontrol eller tilsyn med deltagelse i en firmagruppe af fysiske personer,  

 selskaber eller andre retlige enheder, eller enhver kategori heraf; gruppen skal for at kunne opfylde sit formål have selvstændig retsevne, og  

 det skal bestemmes, at et organ, der retligt er adskilt fra medlemmerne af  

 gruppen, skal repræsentere gruppen over for tredjemand; beskyttelsen af tredjemand kræver en høj grad af offentlighed samt  

 medlemmernes ubegrænsede og solidariske hæftelse for gruppens gæld, herunder  

 gæld i forbindelse med skatter og afgifter samt social skring, uden at dette  

 princip dog berører retten til ved særlig aftale mellem gruppen og en  

 tredjemand at bestemme, at denne hæftelse ikke gælder eller er begrænset for  

 en eller flere af dens medlemmer for en bestemt gældsforpligtelse; spørgsmål om fysiske personers retlige status samt rets- og handleevne og  

 juridiske personers rets- og handleevne er underlagt den nationale  

 lovgivning; der bør fastsættes regler for gruppens egne grunde til opløsning, idet der  

 dog henvises til nationale retsregler for likvidation og afslutning af denne; gruppen er omfattet af bestemmelserne i den nationale ret om insolvens og  

 betalingsstandsning, og disse bestemmelser kan omhandle andre årsager til  

 opløsning af gruppen; det bestemmes i forordningen, at det kun er de enkelte medlemmer af  

 gruppen, der skal svare skat af resultatet af gruppens virksomhed; herudover  

 er det de nationale skattelovgivninger, som finder anvendelse, blandt andet  

 for så vidt angår fordeling af den økonomiske gevinst, skattemæssige  

 procedurer og alle forpligtelser, som medlemsstaternes skattelovgivning  

 pålægger; for de områder, der ikke er omfattet af denne forordning, gælder  

 medlemsstaternes retsregler og fællesskabsretten, for eksempel for så vidt  

 angår; - det social- og arbejdsretlige område, - det konkurrenceretlige område, - området for intellektuel ejendomsret; gruppens virksomhed er undergivet medlemsstaternes retsregler for udøvelse  

 af en aktivitet og for kontrol med denne; såfremt en firmagruppe eller dens  

 medlemmer misbruger eller omgår en medlemsstats lovgivning kan den pågældende  

 medlemsstat iværksætte passende sanktioner; medlemsstaterne kan frit træffe enhver lovgivningsmæssig eller  

 administrativ foranstaltning, som ikke er i modstrid med rækkevidden af og  

 formålet med denne forordning; denne forordning skal straks træde i kraft i alle enkeltheder;  

 gennemførelsen af visse bestemmelser skal dog udsættes for at give  

 medlemsstaterne mulighed for forud at indføre de nødvendige mekanismer til på  

 deres område at registrere grupperne og sikre offentlighed om disses  

 dokumenter; fra datoen for anvendelsen af denne forordning vil de stiftede  

 grupper kunne virke uden restriktioner i territorial henseende - UDSTEDT FØLGENDE FORORDNING:
Artikel 1 1. De europæiske økonomiske firmagrupper stiftes på de betingelser, efter  

 de nærmere bestemmelser og med de retsvirkninger, der er fastsat i denne  

 forordning.
 De, der agter at stifte en sådan firmagruppe, skal med henblik herpå indgå  

 en overenskomst og foranstalte den i artikel 6 omhandlede registrering.
 2. Den således stiftede firmagruppe har rets- og handleevne til i eget  

 navn at erhverve rettigheder og indgå forpligtelser af enhver art, afslutte  

 kontrakter eller foretage andre retshandler samt optræde som part i retssager  

 fra datoen for den i artikel 6 omhandlede registrering.
 3. Medlemsstaterne afgør, hvorvidt de firmagrupper, der er optaget i deres  

 registre i medfør af artikel 6, har status som juridisk person.
Artikel 2 1. Medmindre andet er fastsat i denne forordning, finder den interne  

 lovgivning i den stat, hvor hjemstedet ifølge firmagruppens  

 stiftelsesoverenskomst er beliggende, anvendelse dels på  

 stiftelsesoverenskomsten, undtagen med hensyn til spørgsmål om fysiske  

 personers retlige status samt rets- og handleevne og juridiske personers  

 rets- og handleevne, dels på gruppens interne organisation.
 2. Omfatter en stat flere territoriale enheder, som hver har sine egne  

 retsregler for de i stk. 1 omhandlede forhold, betragtes hver territorial  

 enhed som en stat ved fastlæggelsen af, hvilken lovgivning der skal anvendes  

 i henhold til denne artikel.
Artikel 3 1. Firmagruppens formål er at lette eller udvikle medlemmernes økonomiske  

 aktiviteter samt at forbedre eller øge resultaterne af disse aktiviteter; det  

 er ikke firmagruppens formål at opnå økonomisk gevinst for sig selv.
 Gruppens virksomhed skal være knyttet til medlemmernes økonomiske  

 aktiviteter og kun være af medvirkende karakter i forhold til disse.
 2. Firmagruppen må derfor ikke:
a) direkte eller indirekte udøve nogen form for ledelse eller kontrol med  

 medlemmernes egne eller andre virksomheders aktiviteter, især ikke med hensyn  

 til spørgsmål, der vedrører personale, finansiering og investering; b) under nogen omstændigheder, hverken, direkte eller indirekte, besidde  

 nogen form for andele eller aktier i en virksomhed, som er medlem af gruppen;  

 besiddelse af andele eller aktier i en anden virksomhed er kun tilladt i det  

 omfang, dette er nødvendigt for at opfylde firmagruppens formål, og hvor det  

 sker for medlemmernes regning; c) beskæftige mere end fem hundrede lønmodtagere; d) benyttes af et selskab til at yde lån til lederen af et selskab eller  

 nogen person med tilknytning til denne, såfremt sådanne lån i henhold til  

 medlemsstaternes selskabsretlige bestemmelser er omfattet af restriktioner  

 eller kontrol; en firmagruppe må heller ikke anvendes til overførsel af et  

 gode mellem et selskab og en leder eller nogen person med tilknytning til  

 denne, i videre omfang end det er tilladt i henhold til medlemsstaternes  

 selskabsretlige bestemmelser; for så vidt angår denne bestemmelse omfatter  

 lån enhver transaktion med tilsvarende virkning, og et gode kan være løsøre  

 eller fast ejendom; e) være medlem af en anden europæisk økonomisk firmagruppe.
Artikel 4 1. Medlemskab af en firmagruppe er forbeholdt; a) selskaber i henhold til traktatens artikel 58, stk. 2, samt andre  

 retlige enheder af offentlig- eller privatretlig art, som er stiftet i  

 overensstemmelse med en medlemsstats lovgivning, og som har deres  

 vedtægsmæssige eller lovbestemte hjemsted og deres hovedkontor i  

 Fællesskabet; såfremt et selskab eller en anden retlig enhed i henhold til en  

 medlemsstats lovgivning ikke har pligt til at have et vedtægtsmæssigt eller  

 lovbestemt hjemsted, er det tilstrækkeligt, at dette selskab eller denne  

 anden retlige enhed har sit hovedkontor i Fællesskabet; b) fysiske personer, der driver industri-, handels-, håndværks- eller  

 landbrugsvirksomhed, liberalt erhverv eller anden virksomhed i Fællesskabet.
2. En firmagruppe skal være sammensat af mindst; a) to selskaber eller andre retlige enheder i henhold til stk. 1, der har  

 deres hovedkontor i forskellige medlemsstater; b) to fysiske personer i henhold til stk. 1, som udøver deres  

 hovedaktivitet i forskellige medlemsstater; c) et selskab eller en anden retlig enhed og en fysisk person i henhold  

 til stk. 1, hvoraf førstnævnte skal have sit hovedkontor i een medlemsstat,  

 medens sidstnævnte skal udøve sin hovedaktivitet i en anden medlemsstat.
3. En medlemsstat kan bestemme, at de firmagrupper, der er optaget i dens  

 registre i overensstemmelse med artikel 6, ikke må have mere end tyve  

 medlemmer.
Med henblik herpå kan denne medlemsstat bestemme, at ethvert  

 medlem af en retlig enhed, der er stiftet i overensstemmelse med den  

 pågældende stats lovgivning, bortset fra et registreret selskab, i henhold  

 til denne lovgivning skal betragtes som et individuelt medlem af  

 firmagruppen.
 4. Enhver medlemsstat kan ud fra hensynet til sine offentlige interesser  

 bestemme, at deltagelse i en hvilken som helst firmagruppe skal være  

 udelukket eller begrænset for så vidt angår visse kategorier af fysiske  

 personer, selskaber eller andre retlige enheder.
Artikel 5 I firmagruppens stiftelsesoverenskomst skal i det mindste anføres følgende  

 oplysninger; a) firmagruppens navn enten foran eller efter ordene »europæisk  

 økonomisk firmagruppe« eller forkortelsen »EØFG«, medmindre  

 disse ord eller denne forkortelse allerede forekommer i navnet; b) firmagruppens hjemsted; c) formålet med stiftelsen af firmagruppen; d) navn eller firma, retlig organisationsform, bopæl eller hjemsted og i  

 givet fald registreringsnummer og -sted for hvert af firmagruppens medlemmer; e) firmagruppens varighed, såfremt denne ikke er ubegrænset.
Artikel 6 Firmagruppen skal i den medlemsstat hvor hjemstedet er beliggende,  

 optages, i det register, der er udpeget i henhold til artikel 39, stk. 1.
Artikel 7 Firmagruppens stiftelsesoverenskomst indgives til det i artikel 6  

 omhandlede register.
Følgende dokumenter og oplysninger skal ligeledes indgives til dette  

 register; a) enhver ændring i firmagruppens stiftelsesoverenskomst herunder enhver  

 ændring i gruppens sammensætning; b) oprettelse og nedlæggelse af forretningssteder for firmagruppen; c) den retsafgørelse, hvorved firmagruppens ugyldighed fastslås eller  

 påkendes i overensstemmelse med artikel 15; d) udnævnelse af firmagruppens forretningsfører(e), vedkommendes navn og  

 andre oplysninger om identiteten, som kræves i henhold til lovgivningen i den  

 medlemsstat, hvor registeret føres, oplysning om, hvorvidt de kan handle  

 alene eller skal handle i fællesskab, samt ophør af deres varetagelse af  

 hvervet; e) enhver overdragelse af hele eller en del af et medlems andel i  

 firmagruppen i overensstemmelse med artikel 22, stk. 1; f) den beslutning truffet af medlemmerne, hvorved firmagruppen erklæres  

 eller konstateres opløst i overensstemmelse med artikel 31, eller den  

 retsafgørelse, hvorved denne opløsning påkendes i overensstemmelse med  

 artikel 31 eller 32; g) udnævnelse af firmagruppens likvidator(er) som omhandlet i artikel 35,  

 vedkommendes navn og andre oplysninger om identiteten, som kræves i henhold  

 til lovgivningen i den medlemsstat, hvor registeret føres, samt ophør af  

 deres varetagelse af hvervet; h) afslutning af likvidationen af firmagruppen som omhandlet i artikel 35,  

 stk. 2; i) forslag vedrørende flytning af hjemstedet som omhandlet i artikel 14,  

 stk. 1; j) klausul om, at et nyt medlem er fritaget for betaling af gæld, der er  

 stiftet forud for medlemmets indtræden, i overensstemmelse med artikel 26,  

 stk. 2, Artikel 8 Følgende skal i overensstemmelse med de i artikel 39 fastsatte betingelser  

 offentliggøres i den tidende, der er omhandlet i stk. 1 i nævnte artikel:
a) de obligatoriske oplysninger, der i henhold til artikel 5 skal anføres  

 i firmagruppens stiftelsesoverenskomst, samt ændringer af disse; b) registreringsnummer, dato og sted for registreringen samt slettelse af  

 registreringen; c) dokumenter og oplysninger som omhandlet i artikel 7, litra b) til j).
De i litra a) og b) omhandlede oplysninger skal offentliggøres i deres  

 helhed.
De i litra c) omhandlede dokumenter og oplysninger kan offentliggøres  

 enten i deres helhed eller i form af et uddrag eller en meddelelse om deres  

 indgivelse til registeret i henhold til gældende national lovgivning.
Artikel 9 1. De dokumenter og oplysninger, som i henhold til denne forordning skal  

 offentliggøres, kan af firmagruppen gøres gældende over for tredjemand på de  

 betingelser, der er fastsat i gældende national ret, i overensstemmelse med  

 artikel 3, stk. 5 og 7, i Rådets direktiv 68/151/EØF af 9. marts 1968 om  

 samordning af de garantier, som kræves i medlemsstaterne af de i traktatens  

 artikel 58, stk. 2, nævnte selskaber til beskyttelse af såvel  

 selskabsdeltagernes som tredjemands interesser, med det formål at gøre disse  

 garantier lige byrdefulde (4).
 2. Er handlinger foretaget i en firmagruppes navn, inden denne er  

 registreret i overensstemmelse med artikel 6, og overtager firmagruppen ikke  

 efter registreringen de af sådanne handlinger følgende forpligtelser, hæfter  

 de fysiske personer, selskaber eller andre retlige enheder, der har foretaget  

 handlingerne, ubegrænset og solidarisk for disse.
Artikel 10 Ethvert forretningssted for firmagruppen i en anden medlemsstat end den,  

 hvor hjemstedet er beliggende, skal registreres i den pågældende stat.
Med  

 henblik på denne registrering indgiver firmagruppen til sidstnævnte stats  

 kompetente register en genpart af de dokumenter, hvis indgivelse til  

 registeret i den medlemsstat, hvor hjemstedet er beliggende, er obligatorisk,  

 samt om nødvendigt en oversættelse foretaget i overensstemmelse med gældende  

 praksis for det register, hvor forretningsstedets registrering finder sted.
Artikel 11 Stiftelsen af en firmagruppe og afslutningen af dens likvidation med  

 angivelse af dens registreringsnummer, dato og sted for registreringen, dato  

 og sted for offentliggørelsen samt den pågældende tidendes benævnelse optages  

 i De Europæiske Fællesskabers Tidende efter offentliggørelsen i den i artikel  

 39, stk. 1, omhandlede tidende.
Artikel 12 Det i stiftelsesoverenskomsten anførte hjemsted skal være beliggende i  

 Fællesskabet.
 Dette hjemsted skal fastsættes:
a) enten som det sted, hvor firmagruppen har sit hovedkontor, b) eller som det sted, hvor et af firmagruppens medlemmer har sit  

 hovedkontor elIer, når der er tale om en fysisk person, udøver sin  

 hovedaktivitet under forudsætning af, et firmagruppen reelt udøver virksomhed  

 på dette sted.
Artikel 13 Firmagruppens hjemsted kan flyttes til et andet sted inden for  

 Fællesskabet.
 Såfremt en sådan flytning ikke medfører, at en anden lovgivning finder  

 anvendelse i henhold til artikel 2, træffes beslutningen om flytning på de  

 betingelser, der er fastsat i firmagruppens stiftelsesoverenskomst.
Artikel 14 1. Såfremt flytningen af hjemstedet medfører, at en anden lovgivning  

 finder anvendelse i henhold til artikel 2, skal et forslag vedrørende  

 flytningen udarbejdes samt indgives og offentliggøres på de betingelser, der  

 er fastsat i artikel 7 og 8.
Beslutningen om flytning kan først vedtages to måneder efter  

 offentliggørelsen af nævnte forslag.
Den træffes af medlemmerne med  

 enstemmighed.
Flytningen får virkning fra den dato, på hvilken firmagruppen i  

 overensstemmelse med artikel 6 optages i registeret for det nye hjemsted.  

 Denne registrering kan kun ske, når det godtgøres, at forslaget om flytning  

 af hjemstedet er offentliggjort.
 2. Firmagruppen kan først slettes af registeret for det tidligere  

 hjemsted, når det godtgøres, at firmagruppen er optaget i registeret for det  

 nye hjemsted.
 3. Efter offentliggørelsen af den nye registrering af firmagruppen kan det  

 nye hjemsted gøres gældende over for tredjemand på de betingelser, der er  

 omhandlet i artikel 9, stk. 1; så længe offentliggørelsen af firmagruppens  

 slettelse af registeret for det tidligere hjemsted ikke har fundet sted, kan  

 tredjemand dog fortsat påberåbe sig det tidligere hjemsted, medmindre  

 firmagruppen beviser, at tredjemand havde kendskab til det nye hjemsted.
4. 1 lovgivningen i en medlemsstat kan det dog, for så vidt angår  

 firmagrupper, der er registreret i denne medlemsstat i overensstemmelse med  

 artikel 6, bestemmes, at en flytning af hjemstedet, som medfører, at en anden  

 lovgivning finder anvendelse, ikke får virkning, såfremt en kompetent  

 myndighed i den pågældende medlemsstat fremsætter indsigelse mod flytningen  

 inden for den i stk. 1 omhandlede frist på to måneder.
Indsigelse kan kun  

 fremsættes af hensyn til offentlige interesser.
Indsigelsen skal kunne  

 indbringes for retten.
Artikel 15 1. Hvis firmagruppen i henhold til den lovgivning, der i medfør af artikel  

 2 finder anvendelse herpå, er ugyldig, skal en sådan ugyldighed enten  

 fastslås eller påkendes ved en retsafgørelse.
Den ret, der får forelagt  

 sagen, bør dog, når firmagruppens forhold kan bringes i overensstemmelse med  

 gældende ret, fastsætte en frist for gennemførelsen heraf.
 2. Firmagruppens ugyldighed medfører gruppens likvidation på de  

 betingelser, der er fastsat i artikel 35.
 3. Den afgørelse, hvorved firmagruppens ugyldighed fastslås eller  

 påkendes, kan gøres gældende over for tredjemand på de betingelser, der er  

 omhandlet i artikel 9, stk. 1.
 Denne afgørelse berører ikke i sig selv retsvirkningerne af de  

 forpligtelser, der er indgået af eller over for firmagruppen forud for den  

 dato, på hvilken afgørelsen kan gøres gældende over for tredjemand på de  

 betingelser, der er nævnt i foregående afsnit.
Artikel 16 1. Firmagruppens organer udgøres af medlemmerne, der handler i fællesskab,  

 og af forretningsføreren eller -førerne.
 Stiftelsesoverenskomsten kan indeholde bestemmelse om andre organer, hvis  

 beføjelser da fastsættes heri.
 2. Firmagruppens medlemmer, der handler som organ, kan træffe enhver  

 beslutning med henblik på at virkeliggøre firmagruppens formål.
Artikel 17 1. Hvert medlem råder over een stemme; Stiftelsesoverenskomsten kan dog  

 tildele visse medlemmer flere stemmer, forudsat at intet medlem opnår  

 stemmeflertal.
 2. Medlemmer kan kun med enstemmighed træffe beslutning om at:
a) ændre firmagruppens formål, b) ændre det antal stemmer, hvert enkelt medlem har fået tildelt, c) ændre betingelserne for at træffe beslutninger, d) forlænge firmagruppens varighed ud over den i stiftelsesoverenskomsten  

 fastsatte periode, e) ændre den andel, hvormed hvert medlem eller visse medlemmer bidrager  

 til firmagruppens finansiering, f) ændre enhver anden forpligtelse, som påhviler et medlem, medmindre  

 andet er bestemt i stiftelsesoverenskomsten, g) foretage sådanne ændringer i stiftelsesoverenskomsten, som ikke er  

 omhandlet i dette stykke, medmindre andet er bestemt i  

 stiftelsesoverenskomsten.
3. I alle de tilfælde, hvor det ikke i denne forordning er fastsat, at  

 beslutningerne skal træffes med enstemmighed, kan der i  

 stiftelsesoverenskomsten fastlægges bestemmelser om det quorum og  

 stemmeflertal, hvormed beslutningerne eller visse af beslutningerne skal  

 træffes.
Hvis andet ikke er fastsat i stiftelsesoverenskomsten, træffes  

 beslutningerne med enstemmighed.
 4. På en forretningsførers initiativ eller efter anmodning fra et medlem  

 skal foretningsføreren eller -førerne foranstalte en høring af medlemmerne,  

 for at disse kan træffe en beslutning.
Artikel 18 Hvert medlem har ret til hos forretningsførerne at indhente oplysninger om  

 firmagruppens virksomhed og til at gøre sig bekendt med bøger og  

 forretningsdokumenter.
Artikel 19 1. Firmagruppen ledes af en eller flere fysiske personer, der udnævnes i  

 stiftelsesoverenskomsten eller ved beslutning truffet af medlemmerne.
 Som forretningsfører i en firmagruppe kan ikke udnævnes personer, der:
- i henhold til den lovgivning, der gælder for dem, eller - i henhold til den interne lovgivning i den stat, hvor firmagruppens  

 hjemsted er beliggende, eller - som følge af en retsafgørelse eller en administrativ afgørelse, der er  

 truffet eller anerkendt i en medlemsstat, ikke kan være medlem af bestyrelsen eller direktionen i et selskab, ikke  

 kan lede en virksomhed eIler ikke kan handle som forretningsfører i en  

 europæisk økonomisk firmagruppe.
 2. En medlemsstat kan for de firmagrupper, der er optaget i dens registre  

 i medfør af artikel 6, bestemme, at en juridisk person kan være  

 forretningsfører på den betingelse, at den udpeger en eller flere  

 repræsentanter, der er fysiske personer, og som skal være omfattet af den i  

 artikel 7, litra d), fastsatte bestemmelse.
 Såfremt en medlemsstat benytter denne mulighed, skal den bestemme at denne  

 eller disse repræsentanter har samme ansvar, som hvis de selv var  

 forretningsførere for gruppen.
 De i stk. 1 nævnte forbud gælder også for disse repræsentanter.
 3. Betingelserne for udnævnelse og afskedigelse af forretningsføreren  

 eller -førerne samt disses beføjelser fastlægges i stiftelsesoverenskomsten  

 eller, hvis intet er fastsat heri, ved enstemmig beslutning truffet af  

 medlemmeme.
Artikel 20 1. Forretningsføreren alene eller, såfremt der er flere, enhver af  

 forretningsførerne repræsenterer firmagruppen over for tredjemand.
 Når en forretningsfører handler på gruppens vegne, forpligter han denne  

 over for tredjemand, uanset om handlingerne falder uden for firmagruppens  

 formål, medmindre gruppen godtgør, at tredjemand vidste, at handlingen ikke  

 var omfattet af firmagruppens formål, eller han efter det foreliggende ikke  

 kunne være ubekendt dermed, idet den blotte offentliggørelse af den i artikel  

 5, litra c), omhandlede oplysning ikke er tilstrækkelig som bevis.
 Ingen begrænsning af forretningsførerens eller førernes beføjelser,  

 foretaget i stiftelsesoverenskomsten eller ved beslutning truffet af  

 medlemmerne, kan gøres gældende over for tredjemand, uanset om den er  

 offentliggjort.
2. I stiftelsesoverenskomsten kan det bestemmes, at firmagruppen kun  

 forpligtes retsgyldigt, hvis to eller flere forretningsførere handler i  

 forening.
Denne bestemmelse kan kun gøres gældende over for tredjemand på de  

 i artikel 9, stk. 1, omhandlede betingelser, såfremt den er offentliggjort i  

 overensstemmelse med artikel 8.
Artikel 21 1. Den økonomiske gevinst, der følger af firmagruppens virksomhed,  

 betragtes som medlemmernes egen økonomiske gevinst og fordeles mellem dem i  

 det forhold, der er fastsat i stiftelsesoverenskomsten, eller, hvis et sådant  

 ikke er fastsat, i lige store dele.
 2. Firmagruppens medlemmer bidrager til dækning af det beløb, hvormed  

 udgifterne overstiger indtægterne, i det forhold, der er fastsat i  

 stiftelsesoverenskomsten, eller, hvis et sådant ikke er fastsat, med lige  

 store bidrag.
Artikel 22 1. Ethvert medlem af firmagruppen kan overdrage sin andel i firmagruppen  

 eller en del heraf enten til et andet medlem eller til tredjemand;  

 overdragelsen får kun virkning, såfremt firmagruppens øvrige medlemmer  

 enstemmigt har givet tilladelse hertil.
2. Et medlem af firmagruppen kan kun med tilladelse fra de øvrige  

 medlemmer, givet med enstemmighed, stille sin andel i firmagruppen som  

 sikkerhed, medmindre andet er bestemt i stiftelsesoverenskomsten.
Indehaveren  

 af sikkerheden kan ikke i kraft af denne sikkerhed på noget tidspunkt blive  

 medlem af firmagruppen.
Artikel 23 Firmagruppen kan ikke offentligt opfordre til investering.
Artikel 24 1. Firmagruppens medlemmer hæfter ubegrænset og solidarisk for gruppens  

 gældsforpligtelser af enhver art.
Følgerne af dette ansvar afgøres efter den  

 nationale lovgivning.
 2. Indtil firmagruppens likvidation er afsluttet, kan firmagruppens  

 kreditorer ikke forfølge krav på betaling af gæld mod et enkelt medlem på de  

 i stk. 1 anførte vilkår, medmindre de forinden har anmodet gruppen om at  

 betale, og betaling ikke har fundet sted inden for en rimelig frist.
Artikel 25 I breve, bestillingssedler og lignende dokumenter skal følgende tydeligt  

 anføres:
a) firmagruppens navn enten foran eller efter ordene »europæisk  

 økonomisk firmagruppe« eller forkortelsen »EØFG«, medmindre  

 disse ord eller denne forkortelse allerede forekommer i navnet, b) stedet for det i artikel 6 omhandlede register, hvor gruppen er  

 registreret samt det registreringsnummer, hvorunder gruppen er optaget i  

 registreret, c) adressen for firmagruppens hjemsted, d) i givet fald oplysning om, at forretningsførerne skal handle i  

 forening, e) i givet fald oplysning om, at firmagruppen er trådt i likvidation i  

 henhold til artikel 15, 31, 32 eller 36.
 Ethvert forretningssted for en firmagruppe, som er registreret i  

 overensstemmelse med artikel 10, skal anføre ovennævnte oplysninger tillige  

 med oplysninger om forretningsstedets selvstændige registrering på alle de i  

 stk. 1 i nærværende artikel omhandlede dokumenter, der hidrører fra det  

 pågældende forretningssted.
Artikel 26 1. Beslutningen om optagelse af nye medlemmer træffes med enstemmighed af  

 firmagruppens medlemmer.
 2. Ethvert nyt medlem hæfter på de i artikel 24 fastsatte betingelser for  

 gruppens gældsforpligtelser, herunder den gæld, der er stiftet i forbindelse  

 med gruppens virksomhed forud for medlemmets indtræden.
Medlemmet kan dog ved en klausul i stiftelsesoverenskomsten eller i  

 optagelsesdokumentet fritages for betaling af gældsforpligtelser, som er  

 stiftet forud for vedkommendes indtræden.
Denne klausul kan gøres gældende  

 over for tredjemand på de i artikel 9, stk. 1, omhandlede betingelser,  

 såfremt den er offentliggjort i overensstemmelse med artikel 8.
Artikel 27 1. Et medlem af firmagruppen kan udtræde på de i stiftelsesoverenskomsten  

 fastsatte betingelser, eller hvis sådanne betingelser ikke er fastsat med de  

 øvrige medlemmers enstemmige samtykke.
 Ethvert medlem kan endvidere udtræde, når der foreligger vægtige grunde  

 hertil.
 2. Ethvert medlem af firmagruppen kan ekskluderes af de i  

 stiftelsesoverenskomsten anførte grunde og under alle omstændigheder, hvis  

 der foreligger grov misligholdelse af dets forpligtelser, eller hvis det  

 forårsager eller vil kunne forårsage alvorlige vanskeligheder for gruppens  

 virke.
 Medmindre andet er fastsat i stiftelsesoverenskomsten, kan eksklusion kun  

 finde sted ved en retsafgørelse truffet efter fælles anmodning fra flertallet  

 af de øvrige medlemmer.
Artikel 28 1. Ethvert medlem af firmagruppen ophører med at være medlem af denne, når  

 medlemmet afgår ved døden, eller når det ikke længere opfylder de  

 betingelser, der er fastsat i artikel 4, stk. 1.
 Endvidere kan en medlemsstat med henblik på sin lovgivning om opløsning,  

 likvidation, insolvens eller betalingsstandsning bestemme, at et medlem af en  

 firmagruppe ophører med at være medlem af denne på et tidspunkt fastsat ved  

 nævnte lovgivning.
 2. Når en fysisk person, der er medlem af firmagruppen, afgår ved døden,  

 kan den afdødes plads i gruppen kun overtages på de betingelser, der er  

 fastsat i stiftelsesoverenskomsten eller hvis sådanne betingelser ikke er  

 fastsat, med de øvrige medlemmers enstemmige samtykke.
Artikel 29 Så snart et medlem af firmagruppen ophører med at være medlem af denne,  

 skal forretningsføreren eller -førerne give de øvrige medlemmer meddelelse  

 herom; de skal ligeledes opfylde de relevante forpligtelser, der er anført i  

 artikel 7 og 8. Endvidere kan enhver interesseret opfylde nævnte  

 forpligtelser.
Artikel 30 Medmindre andet er fastsat i stiftelsesoverenskomsten og med forbehold af  

 de rettigheder, som en person har erhvervet i henhold til artikel 22, stk. 1,  

 eller artikel 28, stk. 2, videreføres firmagruppen mellem de resterende  

 medlemmer, efter at et medlem af gruppen er ophørt med at være medlem af  

 denne, på de betingelser, der er fastsat i stiftelsesoverenskomsten eller ved  

 enstemmig beslutning truffet af de pågældende medlemmer.
Artikel 31 1. Firmagruppen kan opløses ved en beslutning truffet af medlemmerne, i  

 hvilket hvilken det erklæres, at gruppen opløses.
Denne beslutning træffes  

 med enstemmighed, medmindre andet er fastsat i stiftelsesoverenskomsten.
 2. Firmagruppen skal opløses ved en beslutning truffet af medlemmerne, i  

 hvilken det konstateres:
a) at den i stiftelsesoverenskomsten fastsatte varighed er udløbet, eller  

 at en anden af de i overenskomsten omhandlede årsager til opløsning gør sig  

 gældende, eller b) at firmagruppens formål er virkeliggjort eller ikke længere kan  

 forfølges.
 Såfremt medlemmerne tre måneder efter, at en af de i foregående afsnit  

 omhandlede situationer er opstået, endnu ikke har truffet beslutning om  

 opløsning af firmagruppen, kan ethvert medlem anmode retten om at træffe  

 afgørelse om denne opløsning.
 3. Firmagruppen skal ligeledes opløses ved en beslutning truffet af  

 medlemmerne eller det tilbageblivende medlem, såfremt betingelserne i artikel  

 4, stk. 2, ikke længere er opfyldt.
 4. Efter firmagruppens opløsning ved en beslutning truffet af medlemmerne,  

 skal forretningsføreren eller -førerne opfylde de relevante forpligtelser,  

 der er anført i artikel 7 og 8. Endvidere kan enhver interesseret opfylde  

 nævnte forpligtelser.
Artikel 32 1. På anmodning af enhver interesseret eller en kompetent myndighed skal  

 retten træffe afgørelse om firmagruppens opløsning, såfremt artikel 3 eller  

 12 eller artikel 31, stk. 3, er overtrådt, medmindre det er muligt at bringe  

 gruppens forhold i overensstemmelse med gældende ret inden der træffes  

 afgørelse om sagens realitet.
 2. Retten kan på anmodning af et medlem bestemme, at firmagruppen skal  

 opløses, såfremt der foreligger vægtige grunde hertil.
 3. En medlemsstat kan bestemme, at retten på anmodning af en komeptent  

 myndighed kan træffe afgørelse om at opløse en firmagruppe, som har sit  

 hjemsted i den medlemsstat, hvorunder den pågældende myndighed henhører, i  

 alle de tilfælde, hvor firmagruppen ved sin virksomhed tilsidesætter hensynet  

 til offentlige interesser i nævnte stat, såfremt denne mulighed er  

 foreskrevet i den pågældende stats lovgivning for registrerede selskaber  

 eller andre retlige enheder, der er omfattet af denne lovgivning.
Artikel 33 Såfremt et af firmagruppens medlemmer ophører med at være medlem af denne  

 af en anden grund end overdragelsen at dets rettigheder på de i artikel 22,  

 stk. 1, fastsatte betingelser, foretages der en opgørelse over de  

 rettigheder, som tilkommer det, eller de forpligtelser, som påhviler det, på  

 grundlag at gruppens formueforhold på tidspunktet for medlemskabets ophør.
 Værdien af det udtrædende medlems rettigheder og forpligtelser kan ikke på  

 forhånd fastsættes skønsmæssigt.
Artikel 34 Med forbehold af artikel 37, stk. 1, hæfter ethvert medlem af gruppen som  

 ophører med at være medlem af denne, på de i artikel 24 fastsatte betingelser  

 for gæld, der er stiftet i forbindelse med gruppens virksomhed forud for  

 medlemskabets ophør.
Artikel 35 1. Firmagruppens opløsning medfører dennes likvidation.
 2. Firmagruppens likvidation og dennes afslutning er undergivet national  

 ret.
 3. Firmagruppens rets- og handleevne samt partsevne i henhold til artikel  

 1, stk. 2, består, indtil likvidationen er afsluttet.
 4. Likvidator eller likvidatorerne opfylder de relevante forpligtelser,  

 der er anført i artikel 7 og 8.
Artikel 36 De europæiske økonomiske firmagrupper er omfattet af den nationale  

 lovgivnings bestemmelser om insolvens og betalingsstandsning.
Indledning af  

 retsskridt mod en firmagruppe som følge af dennes insolvens eller  

 betalingsstandsning medfører ikke i sig selv, at der foretages retsskridt mod  

 firmagruppens medlemmer.
Artikel 37 1. Eventuelle længere frister i henhold til gældende national lovgivning  

 erstattes af en forældelsesfrist på fem år fra offentliggørelsen i henhold  

 til artikel 8 af et medlems udtræden af firmagruppen, for så vidt angår  

 søgsmål mod dette medlem vedrørende gæld, der er stiftet i forbindelse med  

 gruppens virksomhed forud for medlemsskabets ophør.
 2. Eventuelle længere frister i henhold til gældende national lovgivning  

 erstattes af en forædelsesfrist på fem år fra offentliggørelsen i henhold til  

 artikel 8 af afslutningen af firmagruppens likvidation, for så vidt angår  

 søgsmål mod et af gruppens medlemmer vedrørende gæld, der er stiftet i  

 forbindelse med gruppens virksomhed.
Artikel 38 Udøver en firmagruppe i en medlemsstat virksomhed, hvorved den  

 tilsidesætter hensynet til offentlige interesser i denne medlemsstat, kan en  

 kompetent myndighed i den pågældende medlemsstat forbyde sådan virksomhed.  

 Den kompetente myndigheds afgørelse skal kunne indbringes for retten.
Artikel 39 1. Medlemsstaterne udpeger det eller de registre, der er kompetente til at  

 foretage den i artikel 6 og 10 omhandlede registrering, og fastlægger  

 reglerne for registreringen.
De fastsætter de betingelser, der skal gælde for  

 indgivelse af de i artikel 7 og 10 omhandlede dokumenter.
De sikrer, at de i  

 artikel 8 omhandlede dokumenter og oplysninger offentliggøres i den relevante  

 officielle tidende i den medlemsstat, hvor firmagruppen har sit hjemsted, og  

 fastsætter eventuelt fremgangsmåden for offentliggørelse af de i artikel 8,  

 litra c), omhandlede dokumenter og oplysninger.
 Medlemsstaterne sikrer endvidere, at enhver kan gøre sig bekendt med de i  

 artikel 7 omhandlede dokumenter i det register, der er kompetent i henhold  

 til artikel 6 eller i givet fald i henhold til artikel 10, og få udleveret,  

 endog pr. post fuldstændig eller delvis genpart af disse.
 Medlemsstaterne kan foreskrive betaling af udgifterne i forbindelse med  

 det i de foregående afsnit omhandlede arbejde, dog må disse udgifter ikke  

 overstige de administrative omkostninger.
 2. Medlemsstaterne sikrer, at de oplysninger, som i henhold til artikel 11  

 skal offentliggørelsen i De Europæiske Fællesskabers Tidende,  

 fremsendes til Kontoret for De europæiske Fællesskabers officielle  

 Publikationer inden en måned efter offentliggørelsen i den i stk. 1  

 omhandlede officielle tidende.
 3. Medlemsstaterne fastsætter passende sanktioner for tilsidesættelse af  

 bestemmelserne i artikel 7, 8 og 10 om offentliggørelse og af bestemmelserne  

 i artikel 25.
Artikel 40 Kun de enkelte medlemmer skal svare skat af resultatet af firmagruppens  

 virksomhed.
Artikel 41 1. Medlemsstaterne træffer de i henhold til artikel 39 krævede  

 foranstaltninger inden den 1. juli 1989. De underretter omgående Kommissionen  

 herom.
 2. Til orientering giver medlemsstaterne Kommissionen oplysning om de  

 kategorier af fysiske personer, selskaber og andre retlige enheder, som de i  

 henhold til artikel 4, stk. 4, udelukker fra deltagelse i en firmagruppe.  

 Kommissionen underretter de øvrige medlemsstater herom.
Artikel 42 1. Så snart denne forordning er vedtaget nedsættes der ved Kommissionen et  

 kontaktudvalg, som har til opgave:
a) med forbehold af traktatens artikel 169 og 170 at lette gennemførelsen  

 af denne forordning ved regelmæssige samråd, navnlig om konkrete problemer i  

 forbindelse med denne gennemførelse; b) om nødvendigt at råde Kommissionen med hensyn til tilføjelser til eller  

 ændringer i denne forordning.
2. Kontaktudvalget består af repræsentanter for medlemsstaterne samt af  

 repræsentanter for Kommissionen.
Formandskabet varetages af en repræsentant  

 for Kommissionen.
Sekretariatsforretningerne varetages af Kommissionens tjenestegrene.
 3. Kontaktudvalget indkaldes af formanden, enten på dennes initiativ eller  

 efter anmodning fra et af medlemmerne.
Artikel 43 Denne forordning træder i kraft på tredjedagen efter offentliggørelsen i  

De Europæiske Fællesskabers Tidende.
 Denne forordning anvendes fra den 1. juli 1989 med undtagelse af artikel  

 39, 41 og 42, der anvendes straks fra forordningens ikrafttræden.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 25. juli 1985.
På Rådets vegne J.
POOS Formand (* 1) EFT nr.
C 14 af 15.2. 1974, s. 30, og EFT nr.
C 103 af 28.4. 1978,  

 s. 4.
(* 2) EFT nr.
C 163 af 11.7. 1977, s. 17.
(* 3) EFT nr.
C 108 af 15.5. 1975, s. 46.
(* 4) EFT nr.
L 65 af 14.3. 1968, s. 8.
