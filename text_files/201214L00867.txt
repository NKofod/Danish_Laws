Betænkning afgivet af Beskæftigelsesudvalget den 15. maj 2013 Betænkning over Forslag til lov om ændring af lov om udstationering af lønmodtagere m.v.
(Flere oplysninger i Registret for Udenlandske Tjenesteydere (RUT) og ændring af fristen for at anmelde ændringer heri, hjemmel til administrative bødeforelæg m.v.) [af beskæftigelsesministeren (Mette Frederiksen)]:
1. Ændringsforslag Beskæftigelsesministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2013 og var til 1. behandling den 4. april 2013. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 21. februar 2013 dette udkast til udvalget, jf.
BEU alm. del  bilag 110. Den 20. marts 2013 sendte beskæftigelsesministeren de indkomne høringssvar, et notat herom og et ligestillingsnotat til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra Rejsearbejdere.dk.
Beskæftigelsesministeren har over for udvalget kommenteret den skriftlige henvendelse til udvalget.
Samråd Udvalget har stillet 1 spørgsmål til beskæftigelsesministeren til mundtlig besvarelse, som denne har besvaret i et samråd med udvalget den 24. april 2013. Ministeren har efterfølgende sendt udvalget det talepapir, der lå til grund for ministerens besvarelse af spørgsmålet.
Spørgsmål Udvalget har stillet 13 spørgsmål til beskæftigelsesministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af LA) indstiller lovforslaget til vedtagelse med de stillede ændringsforslag.
 Et mindretal i udvalget (LA) indstiller lovforslaget til forkastelse ved 3. behandling og vil stemme imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af beskæftigelsesministeren, tiltrådt af et flertal (udvalget med undtagelse af LA):
 1) Nr. 2 og 3 affattes således:
 »2. I § 7 a, stk. 1, indsættes som nr. 7:
»7) Oplysninger om eventuel momsregistrering i hjemlandet.« 3. I § 7 a, stk. 2, indsættes som nr. 5:
»5) Oplysninger om eventuel momsregistrering i hjemlandet.«« [Præcisering af bestemmelsen om momsoplysninger i hjemlandet] 2) I den under nr. 4 foreslåede ændring af § 7 a, stk. 5, 2. pkt., ændres »3 dage« til: »førstkommende hverdag«.
[Kortere frist til at anmelde ændringer i RUT] 3) Nr. 5 affattes således:
 »5. § 7 c, stk. 1, affattes således:
»Der kan gives offentlig adgang til de oplysninger, der er nævnt i § 7 a, stk. 1, nr. 1-5 og 7, og stk. 2, nr. 1-5. Der kan endvidere gives offentlig adgang til oplysninger om, hvor mange udstationerede lønmodtagere der er på et arbejdssted.«« [Offentlig adgang til oplysning om antallet af udstationerede lønmodtagere på arbejdsstedet] Bemærkninger Til nr. 1 Det foreslås, at § 7 a, stk. 1, nr. 7, og § 7 a, stk. 2, nr. 5, formuleres som et krav om, at den udenlandske tjenesteyder skal anmelde oplysninger om eventuel momsregistrering i hjemlandet.
I visse situationer kan en udenlandsk tjenesteyder være reelt etableret i hjemlandet uden at have et momsnummer.
Det kan f.eks. være tilfældet, hvor der er tale om en nyetableret virksomhed, der endnu ikke har fået tildelt et momsnummer, eller hvor virksomhedens aktiviteter i hjemlandet ligger under en bundgrænse for tildeling af momsnummer.
Derfor er det nødvendigt, at loven giver mulighed for, at det ved registrering i RUT også er muligt at angive, at virksomheden ikke har noget momsnummer.
Således vil også virksomheder uden momsnummer i hjemlandet kunne fuldføre en registrering i RUT.
Ved registrering af eventuelt momsnummer i RUT vil det blive obligatorisk at angive registreringsstedet, da udenlandske momsnumre i visse tilfælde kun er anvendelige, hvis registreringsstedet samtidig er oplyst.
Registreringsstedet vil også blive omfattet af adgangen til offentliggørelse i § 7 c, stk. 1.
Til nr. 2 Det foreslås, at fristen for at anmelde ændringer af oplysninger i RUT ændres til førstkommende hverdag.
En virksomhed, der ikke umiddelbart har adgang til internettet, vil også i denne situation kunne nå at anmelde ændringerne inden fristens udløb.
Med »hverdag« menes mandag til fredag, undtagen danske helligdage.
Det betyder, at hvis ændringen sker f.eks. en fredag eller en lørdag, skal ændringen anmeldes senest førstkommende mandag, medmindre denne er en dansk helligdag.
Til nr. 3 Det foreslås, at der tillige kan gives offentlig adgang til antallet af udstationerede lønmodtagere på det enkelte arbejdssted.
Offentlig adgang til antallet af udstationerede lønmodtagere på det enkelte arbejdssted vil styrke fagbevægelsens mulighed for at sikre håndhævelsen af de vilkår, der gælder på det danske arbejdsmarked.
 Erhvervsstyrelsen vil ved bekendtgørelse fastsætte nærmere regler om, hvordan offentliggørelse af antal ansatte på det enkelte arbejdssted sker.
 Antallet af lønmodtagere på det enkelte arbejdssted vil blive oplyst i form af en størrelsesgruppe (intervaller). Ændringen vil indgå i den tekniske ændring af RUT-registeret, der foretages primo 2014.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Eigil Andersen (SF) Anne Baastrup (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 195 Bilagsnr.
