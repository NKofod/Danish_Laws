Klage over anvendelse af fysisk vold i forbindelse med fastholdelse var ikke omfattet af Det Psykiatriske Patientklagenævns kompetence Sundhedsvæsenets Patientklagenævn tiltrådte afgørelsen fra Det Psykiatriske Patientklagenævn, idet nævnet fandt, at Det Psykiatriske Patientklagenævn alene er kompetent til at tage stilling til, om der er grundlag for at udtale kritik mod en sundhedsperson, der har deltaget i et tvangsindgreb, hvis Det Psykiatriske Patientklagenævn samtidig behandler en klage over selve tvangsindgrebet.
Nævnet har således ikke kompetence til isoleret at tage stilling til, om der er grundlag for at udtale kritik af den pågældende sundhedsperson.
 Sundhedsvæsenets Patientklagenævn oplyste desuden, at såfremt patienten mente, at der var anvendt fysisk vold i forbindelse med den fysiske fastholdelse, kunne der rettes henvendelse til politiet.
