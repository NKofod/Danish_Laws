 1. Efter § 7 i lov nr. 355 af 6. juni 1986 om  

 undervisning af voksne indvandrere, efter drøftelser med Lærernes  

 Centralorganisation og efter bemyndigelse fra finansministeren fastsættes:
 2. Cirkulæret omfatter timelønnede lærere ved  

 undervisning af voksne indvandrere.
 3.1. Timelønnede lærere ansættes for en tidsbegrænset periode.
 3.2. Timelønnen for en arbejdstime på 60 minutter er beregnet som 1/1924  

 af skalatrin 32, stedtillægsområde III i statens tjenestemandslønsystem med  

 et særligt tillæg på 6.300 kr. (grundbeløb 1.10.84) og udgør pr. 1. april  

 1992 117,25 kr.
 3.3. En undervisningslektion er normalt på 45 minutter, med tilhørende  

 pause på 10 minutter.
3.4. For hver undervisningslektion på 45 minutter ydes betaling for 1,8  

 arbejdstime.
Pr. 1. april 1992 udgør lønnen for en undervisningslektion 211,  

 05 kr.
Såfremt der anvendes andre lektionslængder, forhøjes eller nedsættes  

 lønnen pr. undervisningslektion forholdsmæssigt.
3.5. Lønnen for en undervisningslektion omfatter udover at gennemføre  

 undervisningen - fælles planlægning samt planlægning, forberedelse og efterbehandling af  

 den pågældende lærers undervisning, - medvirken i visse pædagogisk-administrative funktioner i tilknytning til  

 undervisningen som f.eks. forløbsbeskrivelse, fremmødelister o.lign.
- pauser 3.6. For medvirken ved gennemførelsen af tests, både som eksaminator,  

 tilsynsførende og censor, aflønnes der med timelønnen pr. arbejdstime, jf.  

 3.2., for den medgåede tid, inklusive eventuel forberedelse.
3.7. Der lønnes kun for gennemført undervisning.
Der lønnes dog for  

 undervisningslektioner, der aflyses med mindre end en uges varsel.
 3.8. Timelønnede lærere, som er ansat med mindst 15 timers ugentlig  

 beskæftigelse, overgår fra den første i måneden efter 3 måneders ansættelse  

 til ansættelse efter Kulturministeriets bekendtgørelse om faste lærere ved  

 undervisning af voksne indvandrere.
 4.1. Lønnen udbetales månedsvis bagud.
 4.2. Ved sygdom, graviditet, barsel og adoption gælder reglerne i lov om  

 dagpenge ved sygdom eller fødsel og lov om ligebehandling af mænd og kvinder  

 med hensyn til beskæftigelse og barselsorlov.
 4.3. Læreren modtager ved tiltrædelsen et ansættelsesbrev med angivelse af  

 aflønning, ansættelsesperiode og beskæftigelsens omfang.
 4.4. Opsigelsesvarslet er i de første 3 måneder gensidigt 14 dage til  

 fratræden ved månedens udgang og derefter 1 måneds varsel til udgangen af en  

 måned.
 4.5. For lærere, der efter 1. april 1987 har været aflønnet med  

 anciennitetsløn efter de før 1. august 1992 gældende regler, er timelønnen  

 for en arbejdstime, jf. 3.2., 129,05 kr. og lønnen for en  

 undervisningslektion, jf. 3.4., 232,30 kr.
 4.6. Det påhviler den enkelte lærer at dokumentere lønanciennitet efter  

 4.5.
 5.1. Lærere er omfattet af ferielovens regler.
 5.2. Til timelønnede lærere ydes feriegodtgørelse efter reglerne i  

 ferieloven, for tiden 12,5%.
 6.1. Cirkulæret træder i kraft 1. august 1992.
 6.2. Følgende cirkulærer ophæves for så vidt angår undervisning af voksne  

 og efter lov om undervisning af voksne indvandrere:
 Undervisningsministeriets cirkulære af 4. januar 1988 om aflønningsregler  

 for ledere efter kapitel I og III i lov om fritidsundervisning m.v. samt  

 efter lov om specialundervisning for voksne og efter lov om undervisning af  

 voksne indvandrere.
 Kulturministeriets cirkulære af 11. november 1988 om ændring og  

 fortolkning af Undervisningsministeriets cirkulære af 4. januar 1988.
 Kulturministeriets cirkulære af 11. april 1990 om løn til ledere og lærere  

 ved undervisning efter lov om specialundervisning af voksne og efter lov om  

 undervisning af voksne indvandrere.
 6.3. § 5, stk. 3, i Kulturministeriets cirkulære af 12. juli 1989 om  

 ledere og pædagogisk medhjælp ved fritidsundervisning for voksne,  

 specialundervisning for voksne og undervisning af voksne indvandrere ophæves,  

 og som nyt stykke indsættes:
»Stk. 5.  Honoraret til deltidsbeskæftigede ledere  

 og til pædagogisk medhjælp for den heltidsbeskæftigede leder ved  

 specialundervisning for voksne og ved undervisning af voksne indvandrere  

 beregnes som 10% af det antal medarbejdertimer, der ligger ud over 7.500  

 timer, ganget med 200,55 kr., efter 3 års virksomhed dog med 220,80 kr.
Til  

 honoraret ydes feriegodtgørelse efter reglerne i ferieloven, for tiden 12,5%.
KULTURMINISTERIET Direktoratet for Folkeoplysning, den 5.  

 juni 1992 P.d.v.
