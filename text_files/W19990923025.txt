Afslag på stedbarnsadoption af 33- og  

 35-årig Statsamtet havde afslået at imødekomme  

 stedfaderens ansøgning om adoption af ægtefællens  

 børn under henvisning til børnenes alder på  

 ansøgningstidspunktet.
Civilretsdirektoratet fastholdt statsamtets  

 afgørelse, idet man tilføjede: "Ved tilladelse til  

 adoption skal der normalt etableres et opfostringsforhold eller et  

 forældre/barn forhold mellem adoptant og adoptivbarn.
En tilladelse til  

 adoption kan dog også gives, når der på et tidligere  

 tidspunkt er etableret et opfostringsforhold mellem adoptanten og  

 adoptivbarnet.
Såfremt den, der ønskes adopteret, efter sin  

 alder og øvrige personlige forhold ikke længere kan siges at  

 befinde sig i eller i fortsættelse af et opfostringsforhold, vil der  

 efter praksis blive meddelt afslag på adoption.
Når den, der  

 ønskes adopteret, er over 30 år, finder vi således normalt  

 ikke grundlag for at tillade adoption.
Grunden til denne praksis er, at vi  

 ikke mener, at adoption i sådanne tilfælde opfylder de  

 formål, der normalt søges opfyldt ved adoption.
Det fremgår af sagen, at A og B på  

 ansøgningstidspunktet var henholdsvis 33 og 35 år, at de har  

 været opfostret hos Dem siden 1967, at de begge flyttede hjemmefra ca.  

 som 18. årige, at B er gift, men skal separeres eller skilles, og at A  

 har 3 børn og en samlever.
Endvidere fremgår det af sagen, at De  

 og Deres ægtefælle har et fællesbarn.
