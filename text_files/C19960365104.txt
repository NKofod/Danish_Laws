Indledning Denne anvisning knytter sig til Arbejdstilsynets bekendtgørelse nr. 746 af  

 26. november 1987 om trykbeholdere og rørsystemer under tryk, som ændret ved  

 bekendtgørelserne nr. 628 af 7. september 1990 og nr. 562 af 24. juni 1994.
 Bekendtgørelsen indeholder i kap. 3-6 regler for trykbeholderes  

 konstruktion, fremstilling, mærkning, konstruktionsgodkendelse og  

 fremstillingskontrol m.m.
 Reglerne trådte i kraft den 1. januar 1989, således at de finder  

 anvendelse på trykbeholdere, der tages i brug fra denne dato som nye eller  

 efter ombygning eller væsentlig reparation.
Denne anvisning giver nærmere retningslinier for, hvorledes reglerne for  

 konstruktion og fremstilling kan opfyldes.
Desuden oplyses om kravene til  

 mærkning, konstruktionsgodkendelse og fremstillingskontrol.
 Opmærksomheden henledes på, at anvisningen ikke finder anvendelse for  

 trykbeholdere, der er omfattet af Arbejdstilsynets bekendtgørelse nr. 565 af  

 24. juni 1994 om simple trykbeholdere.
 Anvisningen er udarbejdet under medvirken af Trykbeholderudvalget.
1. Område og kontrolklasser 1.1 Anvisningen gælder for trykbeholdere til brug her i landet, hvori der  

 indeholdes eller kan udvikles:
- dampe eller luftarter med tryk større end 0,1 bar overtryk - væsker med en sådan temperatur, at deres damptryk er større end 0,1 bar  

 overtryk.
1.2 Anvisningen gælder ikke for den række undtagelser, som er anført i  

 bekendtgørelsens § 2, stk. 1, nr. 1-8, stk. 2, 3 og 4 (se dog pkt. 1.3).
1.3 Trykbeholdere, der indgår i drifts-, bremse- og manøvresystemer på  

 køretøjer, der omfattes af færdselslovgivningens bestemmelser, er kun delvis  

 omfattet af bekendtgørelsen, jf. dens § 2, stk. 2, eller kan være omfattet af  

 den i indledningen nævnte bekendtgørelse nr. 565 af 24. juni 1994 om simple  

 trykbeholdere, jf. § 1, nr. 1, i Arbejdstilsynets bekendtgørelse nr. 628 af  

 7. september 1990 om nyt stk. 4.
1.4 Enhver trykbeholder, der tages i brug her i landet, hører til en  

 kontrolklasse, jf. bekendtgørelsens § 5.
 Kontrolklassen bestemmes efter reglerne i bekendtgørelsens bilag 1.  

 Kontrolklassen angiver, hvilke former for godkendelse og kontrol,  

 trykbeholderen skal gennemgå efter reglerne i bekendtgørelsens kapitel 5, 6,  

 9 og 10.
 Kontrolklasserne anvendes i flere af denne anvisnings afsnit.
1.5 Afsnit 2-8 omhandler alle trykbeholdere omfattet af anvisningen.
 For visse trykbeholdertyper og komponenter findes supplerende  

 bestemmelser, som nærmere omhandles i afsnit 9.
2. Konstruktionsgrundlag 2.1 Trykbeholdere skal konstrueres og fremstilles samt kontrolleres ved  

 fremstillingen på grundlag af standarder, normer eller andre tekniske regler,  

 som på tilfredsstillende måde opfylder bekendtgørelsens bestemmelser i §§  

 7-11, jf. bekendtgørelsens § 6.
 Sådanne regler kaldes i det følgende trykbeholdernormer.
2.2 Følgende trykbeholdernormer kan anvendes:
- Dansk Standard DS 458 Norm for trykbærende anlæg - British Standard BS 5500 Unfired fusion welded pressure vessels - Tyske tekniske regler TRB/TRG/AD-Merkblætter - Svenske TKN Tryckkærlsnormer/AFS 1994:39 - Amerikanske ASME Boiler And Pressure Vessel Code Section VIII - Norske TBK Generelle regler for trykbeholdere.
 Andre normer eller tekniske regler vil kunne anvendes som  

 trykbeholdernormer, hvis de efter direktoratets vurdering opfylder  

 bekendtgørelsens bestemmelser.
2.3 Den valgte trykbeholdernorm skal anvendes som grundnorm, og den skal  

 følges i det omfang den er dækkende.
 Hvis den valgte grundnorm ikke er fuldt dækkende, vil der kunne anvendes  

 supplement fra andre normer eller tekniske regler, hvis supplementet efter  

 direktoratets vurdering opfylder bekendtgørelsens bestemmelser.
3. Konstruktionsbetingelser 3.1 Trykbeholdere skal - jf. bekendtgørelsens § 7, stk. 1, fremstilles efter  

 planer, herunder tegninger over den konstruktive udformning, der godtgør, at  

 konstruktionen har den nødvendige styrke under hensyn til de forudsatte  

 drifts- og opstillingsbetingelser samt ydre påvirkninger, fx fra tilsluttede  

 rørsystemer, mulig snebelastning og vindbelastning.
3.2 Beregningsbetingerlserne (temperatur, tryk, påvirkninger m.v.) - med de  

 tilføjelser, som anføres i dette afsnits følgende punkter - kan fastsættes  

 efter retningslinierne i DS 458, 1. del, afsnit 4: »Laster og andre  

 påvirkninger«.
3.3 Ved beregningen skal der tages hensyn til trykprøvning, idet den generelle  

 membranspænding under prøvningen normalt ikke må overstige 90% af materialets  

 normerede flydespænding ved prøvningstemperaturen. (Se også pkt. 8.1).
3.4 Trykbeholdere, der indeholder fordråbede luftarter, skal være konstrueret  

 for et beregningstryk, der mindst er lig med indholdets damptryk ved den  

 højest opnåelige temperatur.
Denne temperatur må normalt ikke fastsættes  

 labere end 40 grader C.
3.5 Ved trykbeholdere, der kan blive udsat for undertryk, beregnes for fuldt  

 vakuum, såfremt der ikke på fuldt forsvarlig måde er sikret mod det  

 beregningsmæssige undertryk.
3.6 I godstykkelsen skal indregnes et tillæg for tæring (korrosion, slid  

 o.l.), der kan forekomme i trykbeholderens levetid.
Ved ulegerede og  

 lavtlegerede stål skal dette tillæg normalt mindst sættes til 1 mm for svøb  

 og endebunde, mens det ved austenitiske stål normalt kan udelades.
Se også  

 afsnit 9.
3.7 Mindstegodstykkelsen uden tillæg, skal normalt mindst overholde de  

 værdier, der er angivet i bekendtgørelsens bilag 2.
3.8 Trykbeholdere skal udformes således, at armatur og tilbehør kan tilsluttes  

 hensigtsmæssigt.
3.9 Trykbeholdere skal udformes således, at indvendig besigtigelse kan  

 foretages i nødvendigt omfang.
Eventuelle inspektions- og adgangsåbninger  

 skal være hensigtsmæssigt placeret.
Mindstekravene hertil er angivet i  

 bekendtgørelsens bilag 2. Se også afsnit 9.
4. Materialer til trykbeholdere 4.1 Ved vurderingen af materialernes egnethed skal der tages hensyn til såvel  

 fremstillingsbetingelser (svejsbarhed, formbarhed etc.) som driftsbetingelser  

 (sejhed, korrosion etc.).
Specielle hensyn skal tages ved trykbeholdere, der udsættes for lave  

 temperaturer, hvor der kan være risiko for sprødbrud.
For ulegerede og  

 lavtlegerede stål kan anvendes DS 458, 1. del, afsnit 3.3 eller BS 5500's  

 Appendix D.
4.2 Der skal anvendes materialekvaliteter, som er normeret til  

 trykbeholderbrug, for ulegerede og lavtlegerede stål efter europæisk norm EN  

 10028 eller tilsvarende kvaliteter.
 Andre materialer vil kunne anvendes, hvis de efter direktoratets vurdering  

 findes egnede efter bekendtgørelsens bestemmelser.
4.3 Almindelige konstruktionsstål kan anvendes til trykbeholdere af  

 kontrolklasse 2 og 3 med beregningstryk op til 16 bar, beregningstemperaturer  

 op til 185 graderC, standardflanger dog 300 graderC, og produkttal (tryk x  

 svøbdiameter) og til 10.000 bar x mm.
4.4 På de nordiske NGS-blade er anført materialer, som er egnede til brug ved  

 fremstilling af trykbeholdere på de i bladene anførte betingelser.  

 NGS-bladene forhandles af Dansk Standardiseringsråd.
4.5 Der skal foreligge dokumentation for anvendte trykbeholdermaterialer og  

 for udførte prøvninger i form af et officielt certifikat.
 Værkscertifikat eller værksattest kan anvendes i det omfang, som fremgår  

 af At-anvisning Nr. 2.1.0.1 »Materialedokumentation for stål og  

 stålprodukter«.
5. Fremstilling 5.1 Fremstillingen - jf. bekendtgørelsens § 10 - skal foretages efter en  

 procedure, der sikrer, at konstruktionen udføres i overensstemmelse med  

 planerne for konstruktionen, jf. pkt. 3.1.
 Fremstillingsvirksomhden skal råde over den teknologi, der er nødvendig  

 herfor, og skal sørge for at arbejdet ledes og udføres af personer, der er  

 fagligt kvalificeret hertil, jf. pkt. 5.2.
 Fremstillingen skal foregå og kontrolleres i overensstemmelse med kravene  

 i den valgte grundnorm, jf. pkt. 2.3.
 Fremstillingskontrollen skal være i overensstemmelse med afsnit 8.
5.2 Fremstillingsvirksomheden (værkstedet), som udfører arbejde i form af  

 svejsning, formgivning, varmebehandling m.v., skal opfylde de krav, som  

 følger af pkt. 5.1.
 Dokumentation herfor udstedes af Arbejdstilsynet eller en af  

 Arbejdstilsynet anerkendt prøvningsinstitution på basis af kravene i den  

 valgte grundnorm.
5.3 Svejsere, der udfører svejsearbejde på trykbeholdere, skal være  

 certificeret til det pågældende arbejde i overensstemmelse med den valgte  

 grundnorm.
 Ved valg af DS 458 som grundnorm vil svejserne skulle certificeres efter  

 DS 322.
 DS 322 vil eventuelt også kunne anvendes i forbindelse med andre  

 grundnormer, hvis dette efter direktoratets vurdering opfylder  

 bekendtgørelsens bestemmelser.
5.4 Omfanget af ikke-destruktiv og destruktiv prøvning skal være i  

 overensstemmelse med den valgte grundnorm og med direktoratets  

 konstruktionsgodkendelse, jf. afsnit 7.
 Prøvningerne kan omfatte kontrol af svejsearbejde på trykbeholdere,  

 procedureprøver, produktionsprøver, svejseprøver (svejsercertificering), m.m.
 Prøvninger vedrørende trykbeholdere efter kontrolklasse 1 og 2 skal  

 udføres som akkrediteret prøvning, medmindre andet er anerkendt af  

 direktoratet.
6. Mærkning Trykbeholdere skal mærkes som fastsat i bekendtgørelsens kapitel 4.
7. Konstruktionsgodkendelse 7.1 Trykbeholdere af kontrolklasse 1 og 2 skal inden levering til brug  

 konstruktionsgodkendes af direktoratet efter reglerne i bekendtgørelsens  

 kapitel 5.
 Der henvises herom til At-anvisning nr. 2.1.2.0-1  

 »Konstruktionsgodkendelse af trykbeholdere«.
7.2 Konstruktionsgodkendelse skal tillige indhentes før ombygning eller  

 væsentlig reparation af de i pkt. 7.1 nævnte trykbeholdere.
 Ved ansøgningen skal den oprindelige konstruktionsgodkendelse vedlægges i  

 fotokopi.
Fremstillingskontrol 8.1 Trykbeholdere af alle 3 kontrolklasser skal fremstillingskontrolleres  

 inden levering til brug, jf. bekendtgørelsens kapitel 6.
 Sådan kontrol skal også ske for trykbeholdere, der ombygges eller  

 repareres væsentligt.
 Ved fremstillingskontrollen skal det eftervises, at trykbeholderen er i  

 overensstemmelse med konstruktionsplanerne, jf. pkt. 3.1.
 Under trykprøvningen - se også pkt. 3.3 - må der ikke findes uopløste  

 luftarter i trykbeholderen. (Normalt: Vandfyldt beholder).
8.2 Trykbeholdere af kontrolklasse 3 skal fremstillingskontrolleres af  

 fremstillingsvirksomheden selv eller af anden sagkyndig inden levering til  

 brug.
Kontrollen skal ske i overensstemmelse med de anvendte fremstillingsregler  

 og skal som minimum omfatte, at materialer og samlingsmåder er i  

 overensstemmelse med planerne for konstruktionen, og at den færdige  

 konstruktions form og væsentlige mål ligger inden for de tolerancer, der er  

 foreskrevet i de anvendte konstruktionsregler.
Hver konstruktion skal  

 endvidere trykprøves med et prøvningstryk på 1,3 gange det tryk, beholderen  

 er beregnet for, medmindre andet er fastsat af direktoratet.
8.3 Trykbeholdere af kontrolklasse 1 og 2 skal fremstillingskontrolleres af  

 Arbejdstilsynet, jf. dog pkt. 8.4 og 8.5.
 Kontrollen består af besigtigelse og trykprøvning som anført i  

 bekendtgørelsens § 17.
8.4 For udenlandsk fremstillede trykbeholdere af kontrolklasse 1 og 2 kan  

 Arbejdstilsynets kontrol, jf. pkt. 8.3, erstattes af fremstillingskontrol ved  

 et af direktoratet anerkendt kontrolorgan, dersom dokumentationen udstedes på  

 grundlag af direktoratets konstruktionsgodkendelse.
8.4.1 I andre EF-lande kan kontrolorganer udpeget efter EF-direktivet 76/767  

 anvendes.
Direktoratet opdaterer løbende en fortegnelse over disse af de  

 enkelte medlemslande officielt udpegede kontrolorganer.
8.4.2 Østrig, Danmark, Finland, Island, Norge, Portugal, Sverige, Svejts og  

 England er tilsluttet EFTA-ordningen: »Scheme for the reciprocal  

 recognition of tests and inspections carried out on pressure vessels«.  

 Publikationen anfører i sit bilag 2 en liste over kontrolorganer, som kan  

 anvendes til hvilke opgaver og i hvilke lande.
8.5 Fabrikantkontrol: Under visse omstændigheder kan direktøren for  

 Arbejdstilsynet tillade, at trykbeholdere af kontrolklasse 1 og 2  

 fremstillingskontrolleres af fremstillingsvirksomheden selv, jf.  

 bekendtgørelsens § 18.
8.6 Attestation for den udførte kontrol skal medfølge ved leveringen.  

 Blanketter til dokumentation af udført fremstillingskontrol  

 (fremstillingsattester) kan være følgende:
8.6.1 Formular 621.B2 »Attest for en svejst trykbeholder«, når  

 Arbejdstilsynet har foretaget fremstillingskontrollen, jf. pkt. 8.3.
8.6.2 Formular 621.B3 »Attest for egenkontrol«, når der er givet  

 tilladelse til fabrikantkontrol, jf. pkt. 8.5.
8.6.3 Formular CEOC/B (Arbejdstilsynets udgave: Formular 621.642.B4), når  

 kontrolorganet er medlem af CEOC (hvilket gælder adskillige EF-landes  

 kontrolorganer), jf. pkt. 8.4 og 8.4.1.
 For EF-landene alternativt det pågældende kontrolorgans egen officielle  

 blanket, jf. pkt. 8.4.1.
8.6.4 EFTA-formular (Arbejdstilsynets udgave: Formular 621.B1), når  

 EFTA-ordningen, jf. pkt. 8.4.2, har været grundlag for  

 fremstillingskontrollen.
8.6.5 De nævnte 4 formularer kan fås i direktoratets tryksagsafdeling.
8.6.6 Andre blanketter end de omtalte vil kunne anvendes, hvis direktoratet  

 finder dem egnede efter bekendtgørelsens bestemmelser.
9. Tillægsbestemmelser for visse trykbeholdere og  

 komponenter 9.1 Trykbeholdere i køleanlæg skal, jf. bekendtgørelse af 30. december 1950 om  

 indretning og brugen af køleanlæg, ved fremstillingen trykprøves med et  

 prøvningstryk, der er mindst det dobbelte af kølemediets damptryk ved 40  

 graderC, dog mindst 3,5 bar overtryk.
Beregningstrykket må ikke være mindre  

 end 0,8 x prøvningstrykket.
Ved trykbeholdere som indeholder kølemedier, der ikke angriber  

 beholdermaterialet, kan tæringstillægget på 1 mm, jf. pkt. 3.6, og krav om  

 inspektionsåbninger bortfalde.
Se også pkt. 9.3.6.
9.2 Kryobeholdere er behandlet i Arbejdstilsynets publikation nr. 70/1977:  

 Forskrifter for kryoanlæg.
De tekniske bestemmelser i nævnte publikation går  

 i tvivlstilfælde forud for nærværende anvisnings bestemmelser.
9.3 For trykbeholdere af stål indeholdende flydende ammoniak gælder følgende  

 bestemmelser (bortset fra kølebeholderne nævnt i pkt. 9.3.6) på grund af  

 risikoen for spændingskorrosion.
9.3.1 Stålets aktuelle flydespænding i N/(mm2) (REL, ReH - 20 eller RpO,2), som  

 den er anført på materialecertifikatet, må ikke overstige 450 N/(mm2).
9.3.2 Såfremt stålets aktuelle flydespænding efter pkt. 9.3.1 overstiger 300  

 N/(mm2), skal trykbeholderen spændingsfriglødes efter svejsning, medmindre  

 særlige forholdsregler træffes med hensyn til ammoniakkens indhold af vand og  

 ilt.
9.3.3 Trykbeholderdele, som er blevet formgivet i kold tilstand, så  

 deformationen af pladens yderste lag overstiger 5%, skal normaliseres før  

 svejsning.
9.3.4 Svejsningerne skal udføres på en sådan måde, at svejsesamlingerne ikke får  

 væsentlig højere styrke end grundmaterialet.
9.3.5 Uanset om de prøvninger, som fremgår af den valgte grundnorm (pkt. 2.3 og  

 5.4), omfatter det eller ikke, skal lang- og rundsømme underkastes 100%  

 ikke-destruktiv prøvning efter spændingsfriglødningen (pkt. 9.3.2) med  

 røntgen-, ultralyd- eller magnetpulverprøvning.
 Denne prøvning kan udelades, hvis materialets aktuelle flydespænding er  

 mindre end 300 N/(mm2), eller hvis sømmene svejses ved hel- eller  

 halvautomatisk svejsning.
9.3.6 Bestemmelserne i pkt. 9.3.1-9.3.5 finder ikke anvendelse på kølebeholdere,  

 der er fremstillet af P265GH efter DS/EN 10028-2 eller tilsvarende  

 stålkvaliteter.
9.4 Membranekspansionsbeholdere, hvor beholdervæggen alene er udsat for  

 påvirkning af en inaktiv luftart, kræves ikke forsynet med  

 inspektionsåbninger.
9.5 Pladevarmevekslere henføres til kontrolklasse 3, når produkttallet p x V  

 er mindre end eller lig med 200 bar gange liter, uanset bekendtgørelsens  

 bilag 1, pkt. 1.2.6.
9.6 Trykbeholdere forsynet med dæksler med central lukkeanordning eller anden  

 hurtiglukkende mekanisme skal normalt være konstrueret således, at dækslet  

 ikke kan gå ud af indgreb med karmen, før der er fremkommet en spalte af  

 passende størrelse mellem pakningen og pakfladen, igennem hvilken trykket  

 frit kan undslippe.
 Hører dækslet til en trykbeholder (autoklav), hvis produkttal højst er 20  

 bar x liter, skal en sådan trykbeholder ikke henføres til en højere  

 kontrolklasse, uanset bekendtgørelsens bilag 1, pkt. 1.2.5.
9.7 Koldformede opkravede endebunde af ulegeret stål skal -  

 bortset fra undtagelsen i pkt. 9.7.1. - normaliseres efter formningen 9.7.1 Normalisering (pkt. 9.7) kan udelades, såfremt den valgte grundnorm  

 tillader det, og såfremt den pågældende endebund indgår i en trykbeholder,  

 der har:
- anvendelsesområde A, jf. bekendtgørelsens bilag 1 - beregningstemperatur mellem -10 og 120 graderC - udført endebundsgodstykkelse højst 8 mm - ingen varmebehandling mellem 550 og 750 graderC eller nogen svejsning i  

 endebundens kraveområde.
