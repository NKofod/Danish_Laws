Cirkulære  

 om aftale om Kompetencefonden Generelle bemærkninger Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation har den 21. april 2005 indgået aftale om  

 Kompetencefonden.
 Sekretariatsbetjeningen af Kompetencefonden varetages af  

 Statens Center for Kompetence- og Kvalitetsudvikling (SCKK).
 Cirkulæret har virkning fra 1. april 2005. Samtidig  

 ophæves Finansministeriets cirkulære af 26. juni 2002 om aftale om  

 Kompetencefonden.
Finansministeriet, Personalestyrelsen, den  

 3. maj 2005 Berit Ploug Aftale om Kompetencefonden § 1. Indledning Statens institutioner arbejder strategisk og systematisk  

 med kompetenceudvikling af medarbejdere og ledere.
Skal statens institutioner  

 forny  

 sig, er der behov for, at medarbejderne får mulighed for at deltage i  

 længerevarende individuelle kompetenceudviklingsforløb.
Sådanne forløb kan  

 medvirke til at øge medarbejdernes kompetencer og mobilitet.
§ 2. Økonomisk ramme Der afsættes i perioden kr. 128.326.600 til fonden.
Herudover overføres  

 kr. 3.000.000 fra Udviklings- og Omstillingsfonden.
§ 3. Formål Kompetencefondens formål er at støtte  

 medarbejdernes individuelle kompetenceudvikling og er et supplement til de  

 økonomiske midler, der anvendes af statens arbejdspladser til  

 kompetenceudvikling.
§ 4. Anvendelsesområde Midler fra Kompetencefonden kan anvendes i forbindelse med  

 kompetenceudviklingsforløb af mindst én uges  

 varighed, der er aftalt som led i en individuel udviklingsplan for  

 medarbejderen.
 Stk. 2.  

  

 Midler fra Kompetencefonden kan anvendes bredt til  

 dækning af udgifter i forbindelse med medarbejdernes kompetenceudvikling,  

 eksempelvis til vikardækning.
 Stk. 3.  

  

 Det er en forudsætning for tildeling af midler fra  

 Kompetencefonden, at samarbejdsudvalget i den enkelte institution har  

 fastlagt  

 en strategi med principper og retningslinier for den samlede  

 kompetenceudviklingsindsats i institutionen  herunder anvendelse af  

 midler fra  

 Kompetencefonden.
 Stk. 4.  

  

 Det er ligeledes en forudsætning for tildeling af  

 midler fra Kompetencefonden, at kompetenceudviklingsforløbet indgår som en  

 del  

 af en individuel udviklingsplan for den enkelte medarbejder.
§ 5. Udvalg Bestyrelsen for SCKK nedsætter et udvalg for  

 Kompetencefonden bestående af repræsentanter for CFU og Personalestyrelsen.  

 Udvalget fastlægger retningslinjer for uddelingen af midlerne fra  

 Kompetencefonden.  

 Kompetencefondens midler uddeles dog det første overenskomstår til  

 ministerområderne  

 forholdsmæssigt efter lønsum.
 Stk. 2.  

  

 Retningslinjerne for  

 uddelingen af midler skal sikre en smidig og enkel administration af  

 ordningen.
 Stk. 3.  

  

 Udvalget for Kompetencefonden sekretariatsbetjenes  

 af SCKK, der udarbejder informationsmateriale om anvendelse af fondens  

 midler.
 Stk. 4.  

  

 Udvalget skal løbende evaluere Kompetencefonden.  

 Udvalget skal på den baggrund vurdere behovet for at justere retningslinjer  

 for  

 uddeling af fondens midler.
 § 6. Ikrafttræden mv.
 Aftalen træder i kraft den 1. april 2005 med udløb den 31. marts 2008.
København den 21. april 2005 Statsansattes Kartel Peter  

 Waldorff Ellen Lykkegaard Finansministeriet P.M.V.
 E.B.
