Skrivelse om, hvorvidt et  

 skatteankenævnsmedlem, der har vedtaget et bødeforelæg  

 på 20.000 kr. for overtrædelse af skattekontrollovens § 13,  

 stk. 2, er valgbar (Fra Valgbarhedsnævnet til et byråd) Ved brev af 23. december 1999 har X Byråd i henhold  

 til skattestyrelseslovens § 7, stk. 5, indberettet til  

 Valgbarhedsnævnet, at et medlem af skatteankenævnet i X Kommune  

 den 6. december 1999 har vedtaget et af Told- og Skattestyrelsen meddelt  

 bødeforelæg på 20.000 kr. for overtrædelse af  

 skattekontrollovens § 13, stk. 2.
Det fremgår af sagen, at den pågældende  

 for indkomstårene 1994-1997 incl. ikke har selvangivet  

 lejeindtægter på i alt 55.530 kr.
Det herved unddragne  

 skattebeløb udgør i alt 35.149 kr.
Det begåede forhold er  

 betragtet som groft uagtsomt.
 I denne anledning skal man meddele, at  

 Valgbarhedsnævnet har fundet, at den begåede handling uanset de  

 krav, der må stilles til personer, der beklæder hverv som medlem  

 af kommunale råd ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
