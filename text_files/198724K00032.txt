Nr BTL 32 Betænkning over Forslag til lov om Lokalradiofonden   

 Nr L 32 1987-88, 2. samling Afgivet af Kulturudvalget Afgivet: 19880624 Udvalget har behandlet lovforslaget i nogle møder og har herunder stillet spørgsmål til trafik- og kommunikationsministeren, som denne har besvaret dels skriftligt dels i samråd.
To af udvalgets spørgsmål og trafik- og kommunikationsministerens svar herpå er optrykt som bilag til betænkningen.
 I øvrigt har lovforslaget været behandlet i sammenhæng med forslag til lov  

 om ændring af lov om radio- og fjernsynsvirksomhed. (Reklame i lokalradio  

 m.v.) (L 18), hvorfor der også kan henvises til betænkningen over dette  

 lovforslag.
 Ministeren har over for udvalget præciseret, at der for så vidt angår  

 kommunale tilskud ikke i lokalradioens afgiftsgrundlag medregnes værdien af  

 brug af kommunale faciliteter, der generelt stilles til rådighed for lokal  

 radiovirksomhed.
 For så vidt angår undtagelsen vedrørende sædvanlige medlemskontingenter  

 præciseres det, at denne kun gælder indbetalinger fra enkeltpersoner.
 Med hensyn til afgiftssatsens størrelse forudsættes det, at denne tages op  

 til fornyet overvejelse i lyset af de erfaringer, der indhøstes med hensyn  

 til fondens indtægter.
 Det er endvidere præciseret, at lokalradioerne skal svare afgift af den  

 momspligtige omsætning, selv om de eventuelt ikke skal være momsregistrerede.
 Der er af trafik- og kommunikationsministeren og af et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) lovforslaget til  

vedtagelse med de af trafik- og kommunikationsministeren stillede  

 ændringsforslag.
Mindretallet bemærker i øvrigt, at det for regeringspartierne har været  

 afgørende nu hurtigt at give nærradioerne et finansieringsgrundlag.
Rimelige  

 finansieringsmuligheder er efter vores opfattelse helt afgørende for at  

 bevare den mangfoldighed på nærradioområdet, som vi mener bør være en bærende  

 ide i nærradioordningen.
Af samme grund har vi lagt stor vægt på at få en  

 ordning igennem nu frem for at lade stationerne henslæbe yderligere mange  

 måneder i uvished om deres økonomiske muligheder.
På baggrund af forårets drøftelser mellem de fleste af Folketingets  

 partier har regeringspartierne ønsket at imødekomme ønsket om at finde en  

 måde at hjælpe økonomisk dårligt funderede stationer uden at indføre  

 statsstøtte.
Derfor støtter vi forslaget om en fond bygget op på en afgift  

 taget af hele en stations indtægtsgrundlag, dog således at man er sikret et  

 vist minimum.
Af principielle og praktiske grunde har vi fundet det rigtigst  

 at tage en forholdsvis mindre afgift af hele indtægtsgrundlaget frem for en  

 forholdsvis større procentdel kun af reklameindtægterne.
Således mener vi  

 også, at det er rimeligt, at også kommunale økonomiske tilskud skal svare  

 afgift.
Vi ønsker ikke at favorisere nogle finansieringsformer og dermed  

 nogle stationstyper frem for andre.
 For at understrege ønsket om, at nærradioerne skal være forankret i det  

 lokale samfund, har vi ønsket at friholde individuelle medlems- og  

 støtteforeningskontingenter fra at indgå i afgiftsberegningsgrundlaget.
 Med henblik på at sikre TV 2 en økonomisk fornuftig start har  

 regeringspartierne ønsket at udskyde spørgsmålet om reklamer i lokal-tv.  

 Ministeren har tilkendegivet, at han vil rejse spørgsmålet i sammenhæng med  

 en fremrykning af tidspunktet for revisionen af TV 2-loven med henblik på, at  

 reklamer i lokal-tv gøres lovlige pr. 1. marts 1989. Partierne har fundet det  

 rimeligt allerede nu at give lokal-tv-stationerne denne melding, således at  

 de får en fornuftig planlægningshorisont.
 Under 1. behandling konstaterede regeringspartierne, at der var bred  

 enighed i Folketinget om at ligestille dagblade og distriktsblade, når det  

 gælder om at deltage i nærradiovirksomhed, hvorfor partierne er indstillet på  

 at støtte det af Centrum-Demokraterne stillede ændringsforslag til forslag  

 til lov om ændring af lov om radio- og fjernsynsvirksomhed. (Reklame i  

 lokalradio m.v.) (L 18).
 Endelig ønsker partierne at fremhæve, at ministeren over for udvalget har  

 tilkendegivet, at han, når loven er vedtaget, vil henstille til de lokale  

 radionævn, at man under hensyntagen til det politiske flertal for at ophæve  

 reklameforbudet ikke frem til lovens egentlige ikrafttræden pr. 1. august  

 1988 indleder nye sager mod stationer, der bringer reklamer.
 Et andet mindretal (Socialdemokratiets medlemmer af udvalget) vil  

 redegøre for sin stilling ved 2. behandling og henviser i øvrigt til sine  

 bemærkninger i betænkningen over L 18.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med det af  

 mindretallet under nr. 1 stillede ændringsforslag.
Mindretallet bemærker i øvrigt, at det er Socialistisk Folkepartis mening  

 manifesteret gennem adskillige forslag i Folketinget i årenes løb, at en  

 offentlig støtteordning til lokalradio- og lokal-tv-virksomhed ville være den  

 klareste, mest gennemskuelige og mest rimelige ordning.
Lokalradio- og  

 lokal-tv-virksomhed er lige så vigtige kulturelle aktiviteter og ytringer som  

 f.eks. teater, musik, billedkunst og dans, kulturelle aktiviteter, der alle  

 modtager statslig og/eller kommunal støtte.
Det har imidlertid i Folketinget vist sig umuligt at vinde gehør for denne  

 tanke, og SF har derfor set med en vis interesse på fondsdannelsen.
At den er  

 bureaukratisk, let at omgå og afhængig af en stor redelighed hos  

 lokalradioerne, er klart, og det er nok tvivlsomt, om den vil frembringe et  

 overskud, som kan sikre tilskud til de lokalradioer, der har brug for  

 betydelig og fortjent støtte.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de af trafik- og  

 kommunikationsministeren stillede ændringsforslag.
 Fremskridtspartiet er imod fonden og enhver anden offentlig indblanding i  

 lokalradiovirksomheden.
 Imidlertid finder Fremskridtspartiet det så vigtigt at få gang i reklamer  

 i lokalradioer, at Fremskridtspartiet vil stemme for lovforslaget med de  

 bemærkninger, som fremgår af de optrykte bilag og de ændringsforslag,  

 Fremskridtspartiet støtter.
 Et femte mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling.
Dette mindretal finder ikke, at princippet om økonomisk udligning mellem  

 lokalradioer via en 10 pct.-afgift er rimelig.
Endvidere finder mindretallet,  

 at lovforslagets administration og kontrol vil skabe store problemer for  

 såvel myndigheder som lokalradioer, for sidstnævntes vedkommende ikke mindst,  

 fordi det fortsat må anses for normalt, at radioerne drives af frivillig  

 arbejdskraft.
 Et sjette mindretal (Kristeligt Folkepartis medlem af udvalget) vil  

 redegøre for sin stilling ved 2. behandling.
Ændringsforslag Til § 4 Af et mindretal (S og SF), tiltrådt af et mindretal (CD):
 1) I nr. 2 indsættes efter »Lokalradiofonden« ordene:  

 »og ydelser og tilskud fra kommuner«.
 Af trafik- og kommunikationsministeren, tiltrådt af et  

flertal (udvalget med undtagelse af KRF):
 2) Efter stk. 1 indsættes som nyt stykke:
»Stk. 2. Gaver m.v. i form af naturalier bestemt til præmier i  

 forbindelse med lokalradioens konkurrencer eller til en værdi, der ikke  

 overstiger 500 kr., skal ikke medregnes i afgiftsgrundlaget.« Til § 5 3) Efter stk. 1 indsættes som nyt stk. 2:
»Stk. 2. Hvis størrelsen af lokalradioens indtægter efter § 4, stk.  

 1, ikke kan anses for forretningsmæssigt begrundet i dens egne forhold, kan  

 toldvæsenet påbyde, at værdien skal fastsættes efter reglerne i § 8, stk. 2,  

 i merværdiafgiftsloven, dog ekskl. afgiften.« Stk. 2 bliver herefter stk. 3.
Bemærkninger Til nr. 1 Tilskud og ydelser fra kommuner er ofte græsrodsradioernes vigtigste  

 eksistensgrundlag, og de bør derfor friholdes for den foreslåede afgift.
Det  

 forekommer desuden uheldigt, at der her sker en indirekte udligning mellem  

 kommuner, der har vist lokalradioer deres interesse, også økonomisk, og  

 kommuner, der ikke har støttet lokalradioer.
Til nr. 2 Det er fundet hensigtsmæssigt at præcisere, at gaver, der ikke indgår i  

 lokalradioens egentlige indtægtsgrundlag, eller som har en meget begrænset  

 værdi, ikke skal belægges med afgift.
Til nr. 3 Som oplyst i svar på spørgsmål 2 er det for så vidt angår spørgsmålet om  

 fiktive priser fundet hensigtsmæssigt at indføje en præcisering, hvorefter  

 toldvæsenet kan forhøje afgiftsgrundlaget, såfremt en lokalradios priser på  

 f.eks. radiospots ikke er forretningsmæssigt begrundet i egne forhold.
Ole Bernt Henriksen (KF) Connie Hedegaard (KF) Eva Møller (KF) Povl  

 Brøndsted (V) Helge Sander (V) nfmd.
Behnke (FP) Marianne Jelved (RV)  

 Duetoft (CD) Kofod-Svendsen (KRF) Hanne Andersen (S) Søren Hansen (S) Qvist  

 Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Bilag To af udvalgets spørgsmål til trafik- og kommunikationsministeren og dennes svar herpå Spørgsmål 21:
Medlemmer ved lokalradioerne, som måtte betale kontingent - skal dette  

 medregnes i opgørelsen? Svar:
 Efter forslaget indgår sædvanlige medlemskontingenter i en forening, der  

 driver lokalradiovirksomhed, ikke i afgiftsgrundlaget.
 Spørgsmål 23:
Hvilken status har frivilligt arbejde - i bredeste forstand - ved 10  

 pct.-reglen? Svar:
 Det fremgår af bemærkningerne til lovforslaget, at værdien af frivillig,  

 dvs. ulønnet, arbejdskraft ikke indgår i afgiftsgrundlaget.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Trafik- og kommunikationsministeren har over for udvalget præciseret, at  

 kommunale tilskud til beskæftigelse af langtidsledige på lokale  

 radiostationer ikke vil indgå i radiovirksomhedernes afgiftsgrundlag.
Dette  

 vil fremgå af den vejledning, som vil blive udsendt om afgiftsordningen m.v.
 Der er af trafik- og kommunikationsministeren stillet ændringsforslag,  

 hvorom der henvises til de ledsagende bemærkninger.
 Herefter indstiller et flertal (Det Konservative Folkepartis,  

 Socialistisk Folkepartis, Venstres, Fremskridtspartiets og Det Radikale  

 Venstres medlemmer af udvalget) lovforslaget til vedtagelse med det  

 stillede ændringsforslag.
Et mindretal (Socialdemokratiets medlemmer af udvalget) vil  

 redegøre for sin stilling ved 3. behandling.
Mindretallet kan stemme for det  

 stillede ændringsforslag.
 Et andet mindretal (Centrum-Demokraternes medlem af udvalget)  

 indstiller lovforslaget til forkastelse, men kan dog stemme for det  

 stillede ændringsforslag.
Et tredje mindretal (Kristeligt Folkepartis medlem af udvalget)  

 ønsker hverken at stemme for eller imod lovforslaget, fordi det af  

 mindretallet stillede ændringsforslag uden for betænkningen ikke blev  

 vedtaget ved 2. behandling.
Mindretallet kan stemme for det stillede  

 ændringsforslag.
Ændringsforslag Af trafik- og kommunikationsministeren, tiltrådt af udvalget:
Til § 4 1) Stk. 2 affattes således:
»Stk. 2. Gaver m.v. i form af naturalier skal ikke medregnes i  

 afgiftsgrundlaget, såfremt de er bestemt til præmier i forbindelse med  

 lokalradioens konkurrencer eller deres værdi ikke overstiger 500 kr.« Bemærkninger Til nr. 1 Ændringsforslaget tydeliggør den tidligere formulering af stk. 2.
