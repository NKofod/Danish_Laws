Nr BTL 229 Betænkning over Forslag til lov om social service   

 Nr L 229 1996-97, 1. samling Afgivet af Socialudvalget Afgivet: 19970522 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Nogle af udvalgets spørgsmål og socialministerens svar herpå er tillige  

 med socialministerens kommentarer til nogle af de skriftlige henvendelser  

 optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Dansk Blindesamfund, Dansk Socialrådgiverforening, Den Sociale Højskole, De Samvirkende Invalideorganisationer, Familieplejen i Danmark, Jensen, Palle Melchior, advokat, Lyngby, Kommunernes Landsforening, Landsforeningen af Opholdssteder i Danmark, Landsorganisationen i Danmark, Livslinien, Omsorgsorganisationernes Samråd, Socialpædagogernes Landsforbund og Vagttårnets Bibel- og Traktatselskab Der er af socialministeren og af et mindretal stillet ændringsforslag,  

 hvorom henvises til de ledsagende bemærkninger.
 Udvalget ønsker lovforslaget tilbage til fornyet behandling efter 2.  

 behandling.
 I forbindelse med udvalgsbehandlingen af lovforslaget har spørgsmålet om  

 betydningen af ophævelsen af institutionsbegrebet været debatteret, og i den  

 forbindelse særlig, om ophævelsen betyder, at der ikke længere skulle være  

 den tilstrækkelige hjemmel til - mod enkeltes borgeres ønske - at foretage  

 den nødvendige socialpædagogiske behandling, optræning m.v.
 Socialministeren har i den forbindelse udtalt, at der efter ministerens  

 opfattelse i selve det forhold, at det offentlige har pligt til - og påtager  

 sig - en omsorgs- og behandlingsforpligtelse over for f.eks. personer med  

 psykiske handicap, der ikke kan tage vare på egne interesser, ligger en  

 hjemmel til at udøve denne omsorg og behandling på et fagligt forsvarligt  

 grundlag.
 Bl.a. på baggrund af den debat, der igennem længere tid har været om  

 spørgsmålet om især psykisk handicappedes retsstilling i forhold til den  

 nødvendige og ønskværdige behandling, herunder særlig behandling, der sker  

 mod de pågældendes ønske, har Socialministeriet fundet, at spørgsmålet om  

 retssikkerheden for mennesker, der ikke er stand til selv at tage vare på  

 sine forhold, trænger til en afklaring.
Socialministeren har derfor nedsat et udvalg om psykisk handicappedes  

 retssikkerhed.
Formålet med udvalgsarbejdet er at styrke retssikkerheden for  

 personer, som er ude af stand til at handle fornuftsmæssigt på grund af  

 psykisk handicap.
 Overvejelserne på dette område vil også kunne styrke retssikkerheden for  

 de personalegrupper, der til daglig har ansvaret for de pågældende grupper.
 Udvalgsarbejdet, som påregnes afsluttet med udgangen af 1997, må forventes  

 at kunne give anledning til lovgivning på området, herunder eventuelt også  

 til ændringer af lovforslagets § 107. Under hensyn til den afklaring, der  

 således må forventes at ske i retssikkerheds- og hjemmelspørgsmålet, finder  

 et flertal (udvalget med undtagelse af Fremskridtpartiets medlem), at dette  

 spørgsmål må debatteres særskilt, når resultatet af udvalgsarbejdet  

 foreligger.
I forbindelse med udvalgsarbejdet har spørgsmålet om den kommunale  

 rådgivning været drøftet.
Et flertal (udvalget med undtagelse af  

 Fremskridtspartiets medlem) ønsker at understrege det vigtige forebyggende  

 aspekt i den almene kommunale rådgivning.
Det er flertallets opfattelse, at  

 kommunerne bør være særligt opmærksom på, at rådgivningen gives de fornødne  

 ressourcer, så sociale problemer i højere grad kan imødegås med en tidlig  

 indsats.
 Flertallet ønsker ligeledes at understrege, at det forudsætter, at  

 kommuner og amtskommuner er opmærksomme på det behov for efteruddannelse, der  

 opstår med denne lovgivning.
Der er fra flere sider peget på, at det er uhensigtsmæssigt - set i  

 forhold til udviklingen inden for opholdssteder for børn og unge - at  

 godkendelseskompetencen for opholdssteder med indtil 4 børn og tilsynet med  

 disse opholdssteder forbliver i kommunalt regi, når godkendelsen af og  

 tilsynet med opholdssteder med flere end 4 børn placeres i amtskommunalt  

 regi.
Et flertal (udvalget med undtagelse af Fremskridtspartiets medlem)  

 mener, at dette spørgsmål må tages op i forbindelse med det lovforslag, som  

 socialministeren vil fremsætte i folketingsåret 1997-98 om ændring af  

 bistandslovens § 66 for så vidt angår andre myndigheders godkendelse af  

 opholdssteder.
 Herefter indstiller et flertal (udvalget med undtagelse af  

 Fremskridtspartiets og Enhedslistens medlemmer) lovforslaget til  

vedtagelse med de af socialministeren stillede ændringsforslag.  

 Flertallet vil stemme imod de af Enhedslisten stillede ændringsforslag.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget og de stillede ændringsforslag ved 2.  

 behandling.
 Et andet mindretal (Enhedslistens medlem af udvalget) indstiller  

 lovforslaget til vedtagelse med de af mindretallet og de af  

 socialministeren, bortset fra ændringsforslag nr. 9, 15, 26 og 32, stillede  

 ændringsforslag.
Mindretallet er opmærksom på, at der med lovforslaget lægges op til en  

 række konkrete forbedringer på det børnepolitiske område.
Mindretallet er  

 især tilfreds med indførelsen af anciennitetsprincippet ved visitation til  

 dagtilbud til børn og formålsbestemmelserne.
Desværre findes der også i det børnepolitiske afsnit et par elementer, der  

 i deres indhold ikke tager udgangspunkt i børnenes tarv, men alene er  

 ideologiske fingeraftryk.
Det forekommer meget uovervejet at lovfæste  

 muligheden for økonomisk tilskud til privat børnepasning, før  

 forsøgsordningen på området er evalueret.
Mindretallet frygter, at ordningen  

 kan være medvirkende til en generel kvalitetsforringelse af hele  

 dagtilbudsområdet.
Lovforslaget indeholder også en fortsættelse af  

 puljeordningernes.
Der foreligger heller ingen evaluering på dette område,  

 men mindretallet er bekendt med et par eksempler, hvor puljeordningernes  

 primære mål har været at skaffe en del af det økonomiske grundlag for nye  

 klubhuse i idrætsforeninger.
Børns vilkår er vigtige for mindretallet.
Mindretallet ønsker, at det  

 offentlige påtager sig det fulde ansvar for at give ethvert barn i Danmark et  

 pædagogisk dagtilbud af høj kvalitet.
Borgernes retssikkerhed bør på alle områder være bedst mulige.  

 Mindretallet er tilfreds med, at der fremover bliver klageadgang på området  

 vedrørende personlig hjælp og pleje m.v. for de under 67-årige.
Denne adgang  

 til efterprøvning af afgørelser på området bør gælde alle borgere.
Det  

 modsatte er aldersdiskriminering.
Siden starten af særforsorgens udlægning er der sket en  

 afinstitutionalisering.
Dette er ikke i sig selv negativt, men betyder, at en  

 stor gruppe borgere med meget store behov for støtte og omsorg risikerer ikke  

 at få den fornødne hjælp, fordi der ikke findes et tidssvarende juridisk  

 grundlag for brug af tvangsmidler i forhold til borgerne.
Mindretallet er  

 opmærksom på, at det er et komplekst problem, hvis løsning kræver megen  

 omtanke, men samtidig kræver en rimelig hurtig afklaring.
Generelt bærer lovforslaget præg af hastværk, hvilket især kommer til  

 udtryk ved, at store områder ikke er gennemarbejdede.
En række af de gode  

 kommentarer i bemærkningerne burde i stedet være skrevet i loven.
Det ville  

 have sikret, at fortolkningsrammerne ikke bliver for brede.
Måske er  

 socialministerens ønske om det bredest mulige forlig en af årsagerne til den  

 manglende gennemarbejdning og præcished.
En stor del af voksenområdet er  

 meget dårligt beskrevet.
Det gælder f.eks. for misbrugsområdet.
Mindretallet  

 er bekymret for, om dette i praksis kan betyde forringelser.
Mindretallet er stadig af den opfattelse, at nedsættelse af en  

 socialreformkommission vil være den rigtige vej.
Mindretallet synes, at et så  

 vigtigt område som socialpolitikken fortjener en meget grundig behandling.
Mindretallet imødeser, at der vil blive brug for en række ændringer  

 allerede inden lovens ikrafttræden på grund af den manglende  

 gennemarbejdelse.
Mindretallet lover at deltage konstruktivt i denne  

 færdiggørelse.
Ændringsforslag Til § 7Af et mindretal (EL):
 1) I stk. 1 ændres »det nødvendige antal pladser«  

 til: »det antal pladser, der er behov for,».
 (Vedtages ændringsforslaget foretages tilsvarende ændring i § 15, stk. 1,  

 § 22, stk. 1 og § 49, stk. 1).
 Af socialministeren, tiltrådt af et flertal (udvalget med  

 undtagelse af FP):
 2) Stk. 3 udgår.
 Til § 8 3) Stk. 1 affattes således:
»Kommunen fastsætter mål og rammer for dagtilbudenes arbejde som en  

 integreret del både af kommunens samlede generelle tilbud til børn og af den  

 forebyggende og støttende indsats over for børn, herunder børn med nedsat  

 fysisk eller psykisk funktionsevne eller med andet behov for støtte.« Ny paragraf 4) Efter § 8 indsættes som ny paragraf med tilhørende  

 overskrift:
»Daginstitutioner § 01. Daginstitutioner kan drives  

 af en eller flere kommuner eller som selvejende institutioner efter aftale  

 med kommunen.« Af et mindretal (EL):
 Til § 10 5) Paragraffen med tilhørende overskrift udgår.
 Af socialministeren, tiltrådt af et flertal (udvalget med  

 undtagelse af FP):
 Til § 11 6) Stk. 2 affattes således:
»Stk. 2. Anvisning af pladser sker efter anciennitet.« 7) Efter stk. 2 indsættes som nye stykker:
 »Stk. 3. Anvisning efter anciennitet kan dog fraviges, hvis  

 et barn af sociale eller pædagogiske grunde har et særligt behov for en plads  

 i et dagtilbud.
Stk. 4. I andre særlige tilfælde, hvor der er et akut behov for en  

 plads i et dagtilbud, vil anvisning efter anciennitet kunne fraviges i  

 begrænset omfang.« Stk. 3 bliver herefter stk. 5.
 Til § 14 8) Efter stk. 4 indsættes som nyt stykke:
»Stk. 5. Betalingen fastsættes for et regnskabsår ad gangen  

 på grundlag af dagtilbudenes budgetter.« Af socialministeren , tiltrådt af et flertal (udvalget med  

 undtagelse af FP og EL):
 Ny paragraf 9) I kapitel 6 indsættes efter overskriften  

»Økonomiske tilskud m.v.« som ny paragraf med tilhørende  

 overskrift:
 »Tilskud til forældre, der vælger privat pasning §  

 02. Kommunen kan beslutte at give forældre med børn i alderen fra 24 uger  

 til og med 5 år, dog længst til barnet begynder i børnehaveklasse, mulighed  

 for at vælge et økonomisk tilskud til brug for en privat pasningsordning i  

 stedet for at benytte en plads i et dagtilbud, jf. § 7, stk. 1. Kommunen kan  

 beslutte, at der kun gives tilskud til forældre med børn i en bestemt del af  

 aldersgruppen.
 Stk. 2. Tilskud efter stk. 1 kan ydes fra det tidspunkt, hvor  

 barnet optages i et dagtilbud, jf. § 7, stk. 1. Der kan maksimalt udbetales  

 tre tilskud til samme husstand.
 Stk. 3. Hvis kommunen i forbindelse med iværksættelse af  

 hjælpeforanstaltninger efter § 38 anser det for nødvendigt, at et barn er  

 optaget i et dagtilbud, kan kommunen beslutte, at forældrene ikke kan få  

 tilskud efter stk. 1.
 Stk. 4. Kommunen fastsætter størrelsen af tilskuddet efter stk. 1.  

 Tilskuddet fastsættes ens for alle børn inden for samme aldersgruppe.  

 Tilskuddet kan højst udgøre 70 pct. af forældrenes dokumenterede udgifter til  

 den private pasningsordning, dog maksimalt 85 pct. af den billigste  

 nettoudgift pr. plads i et dagtilbud til samme aldersgruppe i kommunen.
Stk. 5. Tilskuddet efter stk. 1 udbetales månedligt forud.  

 Tilskuddet udbetales første gang for den måned, hvor den private pasning  

 påbegyndes.
Tilskuddet udbetales sidste gang for den måned, i hvilken retten  

 til tilskuddet ophører.
 Stk. 6. Kommunen fastsætter retningslinjer for optagelse af børn i  

 et dagtilbud, når tilskuddet til privat pasning bortfalder.
 Stk. 7. Tilskuddet efter stk. 1 indgår ikke ved beregning af  

 ydelser efter den sociale lovgivning eller efter lovgivningen om  

 uddannelsesstøtte.
Stk. 8. Kommunen godkender aftalen mellem forældrene og den  

 private pasningsordning og fører løbende tilsyn med ordningen.« Af et mindretal (EL):
 Til § 25 10) Stk. 2 udgår.
 11) I stk. 3 udgår »80 pct. af«.
 Til § 27 12) Stk. 1, 2. pkt., udgår.
 Af socialministeren, tiltrådt af et flertal (udvalget med  

 undtagelse af FP):
 Til § 69 13) Efter stk. 2 indsættes som nyt stykke:
»Stk. 3. En person, som efter en afgørelse truffet af  

 kommunen er berettiget til hjælp eller støtte efter stk. 1, nr. 2, skal kunne  

 vælge selv at udpege en person til at udføre opgaverne.
Den udpegede person  

 skal godkendes af kommunen, som herefter skal indgå skriftlig aftale med den  

 pågældende om omfang og indhold af opgaverne samt om betaling m.v.« Stk. 3 bliver herefter stk. 4.
 Af et mindretal (EL):
 Til § 73 14) Stk. 3 udgår.
 Af socialministeren, tiltrådt af et flertal (udvalget med  

 undtagelse af FP og EL):
 15) Stk. 3 affattes således:
»Stk. 3. Afgørelser om tilbud efter §§ 69 og 70 til personer,  

 som er fyldt 67 år, kan indbringes for klagerådet, jf. § 34, stk. 1, nr. 1, i  

 lov om retssikkerhed og administration på det sociale område, men ikke for  

 anden administrativ myndighed.« Til § 76 16) Efter stk. 3 indsættes som nyt stykke:
»Stk. 4. Socialministeren kan fastætte regler om betingelser  

 for ledsageordningen.« Til § 79 17) Stk. 3 affattes således:
»Stk. 3. Amtskommunens afgørelser om hjælp efter §§ 69 og 70  

 til personer, som er fyldt 67 år, kan indbringes for det amtslige brugerråd,  

 jf. § 41, stk. 3, i lov om retssikkerhed og administration på det sociale  

 område, men ikke for anden administrativ myndighed.« Af et mindretal (EL):
 Til § 95 18) I stk. 1, nr. 1 og 2, udgår »i  

 væsentlig grad«.
 Til § 107 19) Efter stk. 1 indsættes som nyt stykke:
»Stk. 2. Socialministeren fastsætter regler vedrørende krav  

 til samtykke fra beboere i boformer efter kapitel 18 samt i bofællesskaber  

 for personer med betydelig og varigt nedsat funktionsevne oprettet efter  

 boliglovgivningen.« Af socialministeren, tiltrådt af et flertal (udvalget med  

 undtagelse af FP):
 Til § 109 20) Før stk. 1 indsættes som nyt stykke:
»Kommunen eller amtskommunen tilbyder udarbejdelse af en skriftlig  

 plan for indsatsen for personer med betydelig nedsat fysisk eller psykisk  

 funktionsevne eller personer med alvorlige sociale problemer, der ikke har  

 eller kun med betydelig støtte kan opholde sig i egen bolig, eller som i  

 øvrigt har behov for betydelig støtte for at forbedre de personlige  

 udviklingsmuligheder.« Stk. 1 og 2 bliver herefter stk. 2 og 3.
 21) I stk. 1, der bliver stk. 2, indsættes efter  

 »udarbejder«: »i øvrigt«, og »personer« ændres  

 til: »andre personer«.
 Til § 112 22) Stk.2 udgår.
 Ny paragraf 23) Efter § 112 indsættes i kapitel 22 som ny  

 paragraf:
 »§ 03. Kommunen og amtskommunen samarbejder med frivillige  

 sociale organisationer og foreninger.
 Stk. 2. Kommunen og amtskommunen afsætter årligt et beløb til  

 støtte af frivilligt socialt arbejde.
 Stk. 3. Rammerne for samarbejdet fastlægges i den enkelte kommune  

 og amtskommune.
Stk. 4. Socialministeren fastsætter retningslinjer for kommunens  

 og amtskommunens indsendelse af redegørelser om den lokale udvikling i det  

 frivillige sociale arbejde og retningslinjer for den centrale  

 opfølgning.« Af et mindretal (EL):
Underændringsforslag til ændringsforslag nr. 23 24) I det ved ændringsforslag nr.  

 23 foreslåede § 03, stk. 1, indsættes efter »foreninger«  

 ordene: »med den hensigt at fremme udviklingen af det sociale og  

 forebyggende arbejde i lokalsamfundet«.
 Til § 126 25) I stk. 1 udgår »rådgivning,».
 Af socialministeren, tiltrådt af et flertal (udvalget med  

 undtagelse af FP og EL):
 26) I stk. 2 indsættes efter ordene »samt til«:  

 »tilskud efter § 02 til forældre, der vælger privat pasning, og  

 til«.
 Af et mindretal (EL):
 27) Efter stk. 3 indsættes som nyt stykke:
»Stk. 4. Af en kommunes personaleudgifter til rådgivning og  

 vejledning, jf. §§ 3 og 5, refunderer staten 50 pct.« Af socialministeren, tiltrådt af et flertal (udvalget med  

 undtagelse af FP):
 Til § 128 28) Stk. 6 affattes således:
»Stk. 6. Amtskommunen afholder endeligt udgifterne til  

 kontaktperson efter § 77, der bevilges af amtskommunen efter § 79, samt til  

 hjælpemidler og forbrugsgoder, der bevilges af amtskommunen, jf. § 95, stk.  

 2, og § 96, stk. 2.« Til § 130 29) Stk. 3 affattes således:
»Stk. 3. Staten afholder 75 pct. af en kommunes eller  

 amtskommunes udgifter efter §§ 02, 25, 47, 49 og 63 samt efter kapitlerne 4,  

 5, 7 og 14-20 i 6 1/2 år.« Til § 136 30) I 1. pkt. ændres »1. januar 1999«  

 til: »1. juli 1998, jf. dog § 138, stk. 1 og 2«.
 Til § 137 31) I stk. 3 og 4 ændres »31. december  

 1998« til: »30. juni 1998«.
 Af socialministeren, tiltrådt af et flertal (udvalget med  

 undtagelse af FP og EL):
 Ny paragraf 32) Efter § 137 indsættes som ny paragraf:
 »§ 04. I lov om social bistand, jf. lovbekendtgørelse nr. 110  

 af 26. februar 1996, som senest ændret ved lov nr. 327 af 14. maj 1997,  

 foretages følgende ændring:
 1. Efter § 63 a indsættes som ny paragraf:
»§ 63 b.
Kommunen kan beslutte at give forældre med børn i  

 alderen fra 24 uger til og med 5 år, dog længst til barnet begynder i  

 børnehaveklasse, mulighed for at vælge et økonomisk tilskud til brug for en  

 privat pasningsordning i stedet for at benytte en plads i et dagtilbud, jf. §  

 69. Kommunen kan beslutte, at der kun gives tilskud til forældre med børn i  

 en bestemt del af aldersgruppen.
 Stk. 2. Tilskud efter stk. 1 kan ydes fra det tidspunkt, hvor  

 barnet optages i et dagtilbud, jf. § 69. Der kan maksimalt udbetales tre  

 tilskud til samme husstand.
 Stk. 3. Hvis kommunen i forbindelse med iværksættelse af  

 hjælpeforanstaltninger efter § 33 anser det for nødvendigt, at et barn er  

 optaget i et dagtilbud, kan kommunen beslutte, at forældrene ikke kan få  

 tilskud efter stk. 1.
 Stk. 4. Kommunen fastsætter størrelsen af tilskuddet efter stk. 1.  

 Tilskuddet fastsættes ens for alle børn inden for samme aldersgruppe.  

 Tilskuddet kan højst udgøre 70 pct. af forældrenes dokumenterede udgifter til  

 den private pasningsordning, dog maksimalt 85 pct. af den billigste  

 nettoudgift pr. plads i et dagtilbud til samme aldersgruppe i kommunen.
Stk. 5. Tilskuddet efter stk. 1 udbetales månedligt forud.  

 Tilskuddet udbetales første gang for den måned, hvor den private pasning  

 påbegyndes.
Tilskuddet udbetales sidste gang for den måned, i hvilken retten til tilskuddet ophører.
 Stk. 6. Kommunen fastsætter retningslinjer for optagelse af børn i  

 et dagtilbud, når tilskuddet til privat pasning bortfalder.
 Stk. 7. Tilskuddet efter stk. 1 indgår ikke ved beregning af  

 ydelser efter den sociale lovgivning eller efter lovgivningen om  

 uddannelsesstøtte.
Stk. 8. Kommunen godkender aftalen mellem forældrene og den  

 private pasningsordning og fører løbende tilsyn med ordningen.«» Af socialministeren, tiltrådt af et flertal (udvalget med  

 undtagelse af FP):
 Til § 138 33) I stk. 1 ændres »ultimo december  

 1998« til: »ultimo juni 1998«.
 34) Efter stk. 1 indsættes som nye stykker:
 »Stk. 2. Bestemmelsen i § 137, stk. 1, træder i kraft dagen  

 efter bekendtgørelsen i Lovtidende og har virkning fra den 1. januar 1997.
Stk. 3. Bestemmelsen i § 04 træder i kraft den 1. januar  

 1998.« Ny paragraf 35) Efter § 144 indsættes som ny paragraf:
»§ 05. Forslag om revision af § 73, stk. 3, og § 79, stk. 3,  

 fremsættes for Folketinget senest i folketingsåret 2001-02.« Bemærkninger Til nr. 1 Hensigten med forslaget er at sikre, at de borgere, der har  

 behov for en plads, rent faktisk får et tilbud.
Til nr. 2 og 4 Det foreslås som det mest hensigtsmæssige, at bestemmelsen  

 om daginstitutioner angives i en selvstændig paragraf.
Bestemmelsen svarer i  

 hovedtræk til bistandslovens § 69, stk. 3.
 Selvejende daginstitutioner med aftale med en kommune er omfattet af  

 forvaltningsloven og offentlighedsloven i det omfang, de udfører opgaver for  

 kommunen ifølge aftalen, jf. forslaget til lov om retssikkerhed og  

 administration på det sociale område.
 Til nr. 3 Med tilføjelsen til § 8, stk. 1, ønskes en yderligere  

 understregning af, at kommunens dagtilbud er et tilbud til alle børn og  

 hermed også til børn med særligt behov for støtte, herunder børn med nedsat  

 fysisk eller psykisk funktionsevne, så disse børn kan gøre brug af de samme  

 dagtilbud som andre børn i samme aldersgruppe, jf. dog § 15.
 Ved fastsættelsen af mål og rammer for dagtilbudene skal der således tages  

 højde for, at disse rummer mulighed for at give den fornødne støtte til børn  

 med nedsat fysisk eller psykisk funktionsevne eller med andet behov for  

 støtte, så også disse børn gennem deltagelsen i dagtilbud gives udfordringer  

 og udviklingsmuligheder på lige fod med andre børn.
 Ændringsforslaget skal således ses som opfølgning på den igangværende  

 udvikling om integrering af børn med nedsat fysisk eller psykisk  

 funktionsevne, og der er ikke tilsigtet realitetsændringer.
 Til nr. 5 Formålet med ændringsforslaget er at sikre en reel kvalitet i de  

 pædagogiske dagtilbud og at sikre, at det offentlige fuldt ud påtager sig  

 ansvaret herfor.
 Til nr. 6 og 7 Med ændringsforslag nr. 6 indføres som noget nyt, at  

 anvisning af ledige pladser i offentlige dagtilbud skal ske efter et  

 anciennitetsprincip, så børn alene optages på baggrund af deres placering på  

 en eventuel venteliste.
Stk. 2 angiver således, at den konkrete anvisning af plads i dagtilbud  

 sker efter et anciennitetsprincip.
Den enkelte kommune beslutter, om der  

 anvises plads efter barnets alder, eller om der anvises plads i den  

 rækkefølge, forældrene ansøger om plads.
 Det samme gælder ved optagelse på og anvisning fra en eventuel venteliste.
 En ledig plads skal således tildeles det barn, der inden for den relevante  

 aldersgruppe i forhold til pladsen står øverst på ventelisten.
 Stk. 3, jf. ændringsforslag nr. 7, fastslår, at anciennitetsprincippet kan  

 fraviges, hvor et barn af sociale eller pædagogiske grunde har særligt behov  

 for en plads i et dagtilbud.
Stk. 4, jf. ændringsforslag nr. 7, angiver, at der herudover i ganske  

 særlige tilfælde kan ske fravigelse fra anciennitetsprincippet, hvis  

 forældrene f.eks. har et så akut behov for en dagtilbudsplads, at en  

 manglende plads kan have konsekvenser for forældrenes tilknytning til  

 arbejdsmarkedet.
Dette kan dog kun ske i begrænset omfang, hvilket betyder,  

 at andre børn/forældre, der har ansøgt om plads i et dagtilbud, i disse  

 tilfælde højst kan »springes over« 2 gange.
Overspringelser bør kun  

 medføre ekstra ventetid for andre børn/forældre i begrænset omfang, f.eks.  

 1-2 måneder.
 Forældre, der »springes over« i medfør af forslagets stk. 4,  

 skal have meddelelse om dette.
 I forhold til de eksisterende regler om optagelse efter bistandslovens §  

 72 og den oprindelige formulering af § 11, stk. 2, i forslag til lov om  

 social service betyder det, at kommunen ikke længere skal fastsætte kriterier  

 for optagelsen i dagtilbud, og at optagelsen af det enkelte barn kun skal  

 tage udgangspunkt i en behovsvurdering i det omfang, der foreligger særlige  

 sociale eller pædagogiske behov eller i andre ganske særlige tilfælde.
 Til nr. 8 Med tilføjelsen genindsættes en bestemmelse svarende til den  

 gældende bestemmelse i bistandslovens § 73, stk. 6, om fastsættelse af  

 dagtilbudstakster gældende for et år ad gangen.
Kommunen kan dog allerede ved fastlæggelsen af dagtilbudstaksterne for et  

 nyt regnskabsår beslutte takstforhøjelser i løbet af året.
Hovedsagen er  

 således, at forældrene ved årets start ved, hvilken takst der vil blive  

 opkrævet i hvilken del af året, selv om det ikke bliver den samme takst hele  

 året.
 Til nr. 9 Som et supplement til kommunernes muligheder for at efterkomme  

 forældrenes ønsker og behov med hensyn til pasning af deres børn i de  

 eksisterende dagtilbudsformer foreslås det i § 25, at kommunerne får mulighed  

 for at yde et økonomisk tilskud til forældre, der vælger at benytte en privat  

 pasningsordning i stedet for at benytte et dagtilbud efter § 7, stk. 1.  

 Kommunen får herved yderligere en mulighed, der kan indgå i den samlede  

 dagtilbudsstruktur i kommunen.
Forslaget tager udgangspunkt i den forsøgsordning med frit valg af  

 dagpasningsordning, som blev etableret på grundlag af satsreguleringsaftalen  

 i 1995, og som gælder for årene 1996 og 1997. Forslaget er således en  

 lovfæstelse af forsøgsordningen med visse ændringer, hvorefter tilskuddene  

 ansås som skattefrie for forældrene efter ligningslovens § 7 j.
Det  

 forudsættes, at også tilskud, der udbetales efter den foreslåede ordning, er  

 skattefrie for disse.
Socialforskningsinstituttet evaluerer forsøget, der i 1997 gælder i ca. 95  

 kommuner.
Ordningen omfattede i 1996 ca. 1000 børn.
Tallet forventes at blive  

 større i 1997. Der foreligger delevaluering pr. oktober 1996 (Arbejdspapir om  

 FRIT VALG af dagpasningsordning - notat om forsøgskommunernes første  

 indberetning, jan. 1997). Endelig evaluering vil foreligge sidst på året  

 1997.
Forsøgsordningen har vist, at denne yderligere mulighed for at imødekomme  

 forældrenes forskelligartede behov og ønsker er en god løsning for nogle  

 familier, der herved kan få familielivet til at hænge bedre sammen.
En del  

 pasningsordninger omhandler således pasning på tidspunkter, der ikke dækkes  

 af de øvrige dagtilbud i kommunen.
Ordningen ønskes derfor gjort permanent  

 med visse justeringer, jf. bemærkningerne til de enkelte bestemmelser.
Ad stk. 1 Efter den foreslåede bestemmelse er det frivilligt for kommunerne at  

 tilslutte sig ordningen.
Hvis kommunen vælger at indføre ordningen, vil den  

 omfatte alle forældre med børn i alderen 24 uger til og med 5 år, der er  

 bosat i kommunen, og som opfylder betingelserne for at få tilskuddet.  

 Tilskuddet kan dog længst ydes indtil barnet begynder i børnehaveklasse.  

 Kommunen kan beslutte, at tilskuddet alene ydes i forhold til børn i en del  

 af aldersgruppen.
 Tilskuddet ydes for betaling for »fremmed« børnepasning.  

 Tilskuddet beskattes derfor ikke hos forældrene, men hos den, der er indgået  

 en pasningsaftale med.
Ad stk. 2 Forældrenes ret til at vælge at få udbetalt tilskud gælder i forhold til  

 børn, der allerede er optaget i et dagtilbud efter § 7 stk. 1, og i forhold  

 til børn, der skal optages i et dagtilbud fra optagelsestidspunktet.  

 Forældrene får herved adgang til tilskuddet fra samme tidspunkt, som de ville  

 få adgang til en plads i et dagtilbud.
Forældrene kan således ikke springe en  

 eventuel venteliste over ved at vælge et tilskud til privat pasning.
 Hvis kommunen beslutter at ophøre med at yde tilskud efter stk. 1, vil  

 dette ikke gælde for allerede indgåede aftaler.
 Det barn, der ydes tilskud til, kan ikke samtidig optage en plads i et  

 dagtilbud efter § 7, stk. 1, dvs. forældrene kan ikke vælge halv dagtilbud og  

 halv tilskud, f.eks. fordi åbningstiderne ikke passer til familiens  

 situation.
Ad stk. 3 Kommunen kan beslutte, at forældrene ikke kan få tilskud efter stk. 1,  

 hvis hensynet til barnet taler for, at barnet skal optages i et dagtilbud,  

 jf. bestemmelserne i § 38 om særlig støtte til børn og unge.
Ad stk. 4 Det foreslås, at den enkelte kommune træffer beslutning om tilskuddets  

 størrelse.
Maksimumtilskuddet pr. barn fastsættes ens for alle børn inden for  

 samme aldersgruppe.
 Der sættes to overgrænser for kommunens tilskud pr. barn.
Tilskuddet i forhold til det enkelte barn kan højst udgøre 70 pct. af  

 forældrenes dokumenterede udgifter til den private pasningsordning.
Herved  

 forpligtes forældrene til at betale en forældrebetalingsandel af  

 pasningsudgifterne på 30 pct. svarende til forældrebetalingsandelen for brug  

 af et kommunalt dagtilbud.
 Kommunen kan desuden ikke fastsætte maksimumtilskuddet til forældrene  

 højere end svarende til 85 pct. af den billigste nettodriftsudgift pr. plads  

 i et dagtilbud til samme aldersgruppe i kommunen.
 Tilskuddet pr. barn fastsættes på grundlag af udgiften til fuldtidstilbud.
 Tilskuddet nedsættes forholdsmæssigt for deltidstilbud.
§ 14 om betaling for ophold i dagtilbud gælder ikke for tilskud efter  

 denne bestemmelse.
Det betyder, at børn, der passes i private  

 pasningsordninger efter denne bestemmelse, ikke er omfattet af bestemmelserne  

 om søskenderabat og reglerne om hel eller delvis friplads.
 Tilskuddet kan ikke anvendes til forældrenes egen pasning af børnene.
 Tilskuddet kan ikke ydes til forældre, som modtager dagpenge ved barsel  

 eller orlovsydelse til børnepasning for det samme barn.
Ad stk. 5 Kommunen fastsætter retningslinjer for udbetaling og administration af  

 ordningen.
Ad stk. 6 Forældre, der vælger et tilskud til privat pasning i stedet for at benytte  

 et offentligt dagtilbud, skal have mulighed for at få deres barn optaget i et  

 dagtilbud, hvis den private pasning ophører, eller de ikke længere ønsker at  

 benytte en privat pasningsordning.
Kommunen fastsætter retningslinjer for  

 tilbagevenden til et dagtilbud, herunder om eventuelle tidsfrister/varsler  

 fra forældrenes side.
Forældrene orienteres på forhånd om disse  

 retningslinjer.
Hvis forældrene får tilskud til privat pasning, som finder sted på  

 tidspunkter, som falder uden for åbningstiderne i de kommunale dagtilbud, kan  

 forældrene ikke gøre krav på at få et sådant pasningsbehov dækket gennem  

 kommunens dagtilbud, hvis den private pasning ophører.
Forældre kan således  

 ikke via en privat pasningsordning efterfølgende forpligte kommunen ud over  

 den dagtilbudsstruktur, der allerede eksisterer i kommunen.
Ad stk. 7 Det forudsættes, at tilskuddet ikke indgår ved beregning af ydelser efter  

 den sociale lovgivning eller efter lovgivningen om uddannelsesstøtte, således  

 at der ikke sker fradrag i disse ydelser ved modtagelse af tilskuddet.
Ad stk. 8 Kommunen skal godkende de enkelte børnepassere og dagpasningsordninger med  

 henblik på at sikre, at de personlige forudsætninger og de fysiske rammer er  

 forsvarlige med henblik på at kunne passe andres børn.
Kommunen kan således  

 afvise at godkende en pasningsaftale, hvis de fysiske rammer eller den  

 person, forældrene ønsker at indgå aftale med, efter kommunens vurdering ikke  

 er egnet til opgaven.
 Kommunens forpligtelse til at føre løbende tilsyn med dagtilbud efter § 7,  

 stk. 1, gælder også for private pasningsordninger med tilskud efter denne  

 ordning, jf. tilsynsforpligtelsen i lov om retssikkerhed og administration på  

 det sociale område.
Forældrene skal anvende tilskuddet til dækning af udgifter til den private  

 pasningsordning.
Kommunen skal også økonomisk godkende alle private  

 pasningsordninger eller pasningsaftaler, som forældrene etablerer eller  

 benytter sig af til børnepasning i forbindelse med tilskudsordningen.  

 Baggrunden herfor er, at kommunen må sikre sig - at forældrene reelt bruger pengene til en pasningsordning - at der ikke bliver tale om proformaaftaler - at der bliver gjort opmærksom på, at den, der modtager tilskuddet for at  

 passe barnet/børnene, er forpligtet til at opgive betalingen til  

 skattevæsenet.
Det forudsættes, at den person/pasningsordning, forældrene benytter til  

 børnepasning, beskattes heraf.
Kommunen orienterer løbende de lokale  

 skattemyndigheder om de indgåede pasningsaftaler.
 Kommunen fastsætter retningslinjer for administration af ordningen,  

 herunder om kravene til dokumentation vedrørende pasningsaftaler og  

 pasningsordninger, forældrene indgår/benytter til børnepasning.
 Klage over kommunens afgørelse om godkendelse af pasningsaftaler og  

 pasningsordninger følger de almindelige klageregler, jf. lovforslagets § 118.  

 Klage over fastsættelse af tilskuddets størrelse, f.eks. i tilfælde af at  

 tilskuddet ydes forholdsmæssigt i forbindelse med deltidsbehov, kan alene  

 indbringes for kommunalbestyrelsen.
 Kommunens afgørelse af, hvorvidt de enkelte forældre er berettiget til at  

 få tilskud efter denne bestemmelse, kan ikke indbringes for anden  

 administrativ myndighed, jf. lovforslagets § 11, stk. 1, om at kommunens  

 afgørelse om optagelse i dagtilbud ikke kan indbringes for anden  

 administrativ myndighed.
Administrative konsekvenser Ændringsforslaget vil medføre administrative opgaver i forbindelse med  

 kommunens behandling af ansøgninger, godkendelse af aftaler samt godkendelse  

 af de pasningsordninger og de personer, forældrene ønsker at benytte som  

 børnepassere.
Det forudsættes i ændringsforslaget, at den person, der passer  

 barnet, beskattes af betalingen herfor, og at kommunen dels foretager  

 månedlige indberetning til de kommunale skattemyndigheder om de  

 pasningsaftaler, der er godkendt af kommunen, dels foretager en årlig  

 indberetning til den kommunale skattemyndighed om det beløb, der i det  

 forudgående kalenderår er udbetalt vedrørende den enkelte pasningsaftale.  

 Kommunen skal desuden føre løbende tilsyn med de private pasningsordninger,  

 forældrene benytter til børnepasning.
Det må således forudsættes, at privat  

 dagpleje (sort dagpleje) i et vist omfang vil blive erstattet af kendte  

 pasningsordninger, som vil blive omfattet af kommunens tilsynsforpligtelse.  

 Samtidig vil der blive tale om ordninger, der beskattes med deraf følgende  

 øgede skatteindtægter for kommunerne og staten.
Økonomiske konsekvenser Ændringsforslaget har ikke konsekvenser for det økonomiske mellemværende  

 mellem staten og kommunerne. Ændringsforslaget skal forhandles med de  

 kommunale parter.
Til nr. 10 og 11 Forslagsstilleren finder ingen anledning til at fastsætte  

 maksimumgrænser for tilskuddets størrelse.
Det er rimeligt at lade dette være  

 op til den enkelte kommunalbestyrelse.
Til nr. 12 Ændringsforslagets formål er at slå fast, at forældre til et  

 barn med betydelig og varigt nedsat fysisk eller psykisk funktionsevne skal  

 have mulighed for at passe barnet i hjemmet med lønkompensation.
Hvis det af  

 andre årsager ikke er hensigtsmæssigt, at barnet passes i hjemmet, kan man  

 anvende bestemmelserne i § 38.
 Til nr. 13 Det foreslås, at der indføres en adgang til, at en person, som  

 efter en afgørelse truffet af kommunen er berettiget til praktisk hjælp eller  

 støtte efter § 69, stk. 1, nr. 2, skal kunne lade en person, som ikke er  

 ansat i kommunens hjemmehjælpsordning, udføre opgaverne.
Kommunen træffer afgørelse om niveau og indhold af hjælpen og bevarer  

 ansvaret for, at modtageren får den fornødne hjælp.
Kommunen skal derfor føre  

 tilsyn med, at opgaverne løses med den kvalitet m.v., som kommunen har  

 besluttet.
 I denne forbindelse skal det sikres, at de krav m.v., som kommunen stiller  

 i forbindelse med levering af tilsvarende serviceydelser, er opfyldt.
 Modtageren skal selv udpege den person, som skal udføre opgaverne.
 Personen skal godkendes af kommunen, som herefter skal indgå en detaljeret  

 skriftlig aftale med den pågældende om opgaveudførelsen og betalingen herfor.
 Modtageren får ikke, som efter § 74, udbetalt et tilskud til hjælp.  

 Kommunen betaler den person, som skal udføre opgaverne, direkte.
Kommunen fungerer således som arbejdsgiver.
Og det forudsættes, at  

 kommunen i forbindelse med aftaleindgåelsen tager udgangspunkt i de  

 almindelige overenskomstmæssige forhold m.v., der gælder på området.
 Til nr. 14 Ændringsforslagets formål er at give generel klageadgang på  

 området.
 Til nr. 15 Klagereglen foreslås ændret således, at personer, som er fyldt  

 67 år kan indbringe afgørelser om tilbud efter §§ 69 og 70 for det lokale  

 klageråd, jf. § 34, stk. 1, nr. 1, i lov om retssikkerhed og administration  

 på det sociale område, men ikke for anden administrativ myndighed; mens  

 personer under 67 år, jf. § 118, kan indbringe afgørelserne for det sociale  

 nævn efter reglerne i kapitel 10 i lov om retssikkerhed og administration på  

 det sociale område.
Det sociale nævn kan behandle klager over den måde en sag er behandlet på  

 og over konkrete afgørelsers indhold, herunder over omfanget og indholdet af  

 den tildelte hjælp.
Det sociale nævn kan ikke tage stilling til det generelle  

 serviceniveau i kommunen og til kommunens tilrettelæggelse af opgaverne,  

 herunder til hvordan opgaverne udføres.
Det sociale nævn kan kun, når der  

 foreligger særlige omstændigheder, efterprøve det skøn, der indgår i  

 kommunens afgørelser, jf. § 69 i lov om retssikkerhed og administration på  

 det sociale område.
Det skønnes, at dette ændringsforslag og ændringsforslag nr. 17 tilsammen  

 vil resultere i ca. 900 klager årligt.
Det medfører behov for 3,3 ekstra  

 årsværk i statsamterne og 0,4 i den Sociale Sikringsstyrelse.
Hertil kommer  

 0,9 årsværk til den Sociale Ankestyrelse, hvis 1/4 af sagerne ankes videre  

 dertil.
I alt 4,6 årsværk, svarende til ca. 1,8 mio. kr.
 Ændringsforslagets økonomiske konsekvenser er ikke forhandlet med de  

 kommunale parter.
 Til nr. 16 Da ledsageordningen indføres som en ny ydelse, foreslås det, at  

 socialministeren får bemyndigelse til at fastsætte nærmere regler om  

 betingelser for ledsageordningen.
 Til nr. 17 Klagereglen foreslås ændret således, at personer, som er fyldt  

 67 år, kan indbringe afgørelser om tilbud efter §§ 69 og 70 for det amtslige  

 brugerråd, jf. § 41, stk. 3, i lov om retssikkerhed og administration på det  

 sociale område, men ikke for anden administrativ myndighed; mens personer  

 under 67 år, jf. § 118, kan indbringe afgørelserne for det sociale nævn efter  

 reglerne i kapitel 10 i lov om retssikkerhed og administration på det sociale  

 område.
Det sociale nævn kan behandle klager over den måde, en sag er behandlet  

 på, og over konkrete afgørelsers indhold, herunder over omfanget og indholdet  

 af den tildelte hjælp.
Det sociale nævn kan ikke tage stilling til det  

 generelle serviceniveau i kommunen og til kommunens tilrettelæggelse af  

 opgaverne, herunder til hvordan opgaverne udføres.
Det sociale nævn kan kun,  

 når der foreligger særlige omstændigheder, efterprøve det skøn, der indgår i  

 kommunens afgørelser, jf. § 69 i lov om retssikkerhed og administration på  

 det sociale område.
Det skønnes, at dette ændringsforslag og ændringsforslag nr. 15 tilsammen  

 vil resultere i ca. 900 klager årligt.
Det medfører behov for 3,3 ekstra  

 årsværk i statsamterne og 0,4 i den Sociale Sikringsstyrelse.
Hertil kommer  

 0,9 årsværk til den Sociale Ankestyrelse, hvis 1/4 af sagerne ankes videre  

 dertil.
I alt 4,6 årsværk, svarende til ca. 1,8 mio. kr.
 Ændringsforslagets økonomiske konsekvenser er ikke forhandlet med de  

 kommunale parter.
Til nr. 18 Forslagsstilleren ønsker, at hjælpemidler bevilges, når de har  

 en positiv effekt.
Denne behøver ikke være væsentlig.
Til nr. 19 Siden starten på særforsorgens udlægning har problemerne med  

 mulighederne for brug af tvang været synlige.
Forslagsstilleren er opmærksom  

 på, at der ikke findes nogen enkel løsning på problemet, og hilser med  

 tilfredshed, at socialministeren, sundhedsministeren og justitsministeren  

 sammen vil kigge på problemet.
Forslagsstilleren ønsker en ordning, der i  

 videst muligt omfang tilgodeser den enkeltes behov for omsorg og pleje uden  

 unødvendige overskridelser af den enkeltes autonomi. Ændringsforslagets  

 formål er at sikre socialministeren en hjemmel til at fastsætte regler på  

 området.
Til nr. 20 og 21 Med ændringsforslagene bliver det en pligt for kommuner  

 og amtskommuner at give visse særligt udsatte grupper tilbud om udarbejdelse  

 af handleplaner for indsatsen.
Det drejer sig om personer med betydelig  

 nedsat psykisk eller fysisk funktionsevne, f.eks. grupper af  

 udviklingshæmmede og autister m.v., svært hjerneskadede, stærkt fysisk  

 handicappede samt personer med svær sindslidelse, længerevarende hjemløse og  

 personer med udprægede stofmisbrugsproblemer.
Kravet om, at der skal gives  

 tilbud om udarbejdelse af en handlingsplan, gælder således for de vanskeligst  

 stillede af de nævnte grupper, som enten har dybtgående problemer med at få,  

 bibeholde eller klare sig i egen bolig, eller for hvem, der bør gøres en  

 ekstra og mere langsigtet indsats, f.eks. for at kunne udvikle en positiv  

 identitet, for at opøve særlige færdigheder eller for at mestre en aktiv  

 livsudfoldelse i samspil med andre.
Tilbudet skal fremsættes over for den  

 pågældende bruger eller over for den, der varetager pågældendes interesser,  

 og udarbejdelsen af handlingsplanen forudsætter så vidt muligt deres  

 medvirken.
 Også for andre brugere vil kommunen eller amtskommunen kunne foreslå  

 udarbejdelse af handleplaner, hvor det tilsvarende skønnes hensigtsmæssigt  

 for at inddrage brugeren eller for at opnå en sammenhængende indsats.
Baggrunden for ændringsforslagene er, at en koordineret indsats mellem  

 amtslige og kommunale sociale tilbud er særlig vigtig, specielt når også  

 andre forvaltningsgrene (f.eks. psykiatriske hospitaler,  

 distriktspsykiatrien) eller andre myndigheder (f.eks.
Kriminalforsorgen)  

 kommer ind i billedet.
 Udarbejdelse af handleplaner vil herudover være en styrkelse af  

 beslutningsgrundlaget for iværksættelse af foranstaltninger, idet kommuner og  

 amtskommuner får en pligt til at overveje formål med indsatsen m.v. i  

 forbindelse med, at der ydes en individuel service.
 Det bør tillige i denne forbindelse overvejes, om brugeren vil kunne indgå  

 i et forrevaliderende eller aktiverende tilbud, eventuelt med sigte på en  

 eller anden form for beskæftigelse.
Det gælder tillige for disse grupper, at tilbudene til dem i højere grad  

 end for andre grupper nøje bør tilrettelægges ud fra den enkeltes særlige  

 vilkår.
Det vil sige, at arbejdet med brugerens motivation og matching mellem  

 pågældendes behov og tilbudene er afgørende.
Der henvises i denne forbindelse  

 til bemærkningerne til lovforslagets § 65.
 For de grupper, der er så svage, at de selv kun vanskeligt eller slet ikke  

 kan indgå i en dialog om udarbejdelse af individuelle planer, vil det være af  

 betydning, at tilbudet om handleplan gives til de pårørende eller andre, der  

 normalt varetager pågældendes interesser, og udarbejdelse af handleplaner vil  

 stille den enkelte borgere bedre, fordi det gennem planen bliver synliggjort,  

 hvad formålet med hjælpen er og hvilke tilbud der stilles til rådighed.
Bl.a. erfaringerne fra et projekt med støtte til unge - mellem 16 år og 30  

 år - med svære fysiske handicap har vist, at disse unge har mange uudnyttede  

 ressourcer, som kan udnyttes gennem opsøgende, koordinerende sagsbehandling,  

 som inddrager de unges perspektiv.
I dette forløb indgår - som en vigtig del  

 - udarbejdelse af en handlingsplan ved medvirken fra den unge selv.
Ændringsforslaget om et obligatorisk tilbud om udarbejdelse af en plan i  

 disse typer af sager betyder en væsentligt styrkelse af sagsbehandlingen,  

 idet den indebærer, at myndighederne skal beskrive indholdet af den tildelte  

 ydelse.
En sådan specifikation medvirker tillige til at give et bedre  

 grundlag for ankemyndighedernes prøvelse af, om kommunen eller amtskommunen  

 lever op til de krav, der er angivet i planen.
 Selv om amter og kommuner i vid udstrækning må forventes at udarbejde  

 handleplaner for de nævnte grupper - sådan som de i de seneste år har gjort  

 på stofmisbrugs- og hjemløshedsområderne - vil en pligt i loven til at give  

 et tilbud herom øge retssikkerheden for de pågældende brugere og sikre, at  

 indsatsen følges mere kvalificeret op, og at de berørte myndigheder i højere  

 grad bindes op på deres forpligtelser.
Allerede i dag udarbejdes planer for en del af den personkreds, som  

 omfattes af ændringsforslagene. Ændringsforslagene skønnes at indebære, at  

 der skal udarbejdes planer for yderligere ca. 11.500 personer.
Dette skønnes  

 at medføre offentlige merudgifter på 4,1 mio. kr.
 Ændringsforslagenes økonomiske konsekvenser er ikke forhandlet med de  

 kommunale parter.
 Til nr. 22 og 23 Det skønnes mest hensigtsmæssigt, at bestemmelsen om  

 kommunens og amtskommunens samarbejde med det frivillige sociale arbejde  

 findes i en særskilt paragraf.
Kommuner og amtskommuner har ansvar for varetagelsen af opgaverne efter  

 lovforslaget.
Dette ansvar gælder uanset hvem, der udfører opgaverne.
Det  

 kommunale og amtskommunale ansvar fastholdes med ændringsforslaget.
Kommuner og amtskommuner skal efter stk. 2 forpligtes til årligt at  

 afsætte et beløb til støtte af frivillige sociale organisationer og  

 foreninger med henblik på at sikre et øget lokalt samspil og en styrket lokal  

 udvikling.
Merudgiften for kommuner og amtskommuner herved forudsættes  

 kompenseret ved en forhøjelse af det generelle tilskud til kommuner og  

 amtskommuner (bloktilskuddene) med 100 mio. kr. på årsbasis, idet det  

 forudsættes, at det statslige tilskud anvendes til en tilsvarende udvidelse  

 af aktiviteten på området.
Beløbet vil blive søgt finansieret via  

 satsreguleringspuljen.
Den økonomiske støtte sigter på den del af de frivillige sociale  

 organisationer og foreningers virksomhed, hvor en ulønnet indsats indgår som  

 en afgørende del af indsatsen.
Der skal særligt lægges vægt på at støtte  

 konkrete aktiviteter.
Socialministeriet udarbejder en vejledning herom.
 Det øgede samspil mellem det offentlige og det frivillige sociale arbejde  

 skal ske med respekt for det frivillige arbejdes egenart og styrke.
Med henblik på at skabe en ramme om den lokale dialog om udviklingen på  

 området udarbejder kommunen og amtskommunen en kort redegørelse for  

 udviklingen på området.
De frivillige sociale organisationer og foreninger  

 skal have mulighed for at afgive en udtalelse til denne redegørelse.
Det vil  

 være hensigtsmæssigt, at redegørelsen udarbejdes årligt, i al fald i de  

 nærmeste år.
Socialministeren bemyndiges i stk. 4 til at fastlægge retningslinjerne for  

 opfølgningen på centralt plan, herunder regler for kommuners og amtskommuners  

 indsendelse af redegørelsen om det lokale arbejde.
Hensigten er at sikre  

 sammenhæng og koordination mellem lokale og landsdækkende initiativer.
 Til nr. 24 Ændringsforslagets formål er at fastslå, at frivilligt arbejde  

 er frivilligt, og at styrken i det frivillige arbejde primært er, at det kan  

 være med til at udvikle det sociale og forebyggende arbejde.
Til nr. 25 og 27 21 år efter bistandslovens ikrafttræden er der stadigvæk  

 problemer med at få kommunerne til at opfylde pligten til at yde anonym  

 rådgivning og vejledning til enhver, der har behov for det.
Rådgivning og  

 vejledning er et vigtigt element i det forebyggende arbejde.
Hensigten med  

 ændringsforslagene er at give kommunerne et økonomisk incitament til at  

 styrke rådgivningsindsatsen.
 Til nr. 26 Forslaget er en konsekvens af ændringsforslag nr. 9.
 Til nr. 28 Efter de gældende regler afholder kommune og stat udgifterne  

 med 50 pct. hver til kontaktpersonordning for døvblinde efter bistandslovens  

 § 48. Forslaget viderefører kommunens opgaver og finansieringen heraf, jf. §§  

 77 og 126, stk. 3.
 Ifølge de gældende regler er det i dag amtskommunerne, der som led i  

 institutionstilbudet skal sørge for den hjælp, den enkelte har brug for på  

 grund af handicap, herunder i forhold til kontakt- og  

 kommunikationsmuligheder.
 Som en konsekvens af forslagets opdeling af institutionerne i en bo- og en  

 servicedel, er der efter lovforslagets § 79 skabt en særlig hjemmel til, at  

 amtskommunen yder hjælp i form af en kontaktperson til døvblinde, der har  

 ophold i amtskommunale boformer efter kapitel 18.
 Efter stk. 6 afholdes finansieringen hertil endeligt af amtskommunen.
 Til nr. 29 Ændringsforslaget er en konsekvens af ændringsforslag nr. 9.
 Til nr. 30 Det foreslås, at lovens ikrafttræden fremrykkes et halvt år til  

 1. juli 1998. Dette vil betyde en forskydning af lovens økonomiske  

 konsekvenser.
 Den samlede offentlige merudgift af lovforslaget skønnes hermed at være  

 ca. 47 mio. kr. i 1998, og ca. 99 mio. kr. i 1999 og de følgende år.
 Heraf skønnes de økonomiske konsekvenser af ændringsforslagene at udgøre  

 ca. 2 mio. kr. i 1998 og ca. 4 mio. kr. i 1999 og de følgende år.
 Hertil kommer de økonomiske konsekvenser af ændringsforslaget vedrørende  

 kommunalt samarbejde med frivillige sociale organisationer, som forudsætter,  

 at kommunerne og amtskommunerne tilføres 50 mio. kr. i 1998 og 100 mio. i  

 1999 og de følgende år.
En del af tiltagene i loven er af en sådan art, at de nødvendiggør en  

 række antagelser og skøn, da det statistiske grundlag for belysning af en  

 række af områderne er svagt.
Udgiftsskønnet må således tages med forbehold.
 Lovforslagets økonomiske konsekvenser er ikke forhandlet med de kommunale  

 parter.
 Til nr. 31 Ændringsforslaget er en konsekvens af ændringsforslaget om  

 fremrykket ikrafttræden.
 Til nr. 32 Med ændringsforslaget indføjes i bistandsloven en bestemmelse  

 svarende til ændringsforslag nr. 9 om tilskud til forældre, der vælger privat  

 dagpasning.
 Ændringsforslaget skal sikre, at kommunerne også i den periode, der ligger  

 mellem ophøret af forsøgsordningen om frit valg af dagpasningsordning med  

 udgangen af 1997, jf. bemærkningerne til nr. 9, og ikrafttrædelsen af lov om  

 social service, har mulighed for at yde forældre tilskud til valg af privat  

 dagpasning.
 Om indholdet af ordningen henvises til bemærkningerne til nr. 9.
 Til nr. 33 og 34 Ændringsforslag nr. 33 er en konsekvens af  

 ændringsforslaget om fremrykket ikrafttræden.
Der har fra kommunal side været udtrykt ønske om, at kommuner og  

 amtskommuner i højere grad end i dag skal have mulighed for selv at aftale,  

 hvorledes fordelingen af udgifter til plejehjem og beskyttede boliger til  

 personer under 67 år teknisk skal ske.
Derfor foreslås det, at det allerede  

 med virkning fra regnskabsåret 1997 vil være muligt at fastsætte ændrede  

 regler for fordelingen af disse udgifter mellem kommune og amtskommune.
 Ændringsforslag nr. 34 om tilføjelse af et stk. 3 betyder, at den i nr. 32  

 foreslåede ændring af bistandsloven kan træde i kraft den 1. januar 1998.
Til nr. 35 § 73, stk. 3, og § 79, stk. 3, skal tages op til revision i  

 Folketinget senest i folketingsåret 2001-02. Jørn Pedersen (S) Else Marie  

 Mortensen (S) Jan Petersen (S) Peder Sass (S) Grete Schødts (S) Villy Søvndal  

 (SF) fmd.
Dorit Myltoft (RV) Bruno Jerup (EL) Sonja Albrink (CD) Erik  

 Larsen (V) Else Winther Andersen (V) Flemming Oppfeldt (V) Lars Løkke  

 Rasmussen (V) Karen Højte Jensen (KF) Jens Jørgensen (KF) Lene Espersen (KF)  

 Tom Behnke (FP) nfmd.
 Dansk Folkeparti havde ikke medlemmer i udvalget.
Bilag I Nogle af udvalgets spørgsmål til socialministeren og dennes svar herpå Spørgsmål 5:
 Ministeren bedes oplyse, hvorledes magtanvendelse, herunder aflåsning og  

 fiksering, (jf. lovforslagets § 107) tænkes praktiseret i boformer, der skal  

 være alternativ til døgninstitutioner, i boformer, der skal tjene til  

 udslusning til det almindelige samfund - f.eks. kollektive boformer og i  

 boformer, der skal give beboeren et mere selvstændigt liv og samtidig give  

 adgang til pleje og hjælp i dagligdagen - f.eks. beskyttede boliger (jf. § 90  

 og § 91, stk. 1, nr. 1).
 Svar:
 Med lovforslagets § 107 omfatter anvendelsesområdet for sikrede  

 afdelinger, isolation, fiksering m.v. personer med betydelig nedsat psykisk  

 funktionsevne f.eks. udviklingshæmmede, personer med hjerneskader og  

 sindslidelser.
Efter de gældende regler, som er udformet med udgangspunkt i  

 bistandslovens § 14, stk. 6, er det f.eks. præciseret, at nedværdigende  

 behandling, legemlig afstraffelse og isolation ikke er tilladt, ligesom  

 fysisk magtanvendelse kun er tilladt, når den er nødvendig og afpasset efter  

 forholdet for f.eks. at hindre den pågældende i at skade sig selv, eller ved  

 nødværge.
Med lovforslaget tænkes anvendelsesområdet for regler om isolation,  

 fiksering m.v. således ikke udvidet.
 Blandt andet som følge af udviklingen af boformer for mennesker med  

 psykiske handicap, har der været en omfattende debat om metoder i arbejdet.  

 Det drejer sig bl.a. om forholdet mellem omsorgsforpligtelsen og behovet for  

 en vis adfærdsregulering og de særlige situationer, hvor der er behov for  

 anvendelse af magt og tvang.
Socialministeriet har derfor nedsat et udvalg om psysisk handicappedes  

 retssikkerhed.
Formålet med udvalgsarbejdet er at styrke retssikkerheden for  

 personer, som er ude af stand til at handle fornuftsmæssigt på grund af  

 psykisk handicap.
Desuden skal udvalget beskrive og vurdere lovligheden af de  

 foranstaltninger/indgreb, der i praksis anvendes over for mennesker med  

 psykiske handicap, herunder demente.
 Udvalget skal også vurdere om, og i hvilket omfang der er behov for  

 gennemførelse af lovgivning, der giver adgang til at anvende forskellige  

 former for indgreb i psykisk handicappedes selvbestemmelsesret med det formål  

 at beskytte dem imod de risici, de vil udsætte sig for, hvis der ikke blev  

 grebet ind.
 Når der skal udformes regler, herunder evt. lovgivning, vil der blive  

 taget hensyn til formålet med opholdet i boformer efter f.eks. forslagets §  

 90 og § 91.
 Spørgsmål 10:
Hvorledes vil ministeren sikre, at ingen personer med behov for omfattende  

 bistand bliver tabere i den stigende afinstitutionalisering? Svar:
 Med forslaget til lov om social service opretholdes kommunernes og  

 amtskommunernes forpligtelser til at sikre egnede boformer til personer med  

 betydelig nedsat fysisk eller psykisk funktionsevne, f.eks. stærkt fysisk  

 handicappede, udviklingshæmmede, demente, de sværest stillede sindslidende,  

 og grupper med særlige sociale problemer.
 Forsyningsforpligtelsen kan opfyldes enten gennem bestemmelserne i  

 serviceloven eller i henhold til lov om almene boliger.
 Hjælpen til den enkelte skal udmåles efter bestemmelserne i lovens kap. 14  

 om personlig hjælp, omsorg og pleje m.v. §§ 69 og 70 og den nødvendige  

 særlige behandlingsmæssige og socialpædagogiske støtte efter lovens § 71.
 Af lovens § 65 fremgår bl.a. at hjælpen til voksne med nedsat fysisk eller  

 psysisk funktionsevne eller med særlige sociale problemer, skal ydes som en  

 helhedsorienteret særlig indsats der afpasses efter den enkeltes særlige  

 behov i egen bolig eller i boliger efter lov om almene boliger m.v.
Det er desuden min hensigt at fremsætte et ændringsforslag til § 109,  

 hvorefter kommuner og amter i en række tilfælde vil få pligt til at tilbyde  

 udarbejdelse af en handlingsplan for personer med nedsat fysisk eller psykisk  

 funktionsevne.
Handlingsplanerne vil skulle beskrive både mål og midler i den  

 enkelte sag.
Med disse bestemmelser er det således tilsigtet, at den enkelte modtager  

 en samlet støtte, der er lige så omfattende som den, der i dag gives som led  

 i et institutionsophold efter bistandsloven.
Herudover skal hjælpen udmåles  

 individuelt, med udgangspunkt i den enkeltes særlige behov.
 Spørgsmål 11:
Hvorledes vil ministeren sikre, at f.eks. hjemløse og stofmisbrugere får  

 den fornødne hjælp, når der ikke er pladsgaranti på området? Svar:
 Der er specielt på området for særligt socialt udsatte voksne i de senere  

 år sat nogle initiativer i gang, herunder for hjemløse og stofmisbrugere, som  

 skal sikre disse grupper en bedre service, der i højere grad end tidligere  

 tilgodeser deres særlige behov.
 Medindflydelse i forbindelse med udarbejdelse af handleplaner, som ikke  

 kun tager højde for tilrettelæggelse af det aktuelle tilbuds udformning, men  

 tillige peger fremad til efterfølgende sociale tilbud, findes f.eks. for  

 nævnte brugergrupper.
 Dette værktøj er i dag indeholdt i vejledningerne for de respektive  

 områder og er således en arbejdsmetode under udvikling, som sigter på ikke  

 alene at inddrage brugerens udtrykte ønsker og behov, men også skal  

 tilgodese, at brugerens samlede situation ses som en helhed i samarbejde med  

 andre sektorer og myndigheder.
 I bemærkningerne til den særlige målsætningsbestemmelse i § 65 i forslag  

 til lov om social service er vigtigheden af brugerinddragelse ved  

 tilrettelæggelse af indsatsen for de mest udsatte grupper nærmere beskrevet.
 Spørgmålet om at få den fornødne hjælp er således ikke alene baseret på  

 optagelse i et botilbud eller et behandlingstilbud, men i lige så høj grad på  

 en koordineret, helhedsorienteret indsats omfattende flere  

 støtteforanstaltninger.
 Efter forslagets § 109 udarbejder kommunen eller amtskommunen, når den  

 skønner det hensigtsmæssigt for at inddrage brugeren eller for at opnå en  

 sammenhængende indsats en skriftlig plan (handleplan) for indsatsen i forhold  

 til personer med nedsat fysisk eller psykisk funktionsevne eller med særlige  

 sociale problemer.
Selv om amter og kommuner i vid udstrækning må forventes at udarbejde  

 handleplaner i overensstemmelse med servicelovforslagets § 109 for de nævnte  

 grupper, vil en egentlig forpligtelse i loven give en sikkerhed for, at  

 indsatsen følges mere kvalificeret op, og for at de berørte myndigheder i  

 højere grad bindes op på deres forpligtelser.
Jeg vil derfor fremsætte et  

 ændringsforslag, der præciserer, at der skal tilbydes udarbejdelse af  

 handleplaner for de svageste grupper.
Med hensyn til at sikre, at f.eks. hjemløse og stofmisbrugere i det  

 konkrete tilfælde får den fornødne hjælp beror det dels på, at amtskommunerne  

 lever op til lovens forpligtelse til at sørge for, at der er det nødvendige  

 antal pladser for hjemløse, jf. forslagets § 92, og at stofmisbrugere  

 tilbydes behandling, jf. forslagets § 83, dels på, om den konkrete ansøger  

 skønnes at være berettiget til et tilbud af den pågældende type.
I  

 sidstnævnte tilfælde vil afgørelsen være undergivet almindelig klageadgang.
 Det skal i øvrigt oplyses, at efter seneste oplysninger fra  

 Amtsrådsforeningen ser det ud til, at de ventelister til social behandling  

 for stofmisbrug, som måtte konstateres i det første år, efter at ansvaret var  

 overgået fra kommunerne til amterne, nu er nedbragt til et niveau, hvor der  

 kun er ventelister i få amter.
 Spørgsmål 12:
Hvorledes vil ministeren sikre, at personer med behov får den hjælp i.h.t.  

 kapitel 14, herunder at ægtefælle/samlever og hjemmeboende børn til  

 hjælpsmodtagere ikke påføres ekstra arbejde? Svar:
 Bestemmelserne i forslaget om praktisk hjælp i hjemmet afløser  

 bistandslovens § 50, stk. 1, nr. 1, og § 51, stk. 1.
 Efter bistandsloven er kommunalbestyrelsen forpligtet til at sørge for, at  

 personer, der midlertidigt eller varigt har behov for hjemmehjælp i form af  

 personlig pleje eller praktisk bistand til nødvendige opgaver i hjemmet, kan  

 modtage hjælp til disse funktioner.
 Dette betyder, at den enkelte kommune er ansvarlig for, at der findes en  

 hjemmehjælpsordning i kommunen, som sikrer, at ældre og handicappede kan få  

 opfyldt deres behov for hjælp og pleje.
 Denne forpligtelse for kommunerne er uddybet i Socialministeriets  

 vejledning om sociale tilbud til ældre m.fl. fra juni 1996.
 Det fremgår blandt andet heraf, at der ved kommunens vurdering af det  

 konkrete behov for hjælp skal ske en samlet bedømmelse af familiens  

 situation.
 Det forudsættes herved, at husstandens eventuelle øvrige familiemedlemmer  

 deltager i udførelsen af de praktiske opgaver i hjemmet, men samtidig skal  

 der ved vurderingen af behovet for hjælp ikke stilles krav, der går ud over  

 de krav, der normalt stilles til disse parter.
 Der kan i den forbindelse ses på, hvordan arbejdsopgaverne i hjemmet blev  

 fordelt før, der opstod behov for hjemmehjælp.
 Det er hensigten til serviceloven at udarbejde en tilsvarende vejledning.  

 De ovenfor nævnte retningslinjer vil indgå i den nye vejledning.
 Spørgsmål 15:
Vil ministeren oplyse om realitetsforskellen i lovforslaget, hvor  

 selvejende institutioner er direkte nævnt, når det handler om dagtilbud for  

 børn, mens selvejende institutioner på f.eks. plejehjemsområdet er benævnt  

 som andre opgaveudførere? Svar:
På voksenområdet er der - til forskel fra børne- og ungeområdet - ikke  

 tale om egentlige institutionspladser, men om pladser i botilbud og en række  

 servicetilbud.
I praksis er der et betydeligt behov for fleksibilitet på  

 området, idet der i voksengruppen er meget forskellige behov, som bedst  

 tilgodeses med fleksible løsninger.
På både børne- og ungeområdet og på  

 voksenområdet kan opgaverne løses af selvejende institutioner, og kommunen  

 eller amtskommunen har i alle tilfælde ansvaret for såvel tilbudenes  

 kvantitet som kvalitet.
 Spørgsmål 19:
 I bistandsloven er det i § 73, stk. 6, fastlagt, at betalingen fastsættes  

 for et regnskabsår ad gangen på grundlag af dagtilbudenes budgetter.  

 Bestemmelsen ses ikke videreført i lovforslaget.
Vil en kommune, der i et år har ledige pladser, kunne reducere en  

 institutions budget i det efterfølgende år med et beløb svarende til antallet  

 af ledige pladser i det foregående - uden samtidig at nedsætte  

 forældrebetalingen? Eller med andre ord vil en kommune kunne opkræve 20 pct.  

 i forældrebetaling i et kalenderår og dernæst 40 pct. i det følgende  

 kalenderår, sådan at forældrebetalingen holder sig på 30 pct. i en af  

 kommunen fastlagt budgetperiode på 2 år? Svar:
 Jeg kan oplyse, at jeg vil fremsætte ændringsforslag til lovforslaget,  

 hvorefter reglen om, at fastsættelse af forældrebetalingen skal ske for et år  

 ad gangen på grundlag af dagtilbudenes budgetter, genindsættes.
 Det følger herefter, i lighed med de gældende regler i bistandsloven, at  

 det ikke vil være i overensstemmelse med betalingsreglerne at budgettere ud  

 fra andre forudsætninger, end at forældrebetalingen fastsættes som 30 pct. af  

 årets budgetterede udgifter.
 Det følger ligeledes, at det ikke er i overensstemmelse med  

 betalingsreglerne at nedsætte dagtilbudenes budgetter, f.eks. på grund af et  

 tidligere års underskud, uden at nedsætte forældrebetalingen tilsvarende.
 En del af spørgsmål 20:
På hvilken måde tages der højde for, at et overskud på driften af en  

 daginstitution ikke udloddes til ejerkredsen af institutionen? Svar:
 Private virksomheder, der vil drive dagtilbud med tilskud fra kommunen,  

 har herefter mulighed for at gøre dette ved at oprette en puljeordning, jf.  

 lovforslagets § 10 svarende til bistandslovens § 70, og herigennem indgå  

 aftale med en kommune om ydelse af et tilskud pr. barn til ordningen.
Det er kommunen, der afgør, om den vil yde støtte til en puljeordning, og  

 i givet fald med hvilket beløb.
Det er en generel forudsætning, at kommunen  

 har en forpligtelse til at påse, at de ydede tilskud og forældrebetalingen  

 alene anvendes efter formålet, dvs. til pasning af børn i puljeordningen.
Forældrebetalingen for børns ophold i puljeordninger kan ikke overstige 30  

 pct. af den enkelte puljeordnings budgetterede udgifter.
For puljeordninger,  

 der har indgået aftale før den 24. december 1993 gælder det dog, at  

 forældrebetalingen ikke kan overstige 30 pct. af de budgetterede udgifter i  

 tilsvarende kommunale tilbud.
 Der skulle således ikke kunne oparbejdes et overskud i ordningen, som kan  

 udloddes til den virksomhed, forældregruppe eller lignende, der står bag  

 puljeordningen.
Bilag II Socialministerens kommentar til henvendelse fra Socialpædagogernes  

 Landsforbund Under henvisning til L 229 - bilag 15, forslag til lov om social  

 service kommenteres hermed - i 80 eksemplarer - henvendelse fra  

 Socialpædagogernes Landsforbund Ad 1. Døgninstitutionsbegrebet og hjemmelen til at behandle og yde  

 nødvendig omsorg Det frmgår af SL's henvendelse, at der i selve institutionsbegrebet skulle  

 ligge en hjemmel til - evt. også imod institutionsbeboernes vilje - at  

 foretage den nødvendige behandling, optræning m.v., - som indeholdes i selve  

 optagelsen på den pågældende institutionstype.
Efter Socialministeriets opfattelse er det uklart, hvor langt  

 institutionsbegrebet kan benyttes som tilstrækkelig hjemmel til at foretage  

 handlinger imod beboernes ønsker.
Derimod ligger der efter Socialministeriets  

 opfattelse i selve det forhold, at det offentlige har pligt til - og påtager  

 sig - en omsorgs- og behandlingsforpligtelse over for f.eks. personer med  

 psykiske handicap, der ikke kan tage vare på egne interesser, en hjemmel til  

 at udøve den omsorg og behandling på et fagligt forsvarligt grundlag. (Efter  

 Socialministeriets opfattelse giver denne omsorgsforpligtelse et rum for den  

 nødvendige behandling og optræning, herunder også den behandling og optræning  

 der finder sted som led i et institutionsophold).
 Imidlertid er Socialministeriet enig i, at spørgsmålet om retssikkerheden  

 for mennesker, der ikke er stand til selv at tage vare på sine forhold, i  

 forbindelse med anvendelse af magt og tvang, herunder også den eventuelle  

 tvang, der kan være nødvendig som led i en almindelig daglig omsorg og  

 optræning, trænger til en afklaring.
 Også de seneste års udvikling på institutionsområdet i retning af, at  

 institutionen så vidt muligt skal opfattes som beboernes eget hjem, har efter  

 Socialministeriets opfattelse understreget behovet for at få drøftet og  

 afklaret hjemmelsspørgsmål til de foranstaltninger, der i praksis anvendes  

 over for mennesker med psykisk handicap i bofællesskaber og institutioner.
Socialministeriet har derfor nedsat et udvalg om psykisk handicappedes  

 retssikkerhed.
Formålet med udvalgsarbejdet er at styrke retssikkerheden for  

 personer, som er ude af stand til at handle fornuftsmæssigt på grund af  

 psykisk handicap.
 I den forbindelse er Socialministeriet opmærksom på, at overvejelser på  

 dette område også vil kunne styrke retssikkerheden for de personalegrupper,  

 der til daglig har ansvaret for de pågældende grupper.
 Udvalgsarbejdet påregnes afsluttet med udgangen af 1997. Det må forventes,  

 at udvalgsarbejdet vil kunne give anledning til lovgivning på området,  

 herunder evt. også til ændringer af § 107 i L 229.
Jeg har i øvrigt fremsat et ændringsforslag til § 109 i forslag til  

 servicelov, hvorefter kommuner og amter i en række tilfælde vil få pligt til  

 at tilbyde udarbejdelse af en handlingsplan for personer med nedsat fysisk  

 eller psykisk funktionsevne. Ændringsforslaget vil også medvirke til sikring  

 af retssikkerheden for de grupper af psykisk handicappede, der vil være  

 omfattet af ovennævnte udvalgsarbejde.
Handlingsplanerne vil skulle beskrive  

 både mål og midler i den enkelte sag.
Ad 2. Skelnen mellem større og mindre opholdssteder Begrebet opholdssteder i forslaget til servicelovens § 47 dækker ligesom  

 den nuværende regel i bistandslovens § 66 alle døgnopholdssteder uden for det  

 amtskommunale institutionsområde.
En traditionel plejefamilie er således også  

 et opholdssted, der skal godkendes.
 Reglen om godkendelse af opholdssteder for børn og unge trådte i kraft den  

 1. januar 1985, og fra dette tidspunkt og indtil 1. januar 1993 havde reglen  

 en udformning svarende til den nu foreslåede formulering af § 47.
 At man ved lovændringen pr. 1. januar 1985 fastsatte afgrænsningen mellem  

 kommunens og amtskommunens kompetence til at godkende opholdssteder til 4  

 børn og unge, skal ses på baggrund af de dagældende vejledende regler,  

 hvorefter der ikke burde placeres flere end 2-3 børn i pleje hos en familie,  

 og højst måtte anbringes 4 børn i pleje i samme familie.
Ved lovændringen præciseredes således den gældende forpligtelse for  

 kommunen til at sikre sig, at de anbringelsessteder for indtil 4 børn og  

 unge, der fandtes i kommunen, var velegnede til formålet.
Amtskommunen fik  

 samtidig en tilsvarende forpligtelse, når det drejede sig om  

 anbringelsessteder, der kunne modtage flere end 4 børn og unge, dvs. de  

 foranstaltninger som blev betegnet som institutionslignende.
Efter Socialministeriets opfattelse er der ikke grundlag for at pålægge  

 amtskommunerne forpligtelse til at godkende alle anbringelsessteder for børn  

 og unge, herunder traditionelle plejefamilier der f.eks. kan modtage 1-2 børn  

 eller unge.
Da lovforslaget ikke indeholder nogen regler for, hvordan et  

 opholdssted for børn og unge kan eller skal være organiseret, giver antallet  

 af børn og unge, der kan modtages, en klar afgrænsning mellem kommunens og  

 amtskommunens godkendelseskompetence.
Socialministeriet finder fortsat, at  

 antallet på 4 børn og unge er en rimelig skillelinje i denne henseende.
Ad 3. Muligheden for at private kan drive botilbud og andre ydelser  

 til voksne Efter lovforslaget har amtskommunerne ansvaret for at tilvejebringe  

 botilbud og træffe afgørelser om anbringelse for så vidt angår voksengruppen.  

 Der er til forskel fra børne- og ungeområdet ikke tale om egentlige  

 institutionspladser, men om pladser i botilbud.
I praksis er der et  

 betydeligt behov for fleksibilitet på området, idet der i voksengruppen er  

 meget forskellige behov, som bedst tilgodeses med fleksible løsninger.
Der er  

 ikke tilsigtet nogen indholdsmæssig ændring i den måde, tilbud tilvejebringes  

 på, og da amtskommunerne har det fulde ansvar for såvel tilbudenes kvantitet  

 som kvalitet, kan der ikke forventes at være behov for en afgrænsning af den  

 kreds, der kan oprette og drive tilbudene.
Bilag III Socialministerens kommentar til henvendelse fra Omsorgsorganisationernes  

 Samråd Under henvisning til L 228 - bilag 14 forslag til lov om retssikkerhed  

 og administration på det sociale område og til L 229 - bilag 14, forslag til  

 lov om social service kommenteres hermed - i 80 eksemplarer - henvendelse fra  

 Omsorgsorganisationernes samråd.
1. Private opgaveudførere på ældreområdet O.S. påpeger, at lovforslagene ikke »som i tidligere love«  

 anfører, hvem der må og kan varetage udførelsen af opgaver på ældreområdet,  

 men at forslagene derimod giver kommunerne ret til at vælge, hvem de vil have  

 til at udføre pleje- og omsorgsopgaver.
O.S.' kommentarer bygger på den misforståelse, at der er tale om en  

 ændring af gældende lovgivning.
Dette er ikke tilfældet.
 Der stilles ikke i bistandsloven krav om, at kommunen selv skal  

udføre opgaverne på ældreområdet.
 Kommunerne har således siden bistandslovens vedtagelse i 1974 haft  

 mulighed for at lade andre udføre opgaverne vedrørende hjemmehjælp -  

 selvejende institutioner har ikke på noget tidspunkt haft en særstatus i  

 relation til denne opgaveudførelse.
Og som et led i udviklingen på ældreområdet, hvor bolig og service  

 adskilles - og hvor institutionsbegrebet dermed forsvinder - er der med lov  

 nr. 1114 af 20. december 1995 sket en ophævelse af kravet om, at visse dele  

 af omsorgsarbejdet skal foregå i institution, og at ikke-kommunale  

 institutioner skal være selvejende institutioner.
Fra 1. januar 1996 er det  

 således ikke længere et krav, at f.eks. dagcenteraktiviteter skal foregå i  

 institution.
 Reglerne blev ophævet for at sikre kommunalbestyrelsen en større  

 fleksibilitet og mulighed for hensyntagen til særlige lokale forhold i  

 forbindelse med tilrettelæggelsen af omsorgsarbejdet.
 Da kommunen således allerede i dag har mulighed for at overlade selve  

 udførelsen af opgaverne på ældreområdet - eller dele heraf - til andre, og da  

 denne mulighed ikke er begrænset til non-profitorganisationer, er der  

ikke med lovforslagene tilsigtet nogen ændring af gældende ret; blot  

 en opretholdelse af status quo.
Hvis kommunen overlader udførelsen af opgaver til andre, påhviler det  

 overordnede ansvar for, at opgaverne udføres, fortsat kommunen.
Det er  

 kommunalbestyrelsen, der som offentlig myndighed træffer afgørelse om  

 tildeling af hjemmehjælp samt fører tilsyn med, at der gives den fornødne  

 hjælp, og at udførerne lever op til den kvalitet og de målsætninger, som  

 kommunalbestyrelsen har fastlagt.
Det er nødvendigt, at kommunalbestyrelsen, som har både det  

 indholdsmæssige og det økonomiske ansvar for hjemmehjælpsordningen, meget  

 præcist tager stilling til omfang og indhold af hjemmehjælpsydelsen og til,  

 hvilke krav om kvalitet hjemmehjælpen skal leve op til.
Dette gælder  

 hvadenten opgaverne udføres af kommunalt eller privat ansat personale.
I  

 førstnævnte tilfælde må kommunalbestyrelsen nøje informere og instruere det  

 udførende personale, mens kommunalbestyrelsen i sidstnævnte tilfælde må sikre  

 sig, at kontrakten med den private organisation/virksomhed el.lign.  

 indeholder de tilsvarende angivelser.
I bemærkningerne til Forslag til Lov om retssikkerhed og administration på  

 det sociale område er der gjort meget ud af at beskrive indholdet af  

 kommunalbestyrelsens pligt til at føre tilsyn.
Dette for at sikre, at  

 opgaveudførelsen - uanset hvem der står for denne - sker i nøje  

 overensstemmelse med de afgørelser, som kommunalbestyrelsen har truffet som  

 myndighed.
2. Delegation af afgørelseskompetence O.S. påpeger endvidere, at lovforslagene lægger op til en væsentlig  

 stramning af reglerne om, hvem der kan træffe afgørelser om bl.a. tildeling  

 af hjemmehjælp.
O.S. er i denne forbindelse bekymret for en indskrænkning i  

 de selvejende institutioners fremtidige mulighed herfor i forbindelse med  

 drift af integrerede hjemmehjælpsordninger.
 O.S. henviser med denne kommentar til reglen i § 9, stk. 2 i  

 bistandsloven, som ikke foreslås videreført i Lov om retssikkerhed og  

 administration på det sociale område.
 § 9, stk. 2, der kom ind i bistandsloven ved lov nr. 400 af 6. juni 1991,  

 giver kommunalbestyrelsen mulighed for at overlade beføjelsen til at træffe  

 afgørelser til en selvejende institution, når der er sammenhæng mellem  

 afgørelserne og den virksomhed, som den selvejende institution udfører for  

 kommunen.
 Begrundelsen for reglen var, at selvejende plejehjem skulle have mulighed  

 for at drive integrerede ordninger, dvs. fælles administration og personale  

 for hjemmehjælp til udeboende og pleje/omsorg til plejehjemsbeboere.
 Årsagen til, at § 9, stk. 2 ikke foreslås videreført, er, at når det  

 drejer sig om at tildele eller fratage borgerne hjælp, bør det - af hensyn  

 til borgernes retssikkerhed, bl.a. for at sikre ligebehandling af borgerne i  

 kommunen - være den ansvarlige myndigheds egne ansatte, som på myndighedens  

 vegne træffer afgørelserne.
Et ansættelsesforhold mellem den ansvarlige myndighed og dem, som træffer  

 afgørelserne, giver den bedste sikkerhed for, at myndigheden kan kontrollere,  

 at afgørelserne følger den linje, som myndigheden har besluttet, at der skal  

 være for f.eks. tildeling af hjemmehjælp.
Hertil kommer, at myndigheden i  

 kraft af de almindelige arbejdsgiverbeføjelser umiddelbart kan gribe  

 korrigerende ind, hvis der måtte være grund til dette.
Reglerne om, at kommunen - fra den 1. juli 1996 - skal give brugerne  

 skriftlig meddelelse om de afgørelser, der træffes om hjemmehjælp (indført  

 ved lov nr. 1114 af 20. december 1995), har bl.a. til formål, at øge  

 kommunens opmærksomhed om grundlaget for tildeling af hjemmehjælp.  

 Kommunalbestyrelsen bør være meget præcis, når den træffer beslutning om  

 serviceniveau m.v.
Og af hensyn til retssikkerheden for den enkelte  

 hjemmehjælpsmodtager bør der være klarhed om de kriterier, der skal anvendes,  

 når der træffes afgørelser om tildeling af hjemmehjælp.
 De beføjelser, som allerede er delegeret efter den gældende regel i  

 bistandslovens § 9, stk. 2, bevares dog efter de hidtil gældende regler, jf.  

 overgangsbestemmelsen i § 89, stk. 6 i Forslag til Lov om retssikkerhed og  

 administration på det sociale område.
 De ordninger, hvorefter kommunerne allerede har delegeret deres  

 beføjelser, forbliver således i kraft, hvilket indebærer, at de selvejende  

 institutioner, der i dag - i forbindelse med drift af integrerede ordninger -  

 træffer afgørelser om tildeling af hjælp, kan fortsætte hermed, indtil  

 kommunen selv beslutter noget andet.
3. Valgmuligheder for hjemmehjælpsmodtagere O.S. lægger vægt på, at brugerne får en egentlig ret til at vælge mellem  

 alternative udførere - »kommunale, selvejende non-profit eller  

 andre«.
 Jeg har fremsat et ændringsforslag til forslag til lov om social service,  

 hvormed der lægges op til en model for frit valg.
En person, som efter en afgørelse truffet af kommunen er berettiget til  

 praktisk hjælp eller støtte efter § 69, stk. 1, nr. 2 i lov om social  

 service, skal således kunne udpege en person, som ikke er ansat i kommunens  

 hjemmehjælpsordning, til at udføre opgaverne.
Den udpegede person skal  

 godkendes af kommunen, som herefter skal indgå en detaljeret skriftlig aftale  

 med den pågældende om opgaveudførelsen og betalingen herfor.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige henvendelser fra Kommunernes  

 Landsforening og Ældre Sagen.
 Der er af socialministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Enhedslistens medlemmer) lovforslaget til  

vedtagelse med de af socialministeren stillede ændringsforslag.  

 Flertallet vil stemme imod de af mindretallene stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
 Mindretallet bemærker, at lovforslaget på visse punkter er en forbedring  

 af den eksisterende lovgivning, men der mangler stadig meget.  

 Fremskridtspartiet har derfor stillet en række ændringsforslag som udtryk for  

 de steder, hvor Fremskridtspartiet ønsker forbedringer af lovforslaget.
 Fremskridtspartiet finder det rigtigt, at der sker en styrkelse af den  

 forebyggende indsats over for børn og unge, så opgaverne løses, inden de  

 udvikler sig til egentlige problemer.
Fremskridtspartiet finder det også godt, at der i lovforslaget sker en  

 understregning af kommunernes og amternes pligt til at samarbejde med de  

 frivillige sociale organisationer og foreninger.
Det samarbejde, der foregår  

 i dag, er et godt samarbejde, som fortjener udbygning og styrkelse.
De  

 frivillige private organisationer når ud i nogle områder, hvor de offentlige  

 myndigheder ikke når ud.
Derfor er det vigtigt med det frivillige element som  

 en samarbejdspartner.
Der er således tale om nogle forbedringer af loven, men der er fortsat en  

 række punkter, der trænger til opmærksomhed.
Disse punkter fremgår af de af  

 mindretallet stillede ændringsforslag.
Hvis ændringsforslagene vedtages, kan  

 Fremskridtspartiet stemme for det samlede lovforslag, hvis ikke  

 ændringsforslagene vedtages, stemmer Fremskridtspartiet imod det samlede  

 lovforslag.
Et andet mindretal (Enhedslistens medlem af udvalget) indstiller  

 lovforslaget til forkastelse.
Mindretallet vil stemme for de under nr.  

 7, 10, 11, 13 og 14 stillede ændringsforslag.
 ÆndringsforslagAf et mindretal (FP):
 Til § 2 1) Stk. 1 og 3 udgår.
 Til § 12 2) Stk. 2 udgår.
 Stk. 3-5 bliver herefter stk. 2-4.
 Af socialministeren , tiltrådt af et flertal (udvalget med  

 undtagelse af EL):
 3) I stk. 1, 3. pkt., ændres »§ 7, stk. 3,» til:  

 »§ 9«.
 Af et mindretal (FP):
 Til § 14 4) Stk. 2 udgår.
 Stk. 3 bliver herefter stk. 2.
 Til § 15 5) I stk. 1 udgår »30 pct. af«.
 Til § 27 6) Paragraffen udgår.
 Af et mindretal (FP), tiltrådt af et mindretal (EL):
 Til § 38 7) I stk. 1 ændres »15 år« til: »12  

 år«.
(Vedtages ændringsforslaget, foretages tilsvarende ændringer i §§ 39, 42,  

 54, 55 og 60.) Af et mindretal (FP):
 Til kapitel 10 8) Kapitlet (§§ 63 og 64) udgår.
 Af socialministeren, tiltrådt af et flertal (udvalget med  

 undtagelse af EL):
 Til § 77 9) I stk. 2 ændres »Valg af en  

 kontantydelse« til: »Tilskud«.
 Af et mindretal (FP), tiltrådt af et mindretal (EL):
 Til § 85 10) Efter stk. 1 indsættes som nyt stykke:
»Stk. 2. Amtskommunerne skal sørge for det nødvendige antal  

 stoffri døgnbehandlingspladser, således at ventelister kun undtagelsesvis  

 opstår.« Til § 92 11) I stk. 3 udgår ordene »når ganske særlige  

 forhold taler for det,».
 Af et mindretal (FP):
 Til § 97 12) I stk. 4 indsættes efter  

 »stomihjælpemidler« ordet: », høreapparater«.
 Af et mindretal (EL og FP):
 Til § 104 13) I 1. pkt. ændres »at få godtgørelse for  

 tabt arbejdsindtægt (plejevederlag)» til: »godtgørelse«.
 Til § 105 14) Stk. 1 affattes således:
»Plejevederlag efter § 104 svarer til hidtidig indtægt, dog mindst 1  

 gang og højest 1,5 gange det højeste dagpengebeløb, jf. lov om dagpenge ved  

 sygdom og fødsel.« Af et mindretal (FP):
 Til § 106 15) I stk. 1 ændres »14 dage« til:  

 »tre måneder«.
Bemærkninger Til nr. 1 Lov om social service skal kun være gældende for danske  

 statsborgere.
Udlændinge med lovligt ophold her i landet skal naturligvis  

 også have den nødvendige hjælp, men denne hjælp skal fremgå af  

 udlændingeloven og ikke af lov om social service.
Til nr. 2 Så længe det offentlige betaler 70 pct. eller mere i tilskud til  

 børnepasning og der er ventelister, må det være et rimeligt krav, at børnenes  

 forældre har brug for pasning af børnene.
Arbejdsløse forældre kan nemt have  

 børnene hjemme i en kortere eller længere periode, når der til gengæld gives  

 pasningsgaranti, når forældrene igen får arbejde.
 Ændringsforslaget ændrer ikke på, at børn med særlige behov for pasning  

 fortsat kan blive i et offentligt dagtilbud.
 Til nr. 3 Ændringen er redaktionel og en følge af de til 2. behandling  

 stillede ændringsforslag nr. 2 og 4.
Til nr. 4 Selvejende institutioner er selvejende institutioner og skal  

 have lov til fortsat at være det.
Hvis forældre vælger en selvejende  

 institution, må de være indstillet på, at de selvejende institutioner har  

 deres særpræg, som ikke skal ændres, medmindre ledelsen/bestyrelsen ønsker  

 det.
Til nr. 5 Forældrebetalingen bør være den fulde pris, så forældrene kan  

 sammenholde de faktiske udgifter med det produkt, de betaler for.
Ved fuld  

 betaling vil priserne alt andet lige falde og kvaliteten stige som en  

 naturlig følge af de markedsmæssige mekanismer.
Når skatteyderne betaler  

 mindst 70 pct. af udgifterne, er der en tendens til at glemme den faktiske  

 pris og blot lade priserne stige.
 Ændringsforslaget skal naturligvis modsvares af tilsvarende reelle  

 skattelettelser.
Til nr. 6 Det er Fremskridtspartiets opfattelse, at børnepasningsorloven  

 skal ophæves - gerne med en passende overgangsordning - således at  

 børnepasning og eventuel orlov i den forbindelse er noget, familierne selv  

 planlægger og betaler for.
Det skal naturligvis modsvares af tilsvarende  

 reelle skattelettelser.
Til nr. 7 Det er Fremskridtspartiets opfattelse, at børn over 12 år fuldt  

 ud er i stand til selv at tilkendegive deres mening om deres egen fremtid.  

 Børn over 12 år bør således tages med på råd og høres, inden beslutninger  

 bliver truffet.
Som konsekvens af denne holdning bør ministerens forslag om  

 15 år ændres til 12 år i alle de nævnte paragraffer.
Til nr. 8 Det offentlige skal ikke blande sig i private pasningsordninger.  

 Forældrene er de bedste til dagligt at vurdere kvaliteten i private  

 pasningsordninger, og de betaler selv udgifterne.
Det offentlige skal således  

 ikke have nogen kompetence i forhold til private pasningsordninger, når det  

 offentlige ikke giver tilskud eller støtte i øvrigt.
Det offentlige skal  

 fortsat have den almindelige tilsynspligt over for alle børn og unge, jf.  

 lovforslagets øvrige bestemmelser.
Til nr. 9 Ændringen er af redaktionel karakter.
Der er kun en type hjælp  

 efter § 77, stk. 1.
Til nr. 10 Det er ikke nok, at amtskommunerne giver tilbud om behandling  

 af stofmisbrugere.
Tilbud kan være mange ting, har kommunernes og  

 amtskommunernes kreativitet vist.
Det, der er altafgørende, er stoffri  

 døgnbehandling.
Det virker groft krænkende, at amtskommunerne dagligt afviser  

 døende narkomaner, fordi amtskommunerne ikke vil prioritere området højt nok.  

 Området er først prioriteret højt nok, når der ikke længere er narkomaner på  

 ventelister.
Til nr. 11 Det er ikke rimeligt, at handicappede skal være stavnsbundet og  

 kun kan få lov til at flytte, hvis amtskommunernes sagsbehandlere vurderer,  

 at der er ganske særlige forhold, der taler for det.
Selv efter vedtagelsen  

 af dette ændringsforslag vil det naturligvis være en forudsætning, at der er  

 et sted at flytte hen, men hvis der er det, skal den handicappede have lov  

 til at flytte.
Til nr. 12 Høreapparater er et hjælpemiddel på linje med de øvrige  

 hjælpemidler, der er nævnt.
Der skal derfor gælde de samme regler - alt andet  

 er diskriminering af en handicapgruppe.
Til nr. 13 og 14 Ændringsforslagenes hensigt er at sikre alle, der passer  

 en nærtstående døende, ret til plejevederlag uanset tilknytningen til  

 arbejdsmarkedet.
Det betyder, at personer, som f.eks. er hjemmegående, vil få  

 et plejevederlag svarende til det maksimale dagpengebeløb.
Der er stadig  

 mulighed for med udgangspunkt i det hidtidige indtægtsniveau at yde op til  

 1,5 gange det maksimale dagpengebeløb.
Til nr. 15 Det er ikke nok med 14 dages fortsat plejevederlag efter den  

 nærtståendes død.
Det må være rimeligt med 3 måneders fortsat plejevederlag,  

 så personen kan nå at komme ovenpå igen.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
