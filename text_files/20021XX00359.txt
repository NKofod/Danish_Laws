Skriftlig fremsættelse (2. april 2003) Indenrigs- og  

 Sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om sygehusvæsenet (Visitation til lands- og  

 landsdelsafdelinger  

 mv.).
(Lovforslag nr.
L 210).
 Jeg skal hermed tillade mig at fremsætte forslag til lov om  

 ændring af lov om sygehusvæsenet.
 Med lovforslaget, der er et led i udmøntningen af  

 regeringens regelforenklingsprogram, foreslås, at indenrigs- og  

 sundhedsministeren får adgang til at fastsætte nærmere regler om visitation  

 til  

 lands- og landsdelsafdelinger.
Lands-landsdelspatienter skal ifølge amternes praksis i dag  

 først henvises til behandling på bopælsamtets sygehuse, før de kan opnå  

 kaution/visitation til en lands-landsdelsafdeling.
Det betyder, at disse  

 patienter i langt de fleste tilfælde   medmindre de er akutte   står på  

 venteliste to-tre gange, før de kan modtage den nødvendige behandling på et  

 sygehus med lands- eller landsdelsfunktion.
Det er ikke rimeligt.
Bemyndigelsen vil derfor blive udnyttet til at give  

 praktiserende læger og speciallæger samt udenamtssygehuse adgang til at  

 henvise  

 visse særlige patientgrupper direkte til en lands-landsdelsafdeling.
Det  

 drejer  

 sig typisk om gravide insulinkrævende diabetikere, og patienter med HIV,  

 svære  

 tilfælde af blødende tarmsygdomme og svære inflammatoriske gigtsygdomme.
Henvisning skal ske efter Sundhedsstyrelsens eksisterende  

 vejledning om specialeplanlægning, der er aftalt med amterne og de lægelige  

 selskaber.
Vejledningen indeholder nærmere bestemte kriterier for, i hvilke  

 tilfælde patienter skal henvises til behandling på en  

 lands-landsdelsafdeling.  

 Sundhedsstyrelsen vil som led i gennemførelsen af lovforslaget udsende en  

 uddybende vejledning til de praktiserende læger og praktiserende speciallæger  

 om de nye henvisningsmuligheder.
 Lovforslaget indeholder desuden hjemmel til, at indenrigs-  

 og sundhedsministeren kan gennemføre internationale aftaler, der forpligter  

 Danmark til at yde vederlagsfrie sygehusbehandling til personer, som er  

 tilknyttet  

 styrker eller militære hovedkvarterer og deres familiemedlemmer under ophold  

 her i landet.
 Endelig foreslås en opdatering af lovens bestemmelser om  

 beløb til personlige fornødenheder til pensionister under indlæggelse på  

 sygehus.
 Lovforslaget fremsættes først nu som følge af nærmere  

 drøftelser med Amtsrådsforeningen om lovforslaget og Sundhedsstyrelsens  

 vejledning til de praktiserende læger og praktiserende speciallæger.
 Jeg skal hermed anbefale lovforslaget til Folketingets  

 velvillige behandling.
