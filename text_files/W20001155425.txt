Nyt fra Ankestyrelsen - dagpengerefusion -  

 problemer på arbejdspladsen - af fuldmægtig Ellen Toft Larsen Ankestyrelsen bragte i martsnummeret af Nyt fra  

 Ankestyrelsen (nr. 1/00) et indlæg om arbejdsgiveres ret til  

 dagpengerefusion for løn udbetalt under fravær som følge  

 af problemer på arbejdspladsen.
Indlægget var foranlediget af, at  

 SM D-3-98 havde givet anledning til en del omtale.
 Indlægget sluttede med en oplysning om, at  

 Ankestyrelsen havde antaget en sag om samme emne til principiel behandling.  

 Afgørelsen i denne sag er udsendt som SM D-6-00.
Kort tid efter denne afgørelse behandlede  

 Østre Landsret en lignende sag.
Ankestyrelsen har orienteret herom i  

 SM D-8-00.
Problemstillingen En arbejdsgiver, der yder løn under fravær  

 fra arbejdet, er berettiget til at få udbetalt de dagpenge, som  

 lønmodtageren ellers selv ville have ret til fra kommunen  

 vedrørende samme arbejdsforhold (dagpengelovens § 26).
 Der er altså tale om et krav, der er afledet af, om  

 lønmodtageren ville have kunnet få sygedagpenge fra kommunen,  

 hvis der ikke var blevet udbetalt løn.
Uarbejdsdygtighed på grund af sygdom Efter pkt. 23 i dagpengevejledningen foretages vurderingen  

 af lønmodtagerens uarbejdsdygtighed som udgangspunkt i forhold til det  

 arbejde, der blev udført før sygemeldingen.
 Ifølge vejledningens pkt. 24 kan vurderingen efter  

 en vis sygemeldingsperiode ikke udelukkende foretages ved at sammenholde  

 virkningen af lidelsen med karakteren af arbejdet f ør sygemeldingen.  

 Bedømmelsen må ske på et bredere grundlag, således  

 at den pågældende kun kan betragtes som uarbejdsdygtig, når  

 sygdommen afskærer den pågældende fra at påtage sig  

 arbejde, som anses for passende.
 Østre Landsret udtalte i sagen i SM D-8-00, at  

 principperne om bredere vurdering også måtte gælde for  

 sygefravær begrundet i samarbejdsproblemer på en arbejdsplads.  

 Retten tiltrådte, at der som angivet i vejledningen som udgangspunkt  

 ikke allerede fra starten af en sygeperiode stilles krav om, at en  

 lønmodtagers uarbejdsdygtighed skal bedømmes uafhængigt  

 af den pågældendes arbejdsforhold.
Der kan ikke angives nogen tidsgrænse for,  

 hvornår man kan/skal gå over til den bredere vurdering.
Der kan  

 heller ikke stilles særlige krav vedrørende sygdommens  

 årsag.
Praksis De to sager, der er udsendt som D-6-00 pg D-8-00,  

 indeholder ingen grundlæggende ændring af hidtidig praksis, men  

 er udtryk for en mere nuanceret praksis, end SM D-3-98 tilsyneladende giver  

 udtryk for.
SM D-3-98 vil derfor udgå af praksisoversigten.
Det afgørende er altså, om  

 lønmodtageren kan betragtes som uarbejdsdygtig på grund af  

 sygdom.
Afgørelsen heraf beror på en samlet vurdering af alle  

 sagens omstændigheder, herunder ikke mindst de lægelige  

 oplysninger og oplysningerne fra lønmodtageren selv.
Ved vurderingen af spørgsmålet om  

 uarbejdsdygtigheden skyldes sygdom, kan det fx være relevant at se  

 på, om lønmodtageren har søgt læge i forbindelse  

 med sygemeldingen og eventuelt senere i forløbet, eller om der er  

 iværksat medicinsk behandling, jf.
SM D-6-00. Hvis lønmodtageren  

 ikke har søgt læge, kan dette tale imod, at fraværet  

 skyldes sygdom.
Det kan også indgå i vurderingen, om der er en  

 forventning om, at arbejdet vil blive genoptaget eller faktisk blev  

 genoptaget, og om der er tale om et fortsat ansættelsesforhold.
Partshøring Her er det vigtigt, at kommunerne er omhyggelige med at  

 foretage partshøring, så der er mulighed for at forklaringer fra  

 sagens parter bidrager bedst muligt til sagens oplysning.
Afslutning Ankestyrelsen finder ikke grundlag for at genoptage  

 tidligere afgjorte sager af egen drift, men vil selvfølgelig se  

 på konkrete anmodninger om genoptagelse og iøvrigt følge  

 udviklingen på området.
