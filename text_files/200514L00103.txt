Betænkning afgivet af Uddannelsesudvalget den 22. november  

 2005 Betænkning over Forslag  

 til lov om ændring af lov om bonus til elever i ungdomsuddannelse med lønnet  

 praktik (Omlægning af bonusordningen) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 6. oktober 2005 og var til 1.  

 behandling den 11. oktober 2005. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 26. august 2005 dette udkast  

 til  

 udvalget, jf. (folketingsåret 2004-05, 2. samling) alm. del  bilag 146.  

 Den 4.  

 oktober 2005 sendte undervisningsministeren de indkomne høringssvar samt et  

 notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
 Socialdemokratiets, Socialistisk Folkepartis og Enhedslistens  

 medlemmer af udvalget udtaler, at det foreliggende lovforslag handler om at  

 tage millioner af kroner fra landets lærlinge.
Den oprindelige lov om bonusordningen var en lov, som vi  

 var med til at få gennemført.
Formålet var at kompensere  

 erhvervsskoleeleverne  

 for en skatteomlægning i 2001.
 Lovforslaget fjerner den løbende kompensation og fjerner dermed  

 mange millioner fra landets lærlinge og samler beløbet som en bonus ved  

 færdiggørelsen af uddannelsen.
 For os er det vigtigt at sikre, at flere unge mennesker får  

 en uddannelse, og det gælder selvfølgelig også erhvervsskoleeleverne, men det  

 er ikke tanken om, at man kan hente 3.000 kr. om et par år, der får nogen til  

 at fuldføre en uddannelse.
Lovforslaget rammer for det første de elever, som falder fra, og  

 som bliver udsat for en reel nedskæring.
For det andet vil de elever, som  

 gennemfører uddannelsen, opleve en forringelse i hverdagen.
Lovforslaget er  

 et  

 nedskæringsforslag, som vi ikke kan støtte.
 Det Radikale Venstres medlemmer af udvalget  

 kan ud fra en samlet betragtning ikke støtte lovforslaget.  

 Det er isoleret set positivt, at der vil kunne gennemføres en markant  

 administrativ lettelse, men hvis man ser på ordningens indhold, bliver der  

 klare negative momenter.
Den nuværende ordning er  

 ikke tænkt uddannelsesmotiverende.
Den er gennemført som en kompensation for  

 skattemæssige ændringer.
Overvejelsen må derfor dels være, om vi ville have  

 støttet indholdet i en sådan ordning, dels om vi selv ville finansiere den.  

 Om  

 finansieringen kan siges, at ordningen finansieres af eleverne selv, samtidig  

 med at der sker en omfordeling på knap 12 mio. kr. fra elever, der afbryder  

 deres uddannelse, til statskassen.
Det statslige provenu går ikke engang  

 tilbage  

 til uddannelserne som bidrag til stadig højere kvalitet.
Den foreslåede  

 ordnings indhold kan beskrives som en yderst beskeden præmie for at  

 gennemføre  

 én type af uddannelser, mens andre  eguen samt alle de gymnasiale  

 uddannelser  

  udelades.
Nyordningen ligner en tilfældig knopskydning, hvis  

 adfærdsmæssige  

 effekter man kan have sine tvivl om, og som kan rejse krav om lignende  

 ordninger på andre uddannelser.
Det Radikale Venstre  

 finder det vigtigt at fastholde, at det i sig selv er et gode at gøre sin  

 uddannelse  

 færdig.
Det er der i sig selv mange fordele forbundet med: et faglært  

 arbejde,  

 adgang til videre uddannelse og papir på en formel kompetence.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Karin Nødgaard (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Anne Baastrup (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 32 Bilagsnr.
