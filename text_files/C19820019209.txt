 1.
Ligningsrådets og statsskattedirektoratets tilsyn med ligningen Efter skattestyrelseslovens kapitel 3 påhviler det statsskattedirektoratet  

 og ligningsrådet, der i forening udgør den øverste lignings- og  

 vurderingsmyndighed, at føre tilsyn med ligningsmyndighedernes arbejde og at  

 kontrollere ansættelser foretaget af disse.
Det skal herved sikres, at  

 ligningen sker på behørig og ensartet måde over hele landet.
 Som led heri skal statsskattedirektoratet og ligningsrådet udarbejde en  

 årlig plan for ligningens foretagelse og tilsynet hermed.
 I planerne kan indgå, at der efter kriterier fastlagt af rådet og  

 direktoratet udtages bestemte kategorier af selvangivelser eller punkter på  

 selvangivelsen til gennemgang ved ligningen efter nærmere angivne  

 retningslinier, og at andre selvangivelser kun gennemgår en mere formel,  

 eventuel maskinel kontrol.
 Statsskattedirektoratet tilvejebringer oplysninger til brug ved kontrol af  

 selvangivelserne og sørger for, at oplysninger meddeles ligningsmyndighederne  

 til brug ved ligningen.
 Statsskattedirektoratet informerer ved udsendelse af skriftlige  

 vejledninger og ved instruktionsmøder m.v. ligningsmyndighederne om forhold  

 af betydning for deres arbejde, herunder om ny lovgivning og om den praksis,  

 som kan udledes af afgørelser truffet af domstolene, ministeren  

 (skattedepartementet), landsskatteretten, ligningsrådet og direktoratet selv.
 Statsskattedirektoratet og ligningsrådet meddeler ligningsmyndighederne  

 anvisninger såvel med hensyn til den formelle fremgangsmåde som med hensyn  

 til tilrettelæggelsen og gennemførelsen af selve ligningen.
 Ligningsrådet har besluttet, at ligningsarbejdet for indkomståret 1982  

 skal tilrettelægges og afvikles efter følgende retningslinier:
 2.
Kommunernes ligningsplan Kommunerne og ligningskommissionerne skal i henhold til forretningsorden  

 for ligningskommissionerne udarbejde en plan for ligningen i den enkelte  

 kommune.
Denne plan skal udarbejdes under behørig hensyn tagen til  

 ligningsrådets og statsskattedirektoratets retningslinjer.
 2.1.
Ligningsplanen skal indeholde - eventuelle beslutninger om opdeling af ligningskommissionen i  

 besluttende led, jf. skattestyrelseslovens § 1, stk. 5.
 - beslutninger om ligningskommissionens bemyndigelse til formanden efter §  

 11, stk. 1, i bekendtgørelse af forretningsorden for ligningskommissioner og  

 til skatteadministrationen efter skattestyrelseslovens § 3, stk. 3.
 - en bestemmelse om planens ajourføring eller optagelse til revision,  

 f.eks. pr. 1. november 1983.
 - en oversigt over de udsøgningskriterier, ligningskommissionen har valgt.  

 "Oversigt over udsøgningskriterier for 1982" kan optages som bilag  

 til ligningsplanen.
 2.2.
Ligningsplanen bør indeholde oplysning om de personaleressourcer, der vil  

 være til rådighed for ligningsarbejdet frem til den 31. marts 1984. Det vil  

 være hensigtsmæssigt i ligningsplanen at opstille forslag til fordelng af  

 disse ressourcer i hovedarbejdsopgaver f.eks. ligning af - almindelige lønmodtagere - "tunge" lønmodtagere og repræsentanter - lettere regnskaber - almindelige regnskaber - landbrugsregnskaber - selskaber m.v.
- dødsboer Det bør fremgå af ligningsplanen, om kommunen deltager i indberetningen af  

 regnskabsoplysninger på virksomhedsskemaer til statens ligningssystem for  

 erhvervsdrivende (SLS-E-systemet).
 Kommunerne må være indforstået med at skulle afsætte ressourcer til  

 gennemførelse af de kontrolforanstaltninger, der er nævnt nedenfor under  

 punkt 4.7. og 4.8.
 3.
Ligningens foretagelse 3.1.
Ligningsgrundlaget Ligningsgrundlaget er selvangivelse/erklæring, kontroloplysninger fra  

 kontrolbilagssystemet samt øvrige indfordrede kontroloplysninger.
 Skatteydere, der har underskrevet erklæringen og samtidig har udfyldt  

 enkelte punkter på selvangivelsens side 3 og 4, anses for at have indgivet  

 behørig selvangivelse.
 Har skatteyderen misforstået erklæringsordningen, beregnes ikke tillæg  

 efter skattekontrolloven.
 3.2.
Ligningskontrol- og udsøgningssystemet (SLS) 3.2.1.
 Statens lignings- og kontrolsystem er opbygget med henblik på i størst  

 muligt omfang at gøre lønmodtagerligningen maskinel og, hvor det ikke er  

 muligt, at danne grundlag for en systematisk udvælgelse af de selvangivelser,  

 der skal kontroleres nærmere.
 I 1982 omlægges udskrivningen af oplysninger fra ligningssystemet.  

 Oplysninger fra det hidtidige kontrolbilag R 75 og udsøgningsbilag S 400 vil  

 blive udskrevet på en blanket - kontrol- og udsøgningsblanket R 75.
Blanketten vil som hovedregel blive udskrevet, når personen er udsøgt.
Der  

 vil dog blive udskrevet R 75 for alle personer med ligningsartkode  

 (erhvervsdrivende og "tunge" lønmodtagere m.v.), således at  

 regnskabsligningen straks kan påbegyndes.
Ligningssystemet er tilrettelagt således, at der kun er behov for en  

 blanket ved ligningen.
Kommuner, der ønsker at indsortere R 75 i  

 ligningscharteque, inden sagsbehandlingen påbegyndes, kan bestille en  

 styringsblanket ("ny" S 400).
Det fælles udsøgnings- og kontrolbilag gør det muligt at starte  

 udsøgningen i forbindelse med 1. indgangstest.
Udsøgningen afvikles i  

 forbindelse med hver af de centrale indgangstests, det vil sige i 10 kørsler.
 Selvangivelserne for skatteydere, der nøjes med at underskrive  

 erklæringen, gennemgår de samme kontroller m.v. i kontrol- og  

 udsøgningssystemet som de øvrige selvangivelser.
 3.2.2.
Kontroloplysninger på blanketterne R 75 og R 75s Som led i lignings- og kontrolarbejdet opsamles en række oplysninger om  

 skatteyderens indkomst- og formueforhold.
For personer med ligningsartkode og  

 med forskudt regnskabsår udskrives oplysningerne automatisk på kontrol- og  

 udsøgningsblanket R 75. Der udskrives samtidig R 75 for disses ægtefæller.  

 For øvrige skatteydere udskrives R 75 kun, hvis skatteyderen er udsøgt eller  

 kommunen har rekvireret udskrivning af R 75.
 For aktie- og anpartsselskaber udskrives oplysninger automatisk på R 75s.  

 Kontrolbilaget for selskaber m.v. udskrives første gang i april 1983.
 I tiden juli - december 1983 udskrives på særskilt blanket - oplysninger  

 om rente af private pantebreve, som er indberettet til  

 statsskattedirektoratet som led i den stikprøvevise kontrol af  

 pantebrevsrenter.
 I august 1983 udskrives på særskilt blanket oplysninger om byggeudgifter  

 til brug ved kontrolarbejdet, jf. lov nr. 224 af 8. juni 1979 om kontrol med  

 visse byggearbejder m.v.
 3.2.3.
Udsøgningssystemet Systemet bygger på en maskinel registrering og sammenligning af  

 forskellige skatteregistres indhold og er opbygget med sorteringsgrupper og  

 kriterier.
Der udsøges automatisk for indkomstdifferencer, der fremkommer ved  

 maskinel sammenligning af selvangivelse og kontroloplysninger, og desuden i  

 en række særlige situationer.
Det drejer sig om følgende forhold:
- A-indkomstdifferencer - B-indkomstdifferencer - renteindkomstdifferencer - Ejendomssalg - Fejl ved beregning af ejendomsoverskud eller -underskud - Skatteyderen eller dennes ægtefælle er død i 1982 - Fejl i mandtalskoder Herudover kan den enkelte kommune selv fastsætte yderligere kriterier,  

 efter hvilke selvangivelser ønskes udtaget til nærmere ligningsmæssig  

 kontrol.
Dette bør dog først ske, efter der er afsat ressourcer til de under  

 punkt 4.7. og 4.8. nævnte aktiviteter.
Deltagelse i 7. og 10. udsøgningskørsel er obligatorisk.
Derved sikres at  

 udsøgningen også omfatter tilfælde, hvor oplysningssedlerne er indgået med  

 forsinkelse.
Dette har endvidere betydning for skatteydere, der har  

 underskrevet erklæring på selvangivelsen.
 Systemernes nærmere indhold fremgår af statsskattedirektoratets  

 "Vejledning om slutopgørelsen m.v. for 1982", som vil blive udsendt  

 til kommunerne.
 3.4.
Statens ligningssystem for erhvervsdrivende (SLS-E) 3.4.1.
 Ligningssystemet for erhvervsdrivende er en videreførelse af det  

 edb-system, som med virkning for indkomståret 1978 blev indført til støtte  

 for sagsstyringen og -fordelingen.
 For indkomståret 1981 blev systemet udvidet væsentligt.
Stamoplysningerne blev udvidet med VIRKNR.
For 1982 udvides  

 stamoplysningerne og der udsendes udskrift af, efter hvilke af følgende  

 kriterier en erhvervsdrivende er optaget på mandtallet:
1. Aktiv i den centrale register over  

 indeholdelsespligtige (CIR-K) 2. Ligningsart som erhvervsdrivende (Ligningsartkode  

 2, 3, 4, 6, 7 eller 9) i det centrale skatteyderregister (CSR-L) 3. Registreret med over- eller underskud af virksomhed  

 i det centrale skatteyderregister (CSR-L) 4. Aktiv i toldvæsenets VIRK-register Systemet videreføres for indkomståret 1982 med indberetning til  

 SLS-E-systemet af regnskabsoplysninger for samme statistiske udsnit af de  

 erhvervsdrivende som for indkomståret 1981. De indberettede  

 regnskabsoplysninger registreres i SLS-E, og der beregnes nøgletal for de  

 indberettede virksomheder, ligesom der foretages branche- og  

 årssammenligninger.
Oplysningerne udskrives til brug ved ligningen og er  

 terminaltilgængelige.
Indberetningen af regnskabsoplysninger foretages via  

 amtsskatteinspektoraterne på virksomhedsskemaer, der udskrives fra  

 statsskattedirektoratet.
Skemaerne udfyldes efter nærmere aftale mellem den  

 enkelte kommune og amtsskatteinspektoratet.
For kommuner, der ikke ser sig i  

 stand til at udføre arbejdet, foretages indberetningerne af  

 amtsskatteinspektoratet.
 Der er adgang for ligningsmyndighederne til at foretage supplerende  

 indberetninger, f.eks. for selvangivelser, der udtages til nærmere kontrol.
 Systemet vil gøre det muligt at indvinde erfaringer om, hvilke nøgletal og  

 tilsvarende sammenhænge af regnskabstal der for den enkelte  

 erhvervsvirksomhed og for branchen kan benyttes i lignings- og  

 kontrolarbejdet, herunder årssammenligninger for den enkelte virksomhed og  

 for branchen.
 Det forventes, at der, efterhånden som SLS-E-systemet udvikles og  

 indarbejdes, kan frigøres personaleressourcer til styrkelse af  

 kontrolindsatsen.
 3.4.2.
 For indkomståret 1982 indeholder systemet herefter følgende:
 1. Et mandtal over skattepligtige erhvervsdrivende  

 personer og selskaber m.v., som udsendes til kommuner og  

 amtsskatteinspektorater i marts 1983.
 2. En SLS-E udskrift for hver enkelt skattepligtig der  

 er optaget på mandtallet.
 3. Virksomhedsskemaer til brug ved indberetning af  

 regnskabsoplysninger for det antal virksomheder, der som minimum skal indgå i  

 branche- og årssammenligningen.
 4. En liste over erhvervsdrivende opdelt efter  

 branche.
 5. For de kommuner, der for indkomståret 1981 har  

 indberettet årstal for udsøgning af erhvervsdrivendes selvangivelser til  

 kontrol, udskrives en liste over de skatteydere, der er planlagt kontrolleret  

 for indkomståret 1982.
 SLS-E-systemet - herunder resultatmateriale for de særligt indberettede  

 virksomheder - er nærmere beskrevet i "Vejledning om statens  

 ligningssystem for erhvervsdrivende (SLS-E)".
 3.4.3.
Andre aktiviteter, herunder indberetninger Indberetning til statens ligningssystem for erhvervsdrivende af omfanget  

 af den udførte kontrol er obligatorisk.
Der foretages en kvalificeret  

 gennemgang af samtlige selvangivelser og regnskaber med henblik på  

 tilrettelæggelsen af et videre ligningsarbejde.
Efterhånden som  

 ligningsarbejdet afvikles, indberettes omfanget af den udførte kontrol  

 angivet som partiel kontrol eller total kontrol.
 For de kommuner, der har etableret eller agter at etablere ordninger,  

 hvorefter erhvervsdrivende over en årrække udtages til kontrol, er der  

 mulighed for at indberette det årstal, i hvilket en erhvervsdrivendes  

 selvangivelser er planlagt udtaget til nærmere kontrol.
Den igangværende registrering af hovedaktionærforhold m.v.,  

 interessentskaber, partrederier, kommanditselskaber og andre flerejede  

 selskaber videreføres og udbygges.
For virksomheder med flere ejere skabes  

 reference mellem disse, og der udpeges en kommune, som skal kontrollere  

 virksomhedsregnskabet.
 Der bør i fornødent omfang udarbejdes oversigter til belysning af  

 koncernens opbygning og struktur.
 Indberettede og registrerede data indgår i grundlaget for udarbejdelse af  

 statistikker, der udsendes til kommunerne og amtsskatteinspektoraterne, bl.a.  

 til brug ved planlægningen og tilsynet med ligningen.
 3.4.4.
Den fremtidige udvikling af SLS-E-systemet Statsskattedirektoratet vil for kommende år i samarbejde med kommunerne  

 søge at indarbejde dataindholdet til SLS-E-systemet i selvangivelsen for  

 erhvervsdrivende (S 10), så særskilt indberetning til SLS-E-systemet  

 bortfalder.
Endvidere er det meningen, at erfaringerne fra den supplerende  

 SLS-E-analyse, hvori 32 kommuner deltager, skal indgå i arbejdet med at  

 videreudvikle SLS-E-systemet til et egentligt udsøgningssystem.
 4.
Retningslinier for ligningen 4.1.
Anvisninger Statsskattedirektoratets anvisninger om ligningen for 1982 udsendes i  

 januar måned 1983 i "Meddelelser fra statsskattedirektoratet og  

 ligningsrådet". Anvisningerne, der er godkendt af ligningsrådet, er  

 bindende for de lignende myndigheder, herunder skatterådene.
 4.2.
Ligningsvejledning 1982 Statsskattedirektoratets ligningsvejledning for personer udsendes til  

 skattemyndighederne i slutningen af marts 1983.
 Ligningsvejledningen for selskaber udsendes omkring 1. april 1983.
 Vejledningen om overenskomster til undgåelse af dobbeltbeskatning udsendes  

 i maj måned 1983.
 Vejledningerne finder anvendelse ved ligningen for indkomståret 1982. De  

 giver udtryk for direktoratets opfattelse af gældende praksis og skal i  

 almindelighed følges af hensyn til kravet i skattestyrelseslovens § 14 om, at  

 ligningen skal være ensartet over hele landet.
 4.3.
Revisionsmeddelelser Statsskattedirektoratet udsender i begyndelsen af 1983 en  

 revisonsmeddelelse om retningslinier for kontrollen med prisfastsættelsen ved  

 vareudveksling m.v. mellem koncernforbundne selskaber hvoraf et eller flere  

 ligger i udlandet, jf. punkt 4.8.6.
 Indsamlingen af lokalt indhentede erfaringer om skatteunddragelser vil  

 blive fortsat og videregivet, dels ved møder med lokalforvaltningen, dels ved  

 revisionsmeddelelser.
 4.4.
Skatteydere med ukomplicerede skattemæssige forhold Ligningsarbejdet skal tilrettelægges og afvikles, så det tilstræbes, at  

 alle skatteydere med ukomplicerede skattemæssige forhold (almindelige  

 lønmodtagere og pensionister m.v.) er færdigbehandlet, inden første  

 slutopgørelse udsendes.
 4.5.
Forhøjelse af skatteansættelser, hvori indgår skønsmæssig vurdering Ved statsskattedirektoratets cirkulære nr. 487 af 3. november 1976 er det  

 bestemt, at forhøjelser af en skønsmæssig værdiansættelse af enkeltposter,  

 der vedrører privatforbruget, ikke kan ske, medmindre forhøjelsen er  

 væsentlig, og at en sådan ændring ikke kan foretages efter udsendelse af  

 første slutopgørelse.
Med henblik på en hensigtsmæssig tilrettelæggelse af ligningsarbejdet er  

 det ved SD-cirkulære 1979-17 bestemt, at der for bogførings- og  

 regnskabspligtige kan foretages forhøjelser af skønsposter efter udsendelse  

 af første slutopgørelse, såfremt selvangivelsen er udtaget til partiel eller  

 total kontrol, og der på forhånd er givet meddelelse herom.
Reglerne omtales  

 nærmere i ligningsvejledningen.
 4.6.
Udtagelse og indberetning af bødesager For at sikre en ensartet udtagelse af sager, hvor det må antages, at der  

 foreligger overtrædelse af skattekontrollovens § 13 eller straffelovens §  

 289, er det ved skrivelse af 27. december 1977 pålagt kommunerne at udtage og  

 indberette sager, hvori overtrædelse skønnes at foreligge, til  

 amtsskatteinspektoraterne.
 4.7.
Ligningskontrol og kontrolsamarbejde 4.7.1.
Der vil i 1983 ske en udvidelse af samarbejdet mellem skattevæsenet,  

 toldvæsenet og politiet.
Amtsskatteinspektoraterne og kommunerne vil blive  

 inddraget i dette arbejde.
 4.7.2.
Statsskattedirektoratet og ligningsrådet finder det på baggrund af  

 erfaringer indhøstet ved kontrollen med ligningen for indkomståret 1981  

 nødvendigt at øge kontrollens effektivitet og forebyggende virkning.  

 Ligningskontrollen bør i større omfang end hidtil ske i form af revision ude  

 i virksomhederne, ved kombinerede arbejdsgiver- og ligningskontrolbesøg og  

 ved besøg tilrettelagt i samarbejde med toldvæsenet.
Det opnås herved også at  

 virksomheder, som efterlever lovgivningens krav, ulejliges mindst muligt.
De  

 kommunale ligningsplaner bør indeholde et mål for kontrol på stedet,  

 eventuelt angivet ved antal planlagte besøg.
Stamoplysningerne i SLS-E-systemet er for 1982 udvidet med oplysninger om  

 toldvæsenets VIRKNR.
Kommunerne bør kontrollere, at momsregistrerede  

 virksomheders ejere selvangiver over/underskud ved virksomhed.
Ved planlægningen af revisionsindsatsen er det vigtigt, at også offentlige  

 myndigheder, institutioner, betydende foreninger og fonde inddrages, også med  

 henblik på kontrol af at pligten til at indsende oplysningssedler i medfør af  

 skattekontrollovens § 7 er overholdt.
Endvidere udskrives der  

 kontroloplysninger om omsætning med erhvervsdrivende, udbetalte vederlag m.v.
 Manglende overholdelse af indberetningspligt indberettes til  

 amtsskatteinspektoraterne med henblik på ansvarsspørgsmålet.
 4.7.3.
Flere af de kontrolaktioner, som statsskattedirektoratet har iværksat i de  

 senere år, har vist sig i særlig grad at vedrøre enkelte  

 amtsskatteinspektorater og kommuner.
Statsskattedirektoratet vil derfor i  

 efteråret 1982 opfordre amtsskatteinspektørerne til, efter samråd med  

 kommunerne, at fremkomme med forslag til initiativer, som egner sig for en  

 lokalt afgrænset indsats.
4.7.4. Lokale kontrolaktioner skal, hvad enten de sker på lokalt initiativ  

 eller på foranledning af statsskattedirektoratet, indberettes til  

 statsskattedirektoratet.
Der vil herved kunne ske en hensigtsmæssig  

 koordination af de lokale kontrolaktioner, ligesom man vil kunne informere om  

 erfaringer fra aktioner af tilsvarende art.
 4.8.
Særlige kontrolaktioner 4.8.1.
 Kontrolarbejdet med afdækning af transaktioner med skattelylande  

 videreføres i 1983. I denne forbindelse erindres om de afsagte domme, hvorved  

 skatteydere er idømt betydelige skatteefterbetalinger og straffe i form af  

 bøder og fængsel.
 4.8.2.
I 1982 er indhøstet erfaringer ved undersøgelse af anbringende om ophør af  

 skattepligt.
Erfaringerne viser, at kontrollen hermed må skærpes betydeligt.  

 Statsskattedirektoratet vil informere herom og anvise et antal emner for en  

 intensivering af kontrollen.
Statsskattedirektoratet vil tilrettelægge en  

 ændret procedure for dokumentation for indtræden af skattepligt i andet land.  

 Der vil ved forhandlinger med fremmede skattemyndigheder blive sikret øget  

 udveksling af informationer til støtte for ligningsarbejdet her i landet.
 4.8.3.
 Statsskattedirektoratet udbygger i disse år det internationale samarbejde  

 og har i det forløbne år drøftet fælles anliggender med repræsentanter for en  

 række udenlandske skattevæsener.
 Antallet af sager, hvor konkrete kontroloplysninger udveksles, eller hvor  

 der begæres bistand, er stærkt stigende.
Statsskattedirektoratet og ligningsrådet opfordrer skattemyndighederne til  

 i større omfang end hidtil at udnytte mulighederne for samarbejde med  

 udlandet.
Der henvises til revisionsmeddelelse 1982-1.
 4.8.4.
Den i 1981 påbegyndte undersøgelse af bank- og sparekassekonti, som ikke  

 var forsynet med tilstrækkelig identifikation til at indgå i  

 rentekontrolsystemet, er nu afsluttet for konti med indestående på over kr.  

 30.000 eller renteafkast over kr. 30.000, ialt ca. 3.000 konti.
Undersøgelsen  

 godtgjorde, at 90% af disse konti var korrekt selvangivet.  

 Statsskattedirektoratet har i medfør af skattekontrollovens § 11 spærret ca.  

 100 konti med et samlet indestående på ca. 7 millioner kr.
 For konti med et indestående på under kr. 30.000 er det aftalt med  

 pengeinstitutternes organisationer, at pengeinstitutterne i samarbejde med  

 statsskattedirektoratet gennemgår disse konti med henblik på en korrekt  

 indberetning til rentekontrolsystemet.
 4.8.5.
Ved ligning af en hovedaktionær eller -anpartshaver, hvor denne og  

 selskabet er hjemmehørende i forskellige kommuner, optages kontakt med  

 ligningsmyndigheden i selskabskommunen med henblik på en samordning af  

 ligningskontrollen.
Statsskattedirektoratet vil bistå hermed.
 4.8.6.
Til brug for ligningsarbejdet for indkomståret 1982 udsendes redegørelse  

 om retningslinier for kontrollen med prisfastsættelsen ved vareudveksling  

 m.v. mellem koncernforbundne selskaber hvor et eller flere af selskaberne i  

 koncernen ligger i udlandet.
Statsskattedirektoratet vil anvise emner for  

 denne kontrol.
 4.8.7.
Det er også i 1982 konstateret, at varer til privat brug i betydeligt  

 omfang "omfaktureres" til udgifter, som fradrages ved  

 indkomstopgørelsen som varekøb eller omkostninger.
Ligningsmyndighederne  

 opfordres til under virksomhedsbesøg at være opmærksomme på forretningsgange,  

 varesortiment, korrespondance m.v., som kan afsløre tilfælde af  

 "omfakturering".
 4.8.8.
 Statsskattedirektoratet gøres i stigende omfang opmærksom på  

 dispositioner, som tilsigter i levende live at overføre indkomst og formue  

 til børn uden betaling af skat eller gaveafgift.
 En almindelig anvendt fremgangsmåde er at lade nystiftede selskaber, der  

 helt eller delvis ejes af den, der ønskes begunstiget, oppebære indkomst ved  

 salgsvirksomhed, af licencer eller af patenter, alene begrundet i ensidige  

 dispositioner fra den hidtidige indkomstmodtager/hovedaktionær.
 Statsskattedirektoratet anmoder om at blive underrettet om sådanne  

 dispositioner.
5. Lignings- og årsagskodestatistik Der vil til kommunerne og amtsskatteinspektoraterne blive udsendt en  

 ligningsstatistik pr. 1. november 1983 og pr. 15. april 1984. Der foretages  

 optællinger af såvel forhøjelser som nedsættelser, opdelt som berigtigelser,  

 førstegangsansættelser og klager til henholdsvis ligningskommission og  

 skatteråd, inden for de sædvanlige skatteyderkategorier.
 Der vil endvidere blive udskrevet en ligningsstatistik for selskaber m.v.
 Årsagskodestatistikken udskrives pr. 1. november 1983 og pr. 15. april  

 1984 sammen med ligningsstatistikken.
 Til brug for statsskattedirektoratet skal kommunerne indberette  

 stadfæstelser ved ligningskommissionens klagebehandling.
 6.
Tilsyn med ligningen 6.1.
 Ligningsrådet og statsskattedirektoratets tilsyn efter  

 skattestyrelseslovens § 11 med ligningskommissionernes arbejde varetages uden  

 for Københavns og Frederiksberg kommuner af amtsskatteinspektoraterne, jf.  

 lovens § 19, stk. 1. Amtsskatteinspektoraterne indberetter pr. 1. juli 1984  

 til statsskattedirektoratet og ligningsrådet resultater af og erfaringer fra  

 tilsynsvirksomheden for indkomståret 1982.
 6.2.
Amtsskatteinspektoraterne kan, jf.
SD-cirkulære 1979-11 af 30. marts 1979,  

 bemyndige en ligningskommission til at ændre ansættelse for tidligere  

 indkomstår.
 6.3.
Amtsskatteinspektoraterne er ved SD-cirkulære 1979-11 af 30. marts 1979  

 bemyndiget til at udtage selvangivelser efter lovens § 14, stk. 2, til  

 gennemgang og forelæggelse for amtsligningsrådet.
Amtsskatteinspektoraterne  

 er ved samme cirkulære bemyndiget til på direktoratets vegne at deltage i  

 ligningskommissionernes møder og forhandlinger efter lovens § 14, stk. 2.
 6.4.
 Ligningsplanen indsendes til amtsskatteinspektoratet snarest efter, at  

 ligningskommissionen har vedtaget den. Ændringer i planen indsendes på  

 tilsvarende måde.
