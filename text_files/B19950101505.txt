 I medfør af § 1, § 3, stk. 1, og § 4, stk. 2, i lov nr. 834 af 18.
december 1991 om frø, kartofler og planter og tekstanmærkning nr. 59 ad § 24 på Finansloven for finansåret 1996 samt efter bemyndigelse fastsættes:
 § 1.  Autoriserede kartoffelavlere og autoriserede  

 sorterevirksomheder, jvf. bekendtgørelse nr. 965 af 13. december 1993 om  

 kartofler, skal betale afgifter og gebyrer til dækning af Plantedirektoratets  

 udgifter i finansåret til administration og kontrol i henhold til den nævnte  

 bekendtgørelse, jvf. bilaget.
 § 2.  Der sker ingen tilbagebetaling eller afkortning  

 af den årlige grundafgift, jvf. bilaget, afsnit A, nr. 2, afsnit B, nr. 2,  

 afsnit C, nr. 2, for virksomheder, der kun er registreret en del af året.  

 Afgiften opkræves halvårligt for de avlere, der er autoriseret til avl af  

 læggekartofler.
§ 3.  Gebyr for partikontrol af læggekartofler skal  

 betales første gang, de sælges.
Dette gælder også ved salg til driftsmæssigt  

 adskilte enheder inden for samme virksomhed.
 § 4.  Autorisationsgebyr skal indbetales på  

 postgirokonto 8994668, Plantedirektoratet, Skovbrynet 20, 2800 Lyngby, og  

 bevis for indbetalingen skal vedlægges den efterfølgende ansøgning til  

 direktoratet om autorisation.
 Stk. 2.  De afgifter og gebyrer, der er nævnt i bilaget,  

 afsnit A, nr. 2-9, afsnit B, nr. 2 og 3, og afsnit C, nr. 2, forfalder til  

 betaling ved påkrav fra direktoratet, og betaling skal ske senest 30 dage  

 efter fakturaens dato.
 § 5.  Afgifter og gebyrer tillægges merværdiafgift.
§ 6.  Betales forfaldne afgifter og gebyrer ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 2.  Afgifterne og gebyrerne er tillagt  

 udpantningsret.
 § 7.  Dækker det samlede afgiftsbeløb, der er opkrævet  

 efter § 1, jf. bilaget, hhv. afsnit A, nr. 2-6, afsnit B, nr. 2 og 3, eller  

 afsnit C, nr. 2, ikke Plantedirektoratets udgifter til kontrol, kan  

 direktoratet senest i januar måned det efterfølgende år opkræve det manglende  

 beløb forholdsmæssigt hos de pågældende autoriserede avlere eller  

 virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til de omfattede kontrolopgaver, kan direktoratet  

 senest den 31. marts i det efterfølgende finansår tilbagebetale det  

 overskydende beløb forholdsmæssigt til de pågældende autoriserede avlere  

 eller virksomheder.
 § 8.  I bekendtgørelse nr. 965 af 13. december 1993 om  

 kartofler, som ændret senest ved bekendtgørelse nr. 80 af 1. februar 1995,  

 foretages følgende ændringer:
 1. § 3 affattes således:
»§ 3.  Autorisationen gælder, indtil den  

 skriftligt afmeldes over for Plantedirektoratet.
Direktoratet kan  

 tilbagekalde autorisationen, hvis det konstateres, at betingelserne i bilag  

 1, afsnit B, for opretholdelse af autorisationen ikke længere er opfyldt,  

 eller virksomheden ikke senest 30 dage efter påkrav har betalt forfaldne  

 afgifter og gebyrer i henhold til bekendtgørelse om betaling for  

 kartoffelkontrol.« 2. I § 8, stk. 1, sidste punktum ændres »10. maj«  

 til: »15. maj«.
 3. I § 8, stk. 2, ændres »15. marts« til:  

 »15. april«.
 § 9.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 567 af 28.  

 juni 1994 om betaling for kartoffelkontrol.
