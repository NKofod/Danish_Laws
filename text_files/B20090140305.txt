Kapitel 1   Definitioner Kapitel 2   Bæredygtighedskriterier Kapitel 3   Kontrol med overholdelsen af bæredygtighedskriterierne Kapitel 4   Gradvis indfasning Kapitel 5   Klageadgang, overgangsbestemmelse, straf og ikrafttrædelse Kapitel 6   Straf Kapitel 7   Ikrafttrædelses- og overgangsbestemmelser Bilag 1 Bilag 2 Bekendtgørelse om biobrændstoffers bæredygtighed m.v.1) I medfør af § 3, stk. 6, § 4, § 5, stk. 3, § 6, stk. 3, § 8, stk. 2, § 9, stk. 1 og 2 og § 11 i lov nr. 468 af 12. juni 2009 om bæredygtige biobrændstoffer fastsættes efter bemyndigelse:
Kapitel 1 Definitioner § 1. Ved VE-direktiv i denne bekendtgørelse forstås Europa-Parlamentets og Rådets direktiv 2009/28/EF om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF (EU-Tidende 2009 nr.
L 140, side 16).
 § 2. Ved et areal med høj biodiversitetsværdi forstås et areal, som havde en af følgende statusser i januar 2008 eller derefter, uanset om arealet stadig har denne status:
1) primærskov og andre træbevoksede arealer, det vil sige skov og andre træbevoksede arealer med hjemmehørende arter, hvor der ikke er noget klart synligt tegn på menneskelig aktivitet, og hvor de økologiske processer ikke er forstyrret i væsentlig grad 2) følgende områder, jf. dog stk. 2:
a) der ved lov har fået status som, eller af den relevante kompetente myndighed er udlagt som, naturbeskyttelsesområde, eller b) til beskyttelse af sjældne, truede eller udryddelsestruede økosystemer eller arter, der er anerkendt i internationale aftaler eller er medtaget på lister udarbejdet af mellemstatslige organisationer eller Den Internationale Naturværnsunion (IUCN), idet disse områder dog skal være anerkendt af Kommissionen, 3) græsarealer med høj biodiversitet, som er:
a) naturlige, det vil sige græsarealer, der ville forblive græsarealer uden menneskelig intervention, og som opretholder den naturlige artssammensætning og de økologiske kendetegn og processer, eller b) ikke-naturlige, det vil sige græsarealer, der ville ophøre med at være græsarealer uden menneskelig intervention, og som er artsrige og ikke nedbrudte, medmindre det dokumenteres, at det er nødvendigt at høste råmaterialet for at bevare deres status som græsarealer.
 Stk. 2. Stk. 1, nr. 2 finder ikke anvendelse, såfremt det dokumenteres, at produktionen af råmateriale til brug for produktion af biobrændstoffer ikke har forstyrret området.
Kapitel 2 Bæredygtighedskriterier § 3. Råmaterialer til biobrændstoffer, der anvendes til at udvikle energi kan, uanset dyrkningssted, kun indgå til opfyldelse af en virksomheds forpligtelse efter lovens § 3, stk. 1, såfremt de opfylder bæredygtighedskriterierne i §§ 4-8.
 § 4. Besparelsen i drivhusgasemissionen ved anvendelse af biobrændstoffer skal være mindst 35 pct., jf. dog stk. 2.
Stk. 2. Med virkning fra den 1. januar 2017 skal besparelsen i drivhusgasemissionerne ved anvendelse af biobrændstoffer være mindst 50 pct.
Fra den 1. januar 2018, skal besparelsen i drivhusgasemissionen for biobrændstoffer, der er produceret i anlæg, som tages i brug den 1. januar 2017 eller derefter, være mindst 60 pct.
 Stk. 3. Besparelsen i drivhusgasemissionen som følge af anvendelse af biobrændstoffer beregnes i overensstemmelse med beregningsmetode nr. 1 i bilag 1.
 § 5. Biobrændstoffer, kan kun indgå til opfyldelse af en virksomheds forpligtelse efter lovens § 3, stk. 1, såfremt de ikke fremstilles af råmaterialer fra et areal med høj biodiversitetsværdi.
 § 6. Biobrændstoffer, der skal indgå til opfyldelse af en virksomheds forpligtelse efter lovens § 3, stk. 1, må ikke fremstilles af råmaterialer fra arealer med stort kulstoflager, det vil sige arealer, der havde en af følgende statusser i januar 2008, og som ikke længere har denne status:
1) vådområder, det vil sige arealer, der permanent eller i en betydelig del af året er vanddækkede eller vandmættede, 2) sammenhængende skovarealer, det vil sige arealer på over en hektar bevokset med træer af en højde på over fem meter og med en kronedækningsgrad på mindst 30 pct. eller med træer, der kan nå disse tærskler på lokaliteten, eller 3) arealer på over en hektar bevokset med træer af en højde på over fem meter og med en kronedækningsgrad på mellem 10 pct. og 30 pct. eller med træer, der kan nå disse tærskler på lokaliteten, medmindre det dokumenteres, at arealets kulstoflager før og efter omlægning er således, at det ved anvendelse af metodologien i bilag 2, del C, vil opfylde betingelserne i § 3.
 Stk. 2. Stk. 1 finder ikke anvendelse, hvis arealet på det tidspunkt, hvor råmaterialet blev udvundet, havde samme status som i januar 2008.
 § 7. Biobrændstoffer, der skal indgå til opfyldelse af en virksomheds forpligtelse efter lovens § 3, stk. 1, må ikke fremstilles af råmaterialer fra arealer, der var tørvebundsarealer i januar 2008, medmindre det dokumenteres, at dyrkning og høst af dette råmateriale ikke indebærer afvanding af hidtil udrænet jord.
 § 8. Landbrugsråvarer, der dyrkes i EU og anvendes til produktion af biobrændstoffer, og som skal indgå til opfyldelse af en virksomheds forpligtelse efter lovens § 3, stk. 1, skal fremstilles i overensstemmelse med kravene og standarderne i bestemmelserne under overskriften »Miljø« i del A og i punkt 9 i bilag II til Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere og i overensstemmelse med de mindstekrav til god landbrugs- og miljømæssig stand, der er fastsat i henhold til nævnte forordnings artikel 6, stk. 1.
 § 9. Biobrændstoffer, der er fremstillet af affald og restprodukter, som ikke stammer fra landbrug, akvakultur, fiskeri og skovbrug, skal alene opfylde bæredygtighedskriterierne i § 4 for at kunne medvirke til opfyldelse af en virksomheds forpligtelse efter lovens § 3, stk. 1.
Kapitel 3 Kontrol med overholdelsen af bæredygtighedskriterierne § 10. En virksomhed skal årligt og inden den 1. april indsende en dokumenteret rapport til Energistyrelsen, der skal indeholde oplysninger om, hvordan virksomheden det foregående år har opfyldt virksomhedens forpligtelse efter lovens § 3, stk. 1, herunder om opfyldelse af forpligtelsesprocent og bæredygtighedskriterier, og hvorvidt virksomheden har indgået aftale om opfyldelse i anden virksomhed, jf. lovens § 3, stk. 4. Rapporten skal første gang indsendes i 2011.
 Stk. 2. Såfremt virksomheden har anvendt biobrændstof omfattet af lovens § 3, stk. 2 til opfyldelse af sin forpligtelse efter lovens § 3, stk. 1, skal mængden af de anvendte biobrændstoffer fremgå af rapporten, ligesom der skal vedlægges dokumentation for, at biobrændstofferne er omfattet af lovens § 3, stk. 2.
 Stk. 3. Virksomheden skal hvor det er muligt anvende de opgørelsesmetoder, der er beskrevet i bilag 2. Såfremt virksomheden ikke kan anvende de i bilaget nævnte opgørelsesmetoder skal dette, samt valg af anden opgørelsesmetode, begrundes udførligt.
 § 11. For at biobrændstoffer kan indgå til opfyldelse af virksomhedens forpligtelse efter lovens § 3, stk. 1, skal virksomheden dokumentere, at den opfylder bæredygtighedskriterierne i §§ 4-8. Til dette formål skal virksomheden anvende et massebalancesystem, der:
1) tillader, at partier af råmaterialer eller biobrændstoffer med forskellige bæredygtighedskarakteristika blandes, 2) kræver, at oplysninger om bæredygtighedskarakteristikaene og de i nummer 1 nævnte partiers størrelse forbliver knyttet til blandingen og 3) fastsætter, at summen af alle partier, der trækkes ud af blandingen, beskrives som havende de samme bæredygtighedskarakteristika i de samme mængder som summen af alle partier, der tilføres blandingen.
§ 12. Virksomheden skal dokumentere, at der er etableret en uafhængig kontrol, og skal sørge for en tilstrækkelig standard for den uafhængige kontrol af de oplysninger de forelægger for Energistyrelsen.
Virksomheden skal endvidere stille de data, der er anvendt til at udarbejde oplysningerne til rådighed for Energistyrelsen.
 § 13. I det omfang Fællesskabet har indgået aftaler med tredjelande i henhold til VE-direktivets art. 18, stk. 4, og Kommissionen har besluttet at disse aftaler godtgør, at biobrændstoffer der er fremstillet af råmaterialer dyrket i disse lande overholder VE-direktivets bæredygtighedskriterier i direktivets artikel 17, og virksomheden fremlægger dokumentation for, at deres biobrændstof er omfattet af en sådan aftale, finder §§ 10-12 ikke anvendelse.
 § 14. I det omfang Kommissionen har besluttet, at frivillige ordninger i henhold til VE-direktivets art. 18, stk. 4 indeholder nøjagtige data om bæredygtighedskriterier, der overholder VE-direktivets bæredygtighedskriterier i direktivets artikel 17, og virksomheden fremlægger dokumentation for, at deres biobrændstof er omfattet af en sådan ordning finder §§ 10-12 ikke anvendelse.
Kapitel 4 Gradvis indfasning § 15. Forpligtelsesprocenten efter lovens § 3, stk. 1, indfases gradvist i årene 2010 til 2011 og fastsættes til 0,75 pct. i 2010 og 3,3 pct. i 2011. Herefter er den årlige forpligtelsesprocent 5,75 pct.
Kapitel 5 Klageadgang, overgangsbestemmelse, straf og ikrafttrædelse § 16. Afgørelse truffet af Energistyrelsen i henhold til denne bekendtgørelse kan ikke påklages til klima- og energiministeren.
Kapitel 6 Straf § 17. Med bøde straffes virksomheder, der overtræder § 4, stk. 1 og 2, § 10, stk. 1, §§ 11 og 15.
 Stk. 2. Med bøde straffes virksomheder, der angiver urigtige oplysninger efter § 9, stk. 2.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 7 Ikrafttrædelses- og overgangsbestemmelser § 18. Bekendtgørelsen træder i kraft den 1. januar 2010, jf. dog stk.2.
 Stk. 2. For biobrændstoffer der produceres i anlæg, der var i drift den 23. januar 2008, finder § 4, stk. 1 først anvendelse fra den 1. april 2013.
Energistyrelsen, den 15. december 2009 Ib Larsen / Henrik Andersen Bilag 1 Beregning af drivhusgaseffekten af biobrændstoffer - VE-direktivets artikel 19 Beregning af drivhusgaseffekten af biobrændstoffer og flydende biobrændsler 1) Besparelsen i drivhusgasemissionen i forbindelse med anvendelse af biobrændstoffer og flydende biobrændsler beregnes med henblik på § 4 på følgende måde:
a) hvor en standardværdi for besparelse i drivhusgasemissionen for den pågældende produktionsvej er fastlagt i del A eller B i bilag 2, og hvor el-værdien for de pågældende biobrændstoffer eller flydende biobrændsler beregnet i henhold til bilag 2, del C, punkt 7, er lig med eller mindre end nul, ved at anvende denne standardværdi b) ved at anvende en faktisk værdi beregnet i overensstemmelse med den metodologi, der er fastlagt i bilag 2, del C, eller c) ved at anvende en værdi beregnet som summen af faktorerne i den formel, der er nævnt i bilag 2, del C, punkt 1, hvor de disaggregerede standardværdier i bilag 2, del D eller E, kan anvendes for nogle faktorer, og de faktiske værdier beregnet i overensstemmelse med den metodologi, der er fastlagt i bilag 2, del C, for alle andre faktorer.
 2) Standardværdierne i bilag 2, del A, for biobrændstoffer og de disaggregerede standardværdier for dyrkning i bilag 2, del D, for biobrændstoffer og flydende biobrændsler må kun anvendes, når råmaterialerne hertil er:
a) dyrket uden for Fællesskabet b) dyrket i Fællesskabet i områder, der er optaget på de lister, der er nævnt i stk. 2, eller c) affald eller restprodukter, der ikke stammer fra landbrug, akvakultur eller fiskeri.
 For biobrændstoffer og flydende biobrændsler, der ikke er omfattet af litra a), b) eller c), anvendes de faktiske værdier for dyrkning.
3) Bilag 2 kan tilpasses tekniske og videnskabelige fremskridt, bl.a. ved tilføjelse af værdier for yderligere produktionsveje for biobrændstoffer for de samme eller for andre råmaterialer og ved ændring af metodologien i del C.
Disse foranstaltninger, der har til formål at ændre ikke-væsentlige bestemmelser i dette direktiv, herunder ved at supplere det, vedtages efter forskriftsproceduren med kontrol i VE-direktivets artikel 25, stk. 4. Hvad angår standardværdierne og metodologien i bilag 2, lægges der særlig vægt på:
 metoden for medregning af affald og restprodukter  metoden for medregning af biprodukter  metoden for medregning af kraftvarmeproduktion, og  den status, restprodukter fra landbruget får som biprodukter Standardværdierne for biodiesel fra vegetabilsk eller animalsk olieaffald tages op til revision så hurtigt som muligt.
 Enhver tilpasning af eller tilføjelse til listen over standardværdier i bilag 2 skal overholde følgende:
 a) Hvis en faktors bidrag til de samlede emissioner er lille, eller hvis der er begrænset variation, eller hvis omkostningerne eller vanskelighederne ved at fastslå de faktiske værdier er store, skal standardværdierne være typiske for normale produktionsprocesser.
 b) I alle andre tilfælde skal standardværdierne fastsættes konservativt sammenlignet med normale produktionsprocesser.
 4) Der fastsættes detaljerede definitioner, herunder tekniske specifikationer, som er nødvendige for kategorierne i bilag 2, del C, punkt 9. Sådanne foranstaltninger, der har til formål at ændre ikke-væsentlige bestemmelser i dette direktiv ved at supplere det, vedtages efter forskriftsproceduren med kontrol i VE-direktivets artikel 25, stk. 4.
Bilag 2 Regler for beregning af drivhusgaseffekterne af biobrændstoffer, flydende biobrændsler og de fossile brændstoffer, de sammenlignes med 1) EFT L 273 af 10.10.2002, s. 1.
1) Denne bekendtgørelse gennemfører dele af Europa-Parlamentets og Rådets direktiv 2009/28/EF om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF (EU-Tidende 2009 nr.
L 140, side 16).
