 I henhold til undervisningsministeriets bekendtgørelse nr. 346 af 22. juni  

 1984 om ejendomsmæglerkursus m.v. fastsættes herved regler om  

ejendomsmæglerkursus og kursus i ejendomsvurdering.
 1. Ejendomsmæglerkursus.
 1.1. Optagelse.
Deltagerne skal forud for eller sideløbende med undervisningen gennemgå en  

 praktisk uddannelse efter regler fastsat af industriministeriet (for tiden  

 handelsministeriets bekendtgørelse nr. 418 af 9. august 1977 om  

 ejendomsmægleres uddannelse § 2).Den praktiske uddannelse er en nødvendig,  

 faglig forudsætning for gennemførelse af ejendomsmæglerkursus.
Skolen skal  

 derfor ved optagelsen påse, at deltagerne har en relevant praktisk baggrund.
 1.2. Adgang til de enkelte undervisningsfag.
 Ejendomsmæglerkursus omfatter fagene lovgivning om fast ejendom (60  

 timer), ejendomsomsætningens retsregler (60 timer) og ejendomshandel (120  

 timer).
 Der gælder følgende særlige adgangsbetingelser:
 Lovgivning om fast ejendom:
 Bestået erhvervsjura I ved merkonomkursus.
 Ejendomsomsætningens retsregler:
 Bestået erhvervsjura II ved merkonomkursus.
 Lovgivning om fast ejendom skal læses senest samtidig.
 Ejendomshandel:
 Bestået virksomhedsøkonomi ved merkonomkursus eller  

 regnskabslære/driftsøkonomi ved højere handelseksamen.
 Bestået virksomhedsorganisation eller nationaløkonomi I ved  

 merkonomkursus.
 Bestået erhvervsjura I og erhvervsjura II ved merkonomkursus.
 Bestået lovgivning om fast ejendom.
 1.3. Dispensation.
 De særlige optagelsesbetingelser kan opfyldes ved meritoverføring, jfr.  

 pkt. 1.6.
Skolen kan dispensere fra de særlige optagelsesbetingelser, hvis  

 skolen på grundlag af dokumentation for forudgående uddannelse skønner, at  

 den pågældende har tilstrækkelige forudsætninger inden for det pågældende  

 fagområde.
Det bemærkes, at eventuel dispensation fra de særlige  

 optagelsesbetingelser ikke er ensbetydende med meritoverførsel.
 Ved undervisningens begyndelse indsender skolen en rapport over de givne  

 dispensationer til direktoratet for erhvervsuddannelserne.
 1.4. Samlet ejendomsmæglerkursus.
 Når prøve i alle undervisningsfag på ejendomsmæglerkursus er bestået,  

 udstedes et samlet bevis for dette kursus.
 Faget lovgivning om fast ejendom skal være bestået højst 5 år forud for  

 eksamen i faget ejendomshandel.
 1.5. Overgangsordning.
 Deltagere, der senest i 1985 har bestået prøve i følgende fag:
1. Virksomhedsøkonomi (merkonomkursus) eller  

 regnskabslære/driftsøkonomi (højere handelseksamen), 2. Virksomhedsorganisation eller nationaløkonomi I  

 (merkonomkursus), 3. Erhvervsjura I (merkonomkursus), 4. Erhvervsjura II (merkonomkursus) 5. Lovgivning om fast ejendom (ejendomshandelens  

 retsregler, merkonomkursus), vil alene skulle bestå eksamen i faget:
6. Ejendomshandel for at opnå samlet eksamensbevis.
 For deltagere, der opfylder denne betingelse, vil forædelsesreglen foran  

 under pkt. 1.4., jfr. bekendtgørelsens § 6, stk. 4 indtil videre ikke  

 kunne gøres gældende.
 1.6. Meritoverføring.
 De under pkt. 1.2. og 1.5. nævnte merkonomkurser kan erstattes af de  

 uddannelser eller undervisningsfag, som kan erstatte det pågældende fag i en  

 merkonomuddannelse.
 Personer, der har bestået det tidligere merkonomkursus ejendomshandelens  

 retsregler, kan fritages for faget lovgivning om fast ejendom på  

 ejendomsmæglerkursus.
Personer, der har bestået teoretisk del af den tidligere  

 ejendomsmæglerprøve, har umiddelbart adgang til ejendomsmæglerkursus senest 5  

 år efter bestået teoretisk del.
Det bemærkes, at teoretisk del senest kan  

 være bestået i 1982, og at optagelse på ejendomsmæglerkursus på dette  

 grundlag derfor kan ske senest i 1987. De faglige bindinger inden for  

 ejendomsmæglerkursus skal respekteres, jfr. pkt. 1.2.
 I særlige tilfælde kan meritoverføring (fritagelse) for fag på  

 ejendomsmæglerkursus tillades af skolen udover de tilfælde, der er  

 nævnt foran, hvis skolen på grundlag af dokumentation for forudgående  

 uddannelse på området skønner, at ansøgeren allerede har tilsvarende viden  

 inden for det pågældende fagområde.
 1.7. Eksamen.
 Det er en forudsætning for adgang til eksamen, at deltageren har fulgt  

 undervisningen, herunder løst de skriftlige opgaver i et omfang, som skolen  

 finder tilstrækkeligt.
 I faget ejendomshandel er det tillige en betingelse, at studiekredsarbejde  

 er godkendt efter skolens nærmere bestemmelse, jfr. nedenfor, og at  

 deltageren senest den 1. februar over for skolen har fremlagt erklæring fra  

 ejendomsmæglerkommissionen om, at den praktiske uddannelse er godkendt, jfr.  

 Pkt. 1.1.
 Begge prøver i faget ejendomshandel skal være bestået særskilt med mindst  

 6.
 Med hensyn til sygeeksamen og adgang til omprøver, jfr. bekendtgørelsens §  

 14, bemærkes, at deltagere, der har bestået den ene af de to prøver i faget  

 ejendomshandel, kun skal tage den prøve om, der ikke er aflagt, respektive  

 ikke bestået.
 Der er ikke adgang til eksamen for privatister.
 1.8. Studiekredsarbejde.
 Formål:
 Studiekredsarbejde har til formål at sikre dybere indlæring af væsentlige  

 dele af fagets stofområde samt at træne deltagerne i:
Systematisk problemformulering og -behandling Indsamling og analyser af kildemateriale Systematisk skriftlig og mundtlig fremstilling.
 Godkendelse af studiekredsarbejde.
 I studiekredsarbejdet kræves udført et selvstændigt arbejde af den enkelte  

 deltager.
Alle sager vedrørende forkastelse skal forelægges faglederen til udtalelse  

 og skolens leder til afgørelse.
Hvis en elev ikke deltager i  

 studiekredsarbejdet, eller hvis besvarelsen forkastes~ jfr. ovenstående - må  

 eleven tage faget/fagene om fra begyndelsen af et følgende skoleår.
 Vedrørende studiekredsarbejde som betingelse for adgang til afsluttende  

 prøve, se foran.
 Form.
Den enkelte skole afgør, om der i det enkelte fag skal anvendes  

 enkeltmandsopgaver eller gruppeopgaver.
Ved gruppeopgaver inddeles holdet i  

 5-6 grupper med 4-5 deltagere, og der tages ved sammensætningen af gruppen i  

 videst muligt omfang hensyn til deltagernes ønsker.
Ud over rene gruppe-  

 eller enkeltmandsopgaver kan følgende former benyttes:
A. 2-4 elever får stillet samme enkeltmandsopgave og arbejder sammen i  

 gruppen, hvad angår indsamling af til opgaven nødvendigt materiale og  

 oplysninger.
Når oplysningerne er indsamlet af eleverne i fællesskab,  

 arbejder eleverne hver for sig, således at analysen, vurderinger,  

 resonnementerne og den selvstændige tænkning bliver elevernes individuelle  

 præstation.
B.
Ved gruppeopgaver kan emnet eventuelt fordeles således, at hver  

 deltager får ansvar for en nærmere afgrænset del af emnet.
 Studiekredsemner.
Studiekredsemnerne på det enkelte hold formuleres af læreren i størst  

 mulig udstrækning i samråd med eller efter forslag fra deltagerne.
Det  

 understreges, at emnerne skal være af en sådan karakter, at besvarelsen  

 kræver en betydelig selvstændig indsats af deltagerne.
Emner, som kan  

 besvares ved simpel gengivelse af stof fra lærebøger, er ikke acceptable.  

 Emnerne bør formuleres således, at besvarelsen ikke kræver henvendelse til  

 erhvervsvirksomheder.
En oversigt over de valgte studiekredsemner skal  

 sendes af skolen til faglederen senest 2 uger inden studiekredsemnerne  

 udleveres til deltagerne.
Faglederen retter henvendelse til den  

 pågældende skole, hvis han har væsentlige indsigelser til emnerne.
 Kildemateriale.
Deltagerne må selv fremskaffe det nødvendige kildemateriale først og  

 fremmest litteraturen, og dernæst - om fornødent - ved at indhente  

 oplysninger hos de pågældende erhvervsorganisationer m.v.
Det må være en  

 absolut forudsætning for sådanne henvendelser, at man i forvejen har sat sig  

 nøje ind i det foreliggende materiale og udtrykkeligt i hvert tilfælde får  

 præciseret, i hvilket omfang oplysningerne må publiceres.
Antallet af  

 henvendelser skal begrænses til det absolut nødvendige.
Henvendelser til  

 erhvervsvirksomheder bør kun ske rent undtagelsesvis.
 Rapportens udformning.
 Rapportens udformning vil være afhængig af det behandlede emnes karakter,  

 men man skønner, at der i almindelighed bør være tale om 12-30 maskinskrevne  

 A4-sider.
Omkostninger ved rapportens mangfoldiggørelse afholdes af deltagerne.
Ud  

 over at besvarelsen skal være maskinskrevet, stilles ingen særlige krav  

 vedrørende den tekniske udførelse.
Rapporten bør indeholde en klar problemafgrænsning og have klar  

 systematik.
Fremstillingsformen bør være præcis, letlæselig og ensartet  

 gennem hele rapporten.
Emnebehandlingen skal have en selvstændig karakter og  

 være forsynet med eksempler.
Forsiden skal indeholde oplysninger om emne,  

 dato for forelæggelsen, navnene på studiekredsdeltagerne og  

 indholdsfortegnelse.
Rapporten skal afsluttes med en omhyggelig fortegnelse over anvendte  

 kilder.
Fortegnelsen kan f.eks. disponeres på følgende måde:
 1. Anvendte biblioteker.
 2. Anvendte håndbøger (årgang).
 3. Andre benyttede håndbøger og tidsskrifter (årgang).
 4. Eventuelle yderligere kildehenvendelser.
 De eksemplarer af rapporten, som afleveres til læreren, skal være  

underskrevet af deltagerne i rapportens udarbejdelse.
 Aflevering.
Den enkelte skole er frit stillet med hensyn til, hvornår i skoleårets  

 forløb studiekredsarbejdet skal placeres.
Det anbefales, at løsningstiden  

 kommer til at ligge på et tidspunkt, hvor en stor del af fagets stof er  

 gennemgået.
En løsningstid på 4-8 uger vil være det normale.
 Forelæggelse.
Læreren fastlægger datoen for de forskellige rapporters forelæggelse  

 samtidig med afleveringen.
Det forventes, at alle deltagerne har sat sig ind  

 i hvert enkelt emne, således at opgaveløser(ne) på forelæggelsesaftenen kun  

 behøver at fremkomme med en kort redegørelse for rapportens indhold.
Ved både enkeltmands- og gruppeopgaver udpeges i forvejen opponent(er),  

 som ved forelæggelsen er hovedansvarlig for kritik af besvarelsen.
Ved  

 gruppeopgaver fungerer en anden studiekredsgruppe som opponenter.
 Ved gruppeopgaver virker opgaveløserne som panel og skal i videst muligt  

 omfang selv besvare spørgsmål og imødegå indvendinger.
 Læreren er dirigent og skal på et passende tidspunkt trække diskussionens  

 hovedemner op og så vidt muligt fremkomme med en konklusion.
 Bedømmelse.
Læreren giver som afslutning på den lektion, i hvilken forelæggelsen  

 finder sted, en udførlig mundtlig bedømmelse af besvarelsen.
Til dette formål  

 kan læreren forsynes med et antal bedømmelsesskemaer.
Læreren afleverer et af  

 opgaveløserne underskrevet eksemplar af besvarelsen til skolen, eventuelt  

 sammen med det udfyldte bedømmelsesskema.
 Læreren afleverer endvidere til skolen en underskrevet fortegnelse over  

 deltagere, der har fået godkendt studiearbejdet.
 2. Kursus i ejendomsvurdering.
 Undervisningen gennemføres indtil videre efter læreplanen for faget  

 ejendomsvurdering ved merkonomkursus.
 2.1. Optagelse.
På kursus i ejendomsvurdering kan optages deltagere, der har gennemført  

 ejendomsmæglerkursus.
Om optagelse af andre henvises til bekendtgørelsens §  

 10, stk. 2.
 2.2. Eksamen.
 Det er en forudsætning for adgang til eksamen, at deltageren har fulgt  

 undervisningen, herunder løst de skriftlige opgaver i et omfang, som skolen  

 finder tilstrækkeligt.
 Begge prøver i faget ejendomsvurdering skal være bestået særskilt med  

 mindst 6.
 Med hensyn til sygeeksamen og adgang til omprøver, jfr. bekendtgørelsens §  

 14, bemærkes, at deltagere, der har bestået den ene af de to prøver i faget  

 ejendomsvurdering, kun skal tage den prøve om, der ikke er aflagt, respektive  

 ikke bestået.
 Der er ikke adgang til eksamen for privatister.
 3. Regler for behandling af klagesager i forbindelse  

 med eksamenskarakterer.
 Når skolen modtager en klage fra en kursusdeltager over en  

 eksamenskarakter, forespørger skolen skriftlig faglæreren og censor, hvorvidt  

 der er begået en formel fejl ved bedømmelsen (sammentællingsfejl af points  

 eller lignende).
 Det er således ikke meningen, at lærer og censor skal foretage en ny  

 censur.
 Herefter sikrer skolen sig, at lærer og censor har underskrevet  

 karakterlisten(-lister) udvisende samme karakter for klageren.
 Materialet indsendes herefter til direktoratet for erhvervsuddannelserne  

 til afgørelse.
 I øvrigt skal skolen tilbyde klageren, at denne mod gebyr kan få en  

 fotokopi af sin besvarelse samt et eksemplar af den trykte opgave (derimod  

 ikke andet materiale som f.eks. vægtfordelingsliste eller lignende).
 Klagefristen er 3 måneder fra dagen for eksamens afholdelse i det  

 pågældende fag.
 4. Ikrafttrædelse m.v.
 Reglerne har virkning fra den 1. august 1985. Der henvises iøvrigt til  

 bekendtgørelse nr. 346 af 22. juni 1984 om ejendomsmæglerkursus m.v., der  

 vedlægges om bilag.
 Samtidig ophæves midlertidige retningslinier vedrørende  

 ejendomsmæglerkursus og kursus i ejendomsvurdering, II-586 af 3. august 1984.
 P.d.v.
 e.b.
Erik Nexelmann underv. insp.
