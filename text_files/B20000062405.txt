Bekendtgørelse om specialuddannelsen  

 for sygeplejersker i infektionshygiejne (hygiejnesygeplejersker) I medfør af § 1 i lov nr. 1137 af 22. december 1993 om  

 sundhedspersonalets videreuddannelse m.v. og efter forhandling med  

 undervisningsministeren fastsættes:
Kapitel 1 Formål og funktionsområde § 1. Formålet med specialuddannelsen er, at  

 sygeplejersken udvider sin faglige kompetence med henblik på at  

 varetage funktionsområdet for en specialuddannet sygeplejerske i  

 infektionshygiejne.
 § 2. Funktionsområdet for en specialuddannet  

 sygeplejerske i infektionshygiejne omfatter:
 1)	Klinisk infektionshygiejnisk sygepleje.
 2)	Kvalitetsudvikling, undervisning og vejledning.
 3)	Koordinering, tværfagligt og tværsektorielt  

 samarbejde.
Kapitel 2 Uddannelsesansvar og uddannelsesstruktur § 3. Amtskommunerne og Hovedstadens  

 Sygehusfællesskab kan enkeltvis eller i fællesskab  

 tilrettelægge specialuddannelsen for sygeplejersker i  

 infektionshygiejnisk sygepleje og fastsætte en uddannelsesordning  

 herfor.
Uddannelsesordningen skal godkendes af Sundhedsstyrelsen.
 Stk. 2. Udgifterne ved gennemførelse af  

 specialuddannelsen efter stk. 1 afholdes af amtskommunerne og  

 Hovedstadens Sygehusfællesskab.
 Stk. 3. Amtskommunerne og Hovedstadens Sygehusfællesskab  

 nedsætter enkeltvis eller i fællesskab regionale  

 specialuddannelsesråd med ansvar for, at uddannelsen  

 tilrettelægges og gennemføres i henhold til den godkendte  

 uddannelsesordning.
 Stk. 4. Specialuddannelsesrådet består af  

 sagkyndige i infektionshygiejne og klinisk mikrobiologi, repræsentanter  

 fra ledelser af aftagerinstitutionerne samt den til kursusafviklingen  

 tilknyttede daglige leder, der skal være sygeplejerske med kendskab til  

 specialområdet.
 § 4. Specialuddannelsen for sygeplejersker i  

 infektionshygiejne varer 30 uger, jf. dog stk. 2.
 Stk. 2. Specialuddannelsesrådene kan efter nærmere  

 bestemmelse i forening fritage sygeplejersker med dokumentation for  

 gennemgåede uddannelsesforløb for dele af  

 specialuddannelsen.
 Stk. 3. Sundhedsstyrelsen fastsætter nærmere  

 regler for specialuddannelsen.
Kapitel 3 Adgangsbetingelser § 5. Til specialuddannelsen kan optages  

 ansøgere, der har 1)	dansk autorisation som sygeplejerske, 2)	mindst 2 års klinisk erfaring fra ansættelse i  

 sygehusafdeling(er), 3)	mindst 1 års videregående uddannelse indenfor sygeplejen  

 efter sygeplejerskeuddannelsen og 4)	erfaring fra ledelse eller undervisning.
 Stk. 2. Sundhedsstyrelsen kan dispensere fra  

 adgangsbetingelserne i stk. 1, når særlige forhold begrunder  

 dette.
Kapitel 4 Bedømmelse m.v.
 § 6. Sundhedsstyrelsen fastsætter regler om  

 bedømmelse, censur og klageadgang.
 § 7. Den, der har gennemført  

 specialuddannelsen for sygeplejersker i infektionshygiejnisk sygepleje, gives  

 betegnelsen specialuddannet sygeplejerske i infektionshygiejne  

 (hygiejnesygeplejerske).
 Stk. 2. Uddannelsesinstitutionen udsteder et af  

 Sundhedsstyrelsen godkendt uddannelsesbevis for uddannelsens  

 gennemførelse.
 § 8. Sundhedsstyrelsen fører tilsyn med  

 tilrettelæggelsen og gennemførelsen af specialuddannelsen.
 Stk. 2. Sundhedsstyrelsen kan som tilsynsmyndighed anmode de  

 regionale specialuddannelsesråd om indberetninger om  

 uddannelsesvirksomheden.
Kapitel 5 Ikrafttræden § 9. Bekendtgørelsen træder i kraft  

 den 15. juli 2000.
