 Herved bekendtgøres lov nr. 156 af 2. maj 1934 om visse  

 spare- og udlånsvirksomheder med de ændringer, der følger af lov nr. 213 af  

 4. juni 1965, lov nr. 62 af 13. marts 1968, lov nr. 299 af 8. juni 1977 og  

 lov nr. 154 af 24. april 1985.
§ 1.  Denne lov omfatter selskaber, foreninger og  

 andre virksomheder, der erhvervsmæssigt eller som et væsentligt led i deres  

 drift fra offentligheden eller fra en videre kreds modtager indlån eller  

 andre midler, der skal tilbagebetales, og anbringer de således modtagne  

 midler på anden måde end ved indsættelse i et penge- eller kreditinstitut, og  

 som ikke er Stk. 2.  Loven finder med de fornødne lempelser  

 anvendelse på personer, der driver virksomhed som nævnt i stk. 1.
§ 2.  De af denne lov omfattede virksomheder skal have  

 en garanti- eller egenkapital, hvis størrelse fastsættes af  

 industriministeren efter indstilling fra tilsynet med banker og sparekasser  

 under hensyn til arten og omfanget af den virksomhed, de agter at drive.
De  

 pågældende virksomheder må ikke drive anden forretning end i § 1 angivet.
§ 3.  Uden samtykke af industriministeren må der ikke  

 beregnes garanti- eller egenkapitalen højere udbytte end 1 pct. over  

 nationalbankens højeste diskonto i løbet af regnskabsåret.
Udbyttet kan dog  

 altid beregnes til 4 pct., for så vidt regnskabet tillader dette.
§ 4.  Virksomheder, der er omfattet af denne lov, skal  

 have tilladelse af tilsynet med banker og sparekasser til at påbegynde deres  

 virksomhed.
Tilladelse forudsætter, at de i De europæiske Fællesskabers  

 direktiv af 12. december 1977 om samordning af lovgivningen om adgang til at  

 optage og udøve virksomhed som kreditinstitut fastsatte betingelser opfyldes.
Stk. 2.  Med ansøgningen om tilladelse efter stk. 1 skal  

 følge vedtægter og driftsplan.
Vedtægterne og senere ændringer heri skal  

 stadfæstes af tilsynet med banker og sparekasser.
 Stk. 3.  Vedtægterne skal angive indskydernes  

 rettigheder og forpligtelser samt indeholde regler om virksomhedens  

 organisation og ledelse m.v. og om midlernes anbringelse.
 Stk. 4.  Tilsynet med banker og sparekasser kan i det  

 enkelte tilfælde fastsætte yderligere vilkår for tilladelsen, herunder  

 forskrifter vedrørende virksomhedens udøvelse.
 § 5.  (Overgangsregel; udeladt).
§ 6.  Standser en virksomhed, kan industriministeren  

 udnævne en eller flere likvidatorer til sammen med een eller flere  

 repræsentanter for virksomheden at forestå likvidationen.
Ministeren er  

 bemyndiget til at suspendere virksomhedens vedtægter under likvidationen,  

 angående hvilken der skal ske offentlig bekendtgørelse i Statstidende og  

 endvidere tinglysning ved det eller de tingsteder, under hvilke virksomheden  

 ejer faste ejendomme, samt til at fastsætte de nærmere regler for  

 likvidationens foretagelse (herunder valg af revisorer). Tilsynet med banker  

 og sparekasser deciderer eventuelle revisionsantegnelser såvel som det  

 afsluttende regnskab.
Omkostningerne ved likvidationen udredes forlods af  

 boets midler.
 Stk. 2.  Begæringer om, at en af denne lov omfattet  

 virksomheds bo skal undergives konkursbehandling, kan ikke tages til følge.
 Stk. 3.  Bestemmelserne i konkurslovens §§ 31, 39-91, 93  

 og 95-99 finder tilsvarende anvendelse under likvidationen.
 § 7.  (Ophævet).
§ 8.  Virksomhedernes årsregnskab skal revideres af en  

 eller flere revisorer.
Mindst en af revisorerne skal være statsautoriseret  

 eller registreret revisor.
 Stk. 2.  Tilsynet med banker og sparekasser kan pålægge  

 revisor at give oplysninger om virksomhedens forhold.
 Stk. 3.  Såfremt en virksomheds regnskabsforhold  

 tilsiger det, kan tilsynet med banker og sparekasser udnævne en revisor til  

 sammen med virksomhedens egne revisorer at revidere regnskabet for det  

 løbende år, og om fornødent også for tidligere år, samt fastsætte det  

 vederlag, virksomheden skal yde ham derfor.
Stk. 4.  Virksomhederne skal indsende kvartalsbalancer,  

 årsregnskab, revisionsprotokol og de oplysninger, som tilsynet fastsætter til  

 tilvejebringelse af en statistik vedrørende kreditinstitutter og  

 kapitalmarkedet til tilsynet med banker og sparekasser efter dettes nærmere  

 bestemmelser.
Kvartalsbalancer og det reviderede årsregnskab skal  

 offentliggøres i et eller flere dagblade, være offentligt tilgængeligt på  

 virksomhedens kontor og kan på forlangende gennemses på tilsynets kontor.
§ 9.  Finder tilsynet med banker og sparekasser, at  

 fortsættelse af en af denne lov omfattet virksomhed på det foreliggende  

 grundlag vil være utilbørlig af hensyn til indskydernes interesser, kan  

 tilsynet med banker og sparekasser også uden for det i § 5 omhandlede  

 tilfælde standse virksomheden helt eller delvis, indtil grundlaget er ændret,  

 eller endeligt.
Standses virksomheden helt og endeligt, udnævner  

 industriministeren en eller flere likvidatorer, jfr. herved i øvrigt  

 forskrifterne i § 6.
 § 10.  Tilsynet med banker og sparekasser påser  

 overholdelsen af denne lov.
 Stk. 2.  §§ 50 og 51 i lov om banker og sparekasser m.v.  

 finder tilsvarende anvendelse på virksomheder, der omfattes af denne lov.
Stk. 3.  Tilsynets afgørelser i henhold til denne lov  

 kan inden 4 uger indbringes for industriministeren.
Sag vedrørende tilsynets  

 eller ministerens afgørelse skal anlægges inden 3 måneder.
 Stk. 4.  Anke af tilsynets beslutning om standsning af  

 en virksomhed har ikke opsættende virkning.
 § 11.  Undlader en af denne lov omfattet virksomheds  

 bestyrelse, direktion eller revisorer i rette tid at efterkomme pligter, der  

 påhviler dem ifølge denne lov eller virksomhedens vedtægter, kan  

 industriministeren pålægge de forsømmelige under en daglig eller ugentlig  

 bøde at opfylde deres pligt.
Stk. 2.  De under tilsyn værende institutter dækker de  

 samlede udgifter ved tilsynet.
Bidragene fastsættes af tilsynet med banker og  

 sparekasser i forhold til de samlede gælds- og garantiforpligtelser, men kan  

 dog ikke fastsættes lavere end 500 kr. årlig.
Bidragene tillægges  

 udpantningsret.
Stk. 3.  Virksomheder, der omfattes af denne lov, skal  

 registreres i tilsynet med banker og sparekasser efter industriministerens  

 nærmere bestemmelser.
For afskrift af registeret betales gebyr efter regler  

 fastsat af industriministeren.
§ 12.  Overtrædelser af denne lov straffes, for så  

 vidt de ikke falder ind under borgerlig straffelov, med bøder.
Sådan straf  

 kommer også til anvendelse på agenter, der ved urigtige eller vildledende  

 angivelser virker for tilgang af sparere.
 § 13.  For fondsbørsvekselereres ind- og  

 udlånsvirksomhed kan tilsynet med banker og sparekasser fastsætte særlige  

 regler eller afvigelser fra loven.
 § 14.  Denne lov træder i kraft straks.
 § 15.  Loven træder i kraft for Grønland den 1. april  

 1968.
 Stk. 2.  Lov nr. 277 af 27. maj 1950 om udøvelse af  

 erhverv i Grønland ophæves, for så vidt angår virksomhed, der omfattes af  

 denne lov.
 Lov nr. 154 af 24. april 1985 om ændring af lov om banker og sparekasser  

 m.fl. indeholder ikrafttrædelses- og overgangsbestemmelser i §§ 7, 8 og  

 15-18.
 I § 7, stk. 1, fastsættes, at de ændringer, der angår § 1, § 2, stk. 2 (*  

 1), §§ 4, 7 (* 2), 8, 9, 10, § 11, stk. 1 (* 3), § 11, stk. 2 og 3, og § 13,  

 træder i kraft den 1. maj 1985. Samtidig ophæves lov nr. 79 af 13. marts  

 1963.
 §§ 8 og 15-18 lyder således:
§ 8 Virksomheder, som hidtil har været omfattet af § 13, stk. 2, i lov nr. 156  

 af 2. maj 1934, og som har drevet virksomhed inden den 1. januar 1983, kan  

 fortsætte virksomheden uden tilladelse, såfremt de anmeldes til tilsynet med  

 banker og sparekasser senest den 1. oktober 1985 som Stk. 2.  Foreninger og virksomheder, som hidtil har  

 været omfattet af § 13, stk. 1 og 2, i lov nr. 156 af 2. maj 1934, og som  

 ikke er anmeldt efter stk. 1, eller omfattes af denne lovs § 15, kan  

 fortsætte deres virksomhed uden tilladelse, såfremt de har indgivet ansøgning  

 om tilladelse til tilsynet med banker og sparekasser senest den 1. december  

 1985. Virksomheden kan herefter fortsættes uden tilladelse, indtil tilsynet  

 har truffet afgørelse om ansøgningen.
 Stk. 3.  Fortsættelse af den i stk. 2 nævnte virksomhed  

 uden rettidig ansøgning straffes med bøde.
 Stk. 4.  Er overtrædelse begået af et andelsselskab,  

 aktieselskab, anpartsselskab eller lignende, kan der pålægges selskabet som  

 sådant bødeansvar.
§ 15 Lov nr. 156 af 2. maj 1934 med senere ændringer finder ikke anvendelse på  

 fondsbørsvekselerere, der driver ind- og udlånsvirksomhed ved denne lovs  

 ikrafttræden.
§ 16 Virksomheder, der ved lovforslagets fremsættelse var under tilsyn efter  

 bestemmelserne i lov nr. 156 af 2. maj 1934 med senere ændringer, kan  

 fortsætte deres hidtidige virksomhed efter denne lov, såfremt de senest den  

 1. oktober 1985 anmelder en beslutning herom til tilsynet med banker og  

 sparekasser.
§ 17 Foreninger og virksomheder, der har anmeldt sig til tilsynet efter § 8,  

 stk. 1, nr. 2, kan fortsætte deres hidtidige virksomhed efter de regler, som  

 lov nr. 156 af 2. maj 1934 med senere ændringer foreskriver for foreninger og  

 virksomheder, som har fået tilladelse efter denne lov, jfr. dog § 18, såfremt  

 de senest den 1. oktober 1985 har indsendt deres vedtægter til stadfæstelse.
§ 18 Virksomheder, der er omfattet af § 17, skal senest den 31. december 1987  

 have en egenkapital på mindst 500.000 kr.
Industriministeriet, den 15. august 1985 Ib Stetter / Christen Boye Jacobsen (* 1) Bestemmelsen ophæver § 2, stk. 2, i lov nr. 156 af 2. maj 1934 om  

 visse spare- og udlånsvirksomheder.
 (* 2) Bestemmelsen ophæver § 7 i lov nr. 156 af 2. maj 1934 om visse  

 spare- og udlånsvirksomheder.
 (* 3) Bestemmelsen ophæver § 11, stk. 1, i lov nr. 156 af 2. maj 1934 om  

 visse spare- og udlånsvirksomheder.
