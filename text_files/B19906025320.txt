Drikkevandsanlæg 15.100 Definitioner 15.110 Generelt.
 .111 »VA-godkendt«: Materiel godkendt af Boligministeriets  

 godkendelsesudvalg for vand- og afløbsmateriel.
15.200 Drikkevandstanke 15.210 Konstruktion.
.211 Fast indbyggede tanke skal have kofferdamme mod tanke beregnet til  

 andre væsker.
Kofferdamme kan undlades mod tanke indeholdende søvand.  

 Skibssiden må i nittede skibe ikke danne begrænsning for en drikkevandstank,  

 jfr. i øvrigt pkt. 2.350 i kapitel II.
.212 Tankene skal have de fornødne mandehuller, og de skal i videst muligt  

 omfang være tilgængelige for såvel udvendigt som indvendigt eftersyn.  

 Tillader deres bygning og størrelse ikke adgang til deres indre, skal de være  

 forsynet med et tilstrækkeligt antal rensehuller.
Mandehuller og rensehuller  

 skal være således konstrueret, at ansamlinger af urenheder undgås.  

 Mandedæksler og rensedæksler skal være monteret på karme mindst 50 mm høje og  

 være markeret »Drikkevandstank«.
.213 Alt stål i drikkevandstanke skal være fuldsvejst.
Alle indvendige  

 overflader, herunder overflader i mindre beholdere o.l., skal have en  

 overfladebehandling, der er godkendt af Søfartsstyrelsen.
 .214 Gennem drikkevandstanke må ikke føres rør, der indgår i andre  

 rørsystemer, jfr. dog pkt. 2.352 i kapitel II.
.215 Tankene skal tømmes helt enten ved udsugning fra tankens laveste  

 punkt eller gennem bundventil.
Såfremt bundpropper er monteret, skal disse  

 være med en dimension forskellig fra skibets øvrige bundpropper.
 15.220 Rørtilslutninger.
.221 Påfyldningsrør til tanke, der fyldes fra anlæg i land, skal være ført  

 op i 400 mm's højde over dæk og være forsynet med dæksel, der skal kunne  

 aflåses med hængelås og være mærket »Drikkevandstank«.
I mindre  

 skibe kan det dog efter omstændighederne tillades, at påfyldningsrøret  

 udføres med en lavere højde.
Påfyldningsstudse udført i henhold til ISO 5620  

 vil kunne godkendes.
.222 Tankene skal være forsynet med standrør eller anden godkendt  

 pejleanordning, der skal være således indrettet, at der ikke ad den vej kan  

 tilføres vandet forurening.
Såfremt pejlrør for pejlstok/-bånd er monteret,  

 skal lukkemidlet hertil kunne aflåses med hængelås og være mærket  

 »Drikkevandstank«.
 .223 Drikkevandstanke skal af hensyn til ventilation normalt være forsynet  

 med mindst to luftrør, der skal være forsynet med finmasket net.
15.300 Ferskvandsgeneratorer 15.310 Generelt.
 .311 Ferskvandsgeneratorer skal, hvis sådanne er installeret, være af  

 godkendt type.
 .312 Søsugningen fra ferskvandsgeneratoren skal være placeret klar af alle  

 andre afløb fra skibet.
 15.400 Rørsystemer m.v.
 15.410.
 .411 Drikkevandsrørsystemet må ikke have forbindelse med andre rørsystemer  

 i skibet, og der må kun benyttes materialer og komponenter, der er  

 VA-godkendt.
 .412 Systemer udført i henhold til DVS 34003 kan godkendes, forudsat at de  

 efterfølgende betingelser er opfyldt:
 .1 Rør, der kan blive udsat for frost, skal være tilstrækkeligt isolerede.
 .2 Pumperne skal alle være af centrifugal-membran eller anden  

 formålstjenlig type, der ikke kræver smøring af de dele, der er i forbindelse  

 med drikkevandet.
 .3 »Blinde« stikledninger på hovedledninger (for evt. senere  

 placering af tappemuligheder) skal være forsynet med afspærringsmiddel ved  

 hovedledningen.
 .4 Rør må ikke føres igennem tanke beregnet for andre væsker med  

 undtagelse af tanke beregnet for søvand, jfr. dog pkt. 2.352.
 .5 Desinfektionsapparater skal, hvis sådanne er installeret, være af  

 godkendt type.
15.500 Ibrugtagning af drikkevandsanlæg 15.510 Trykprøvning.
 .511 Trykprøvning af drikkevandstanke skal udføres i henhold til kravene  

 herfor.
 15.520 Vandprøver.
 .521 I skibe med en længde L på 24 m og derover skal der ved 1. hovedsyn,  

 og inden anlægget tages i brug, foretages en bakteriologisk analyse af  

 drikkevandsprøver fra anlægget med tilfredsstillende resultat.
 .522 Vandprøverne, hvoraf mindst en skal være fra kabyssen, skal være  

 udtaget af et anerkendt laboratorium (f.eks. levnedsmiddelkontrollen) og  

 analyseret af dette i henhold til Miljøstyrelsens gældende bestemmelser.  

 Retningsgivende for Søfartsstyrelsens godkendelse af drikkevandet og hermed  

 udstedelse af fartstilladelse vil være laboratoriets analyserapport med  

 analyseresultater og konklusion.
 Ved konstateret forurening af drikkevandsanlæg skal der foretages en  

 desinfektion udført i henhold til »Sundhedsstyrelsens vejledning af 31.  

 maj 1968 i desinfektion ved rengøring af drikkevandstanke og  

 drikkevandsledninger i skibe«.
