Skrivelse  

 om Orientering om  

 ændring af lov om retssikkerhed  

 og administration på det sociale område (Pligt til at genvurdere hjælpen til personer, som udsættes af  

 beboelseslejemål) Folketinget har den 29. maj 2007 vedtaget L 151  Forslag til lov om  

 ændring af lov om retssikkerhed og administration på det sociale område.  

 (Pligt  

 til at genvurdere hjælpen til personer, som udsættes af beboelseslejemål).
 Lovforslaget med  

 bemærkninger kan bl.a. ses på:
 1. www.social.dk  

  se under lovstof.
 2. Folketingets hjemmeside  

 www.ft.dk  se under dokumenter - Lovforslag fordelt på ministerområde  

   

 Socialministeriet  

  vedtagne lovforslag.
 Loven træder  

 i kraft den 1. juli 2007.
Lovændringen  

 betyder, at kommunerne fra den 1. juli 2007 får pligt til at  

 genvurdere  

 hjælpen til borgere, som udsættes af deres beboelseslejemål.
Pligten til at  

 genvurdere hjælpen fremgår af §  

 5 a,  

 i retssikkerhedsloven.
 I det følgende beskrives den vurdering, som kommunen skal  

 foretage og de krav, som lovændringen stiller til kommunens sagsbehandling.
Helhedsvurdering i udsættelsessager Hvis en borger udsættes af sin beboelseslejlighed, skal kommunen  

 efter retssikkerhedslovens §  

 5 a,  

 stk. 1, vurdere om borgeren har behov for hjælp.
Forpligtelsen efter §  

 5 a  

 gælder i forhold til borgere, hvor kommunen er i besiddelse af oplysninger,  

 som  

 sandsynliggør, at borgeren har behov for hjælp.
Kommunen skal foretages en  

 helhedsvurdering af borgerens behov for hjælp i forhold til alle de  

 muligheder,  

 der findes for at give hjælp efter den sociale lovgivning, herunder  

 rådgivning  

 og vejledning.
I overensstemmelse med § 5 i retssikkerhedsloven skal kommunen  

 desuden være opmærksom på, om der kan søges om hjælp efter anden lovgivning.  

 Når kommunen vurderer hjælpen til borgeren,  

 kan kommunen fx træffe beslutning om administration af social pension  

 eller kontanthjælp eller rådgive borgeren om andre muligheder for hjælp til  

 betaling af faste udgifter, fx en administrationsaftale i et pengeinstitut og  

 om muligheden for at få afdragsordninger ved betaling af gæld til det  

 offentlige.
Kommunen kan også anmode statsforvaltningen om at træffe  

 afgørelse  

 om værgemål, hvis kommunen vurderer, at betingelserne for værgemål er  

 opfyldt.
Kommunen skal kun  

 foretage en helhedsvurdering af borgeren behov for hjælp i tilfælde, hvor  

 udsættelsen  

 vil kunne indebære, at borgeren udsættes af sin bolig.
Udsættelse af et  

 beboelseslejemål sker ved en umiddelbar fogedforretning efter reglerne i  

 retsplejelovens kapitel 55. Der skal ikke foretages en helhedsvurdering i de  

 tilfælde, hvor der er tale om udsættelse af effekter fra kælderrum eller  

 garager eller lignende.
Genvurdering af hjælpen Kommunen skal foretage en helhedsvurdering af borgerens sag,  

 hvis kommunen er i besiddelse af oplysninger om borgeren, som sandsynliggør,  

 at  

 borgeren har behov for hjælp.
Der kan eksempelvis være tale om tilfælde, hvor  

 kommunen modtager underretning om udsættelse af en borger, som modtager  

 personlig og praktisk hjælp på grund af en demensdiagnose eller tilfælde,  

 hvor  

 kommunen modtager underretning om udsættelse af en psykisk syg, som har en  

 støtte- og kontaktperson.
Der kan eksempelvis også være tale om en  

 stofmisbruger, som er tilkendt et behandlingstilbud eller en modtager af  

 kontanthjælp eller starthjælp, som har behov for hjælp til administration af  

 ydelsen.
Børnefamilier Kommunen skal altid vurdere, om der er behov for hjælp efter den  

 sociale lovgivning, hvis en husstand med børn eller unge under 18 år udsættes  

 af lejligheden.
I forhold til børnefamilier skal kommunen vurdere, om  

 udsættelsen er tegn på, om der er andre problemer i familien, som kan give  

 anledning til at iværksætte et eller flere tiltag efter reglerne om særlig  

 støtte til børn og unge.
Der kan være tale om forebyggende foranstaltninger i  

 form af fx familierådgivning og i særligt alvorlige tilfælde kan en egentlig  

 anbringelse af barnet eller den unge uden for hjemmet komme på tale.
Kommunen bør sikre sig, at der bliver taget hensyn til børnene i  

 forbindelse med selve udsættelsesforretningen.
Dette kan fx ske ved at sikre  

 sig, at børnene opholder sig hos bedsteforældre eller hos kammerater eller er  

 i  

 skole eller dagtilbud.
Sagsbehandling og frist Kommunen skal foretage vurderingen af borgerens behov straks,  

 når kommunen modtager fogedrettens underretning om, at fogedretten behandler  

 en  

 sag om udsættelse af et beboelseslejemål.
Kommunalbestyrelsen skal således  

 ikke  

 afvente, at borgeren selv retter henvendelse til kommunen og anmoder om  

 hjælp.  

 I forbindelse med en udsættelse, vil fogedretten sende en underretning til  

 kommunen, når sagen berammes, det vil sige, når sagen optages til behandling  

 i  

 fogedretten.
Hvis udsættelsesforretningen ikke foretages samtidig med, at  

 fogedretten berammer sagen, vil kommunen modtage en underretning fra  

 fogedretten både, når sagen berammes og når udsættelsesforretningen finder  

 sted.
Kommunen skal vurdere borgerens behov for hjælp, når kommunen modtager  

 den første underretning fra fogedretten.
 Det er vigtigt, at den enhed i kommunen, som modtager  

 underretningen fra fogedretten er opmærksom på, om borgeren har en sag i en  

 anden forvaltning eller anden enhed i kommunen, som sandsynliggør et behov  

 for  

 hjælp eller om der er tale om en børnefamilie.
 Hvis kommunen vurderer, at borgeren har brug for rådgivning og  

 anden hjælp efter den sociale lovgivning, iværksættes rådgivningen og  

 kommunen  

 træffer afgørelse om tilbud om den hjælp, som borgeren er berettiget til.
 Hvis kommunen vurderer, at borgeren ikke er berettiget til  

 rådgivning eller anden hjælp som følge af udsættelsen, skal kommunen træffe  

 afgørelse herom, §  

 5 a,  

 stk. 2. Kommunen skal træffe afgørelse i sagen senest 14 dage efter  

 fogedrettens underretning om gennemførelse af udsættelsesforretningen.
 Kommunen skal orientere fogedretten om afgørelsen, jf. §  

 5 a, stk. 3, hvis borgeren giver samtykke  

 til dette, således at der etableres et bedre grundlag for at tilrettelægge  

 det  

 videre forløb i sagen.
Klageadgang Kommunens afgørelser efter §  

 5  

 a, stk. 2 kan indbringes for det sociale nævn efter  

 reglerne i retssikkerhedslovens kapitel 10. Klagereglerne er beskrevet i  

 vejledning om retssikkerhed og administration på det sociale område.
 Klagen har ikke opsættende virkning for udsættelsessagen.
Socialministeriet, den 30. maj 2007 Aksel Meyer Bilag 1 Til lovforslag nr.  


 L 151  


  

 Folketinget 2006-07 Socialmin.,  

 j.nr. 2006-2479 AX009552 Vedtaget af Folketinget ved 3. behandling den  

 29. maj 2007 Forslag til Lov om ændring af lov om retssikkerhed og  

 administration på det sociale område (Pligt til at  

 genvurdere hjælpen til personer, som udsættes af beboelseslejemål) § 1 I lov om  

 retssikkerhed og administration på det sociale område, jf. lovbekendtgørelse  

 nr. 56 af 18. januar 2007, som ændret senest ved § 104 i lov nr. 90 af 31.  

 januar 2007, foretages følgende ændring:
 1.  


  

 Efter § 5 indsættes:
 »§ 5 a.  


  

 Kommunen skal straks  

 behandle spørgsmål om hjælp, jf. § 5, når kommunen modtager fogedrettens  

 underretning om, at en borger udsættes af et beboelseslejemål, og der er børn  

 eller unge under 18 år i husstanden, eller kommunen er i besiddelse af  

 oplysninger om borgeren, som sandsynliggør, at borgeren har behov for hjælp.
Stk. 2. Vurderer  

 kommunen, at der ikke er grundlag for at yde hjælp i forbindelse med udsættelsen af  

 lejemålet, træffer kommunalbestyrelsen afgørelse herom senest 14 dage efter  

 fogedrettens underretning om gennemførelsen af fogedforretningen.
 Stk. 3.  

  

 Kommunen kan  

 efter forudgående samtykke fra borgeren orientere fogedretten om kommunens  

 afgørelse.
Stk. 4. Kommunens  

 afgørelse efter stk. 2 kan indbringes for det sociale nævn efter reglerne i  

 kapitel  

 10.« § 2 Loven træder i  

 kraft den 1. juli 2007.
