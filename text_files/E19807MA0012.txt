 I forbindelse med ejendomsadministration præsteres forskellige ydelser,  

 som vederlægges på følgende måder:
1. Restancegebyr, som særskilt opkræves hos lejere, der er i restance med  

 betaling af husleje.
Gebyret dækker de yderligere  

 administrationsomkostninger, der er forbundet med at skulle udfærdige  

 rykkerskrivelser mv.
2. Flyttegebyr, som opkræves særskilt hos lejere, der fraflytter uden  

 kontraktmæssigt opsigelsesvarsel.
Gebyret dækker de yderligere  

 administrationsomkostninger, der påløber, når en lejlighed af hensyn til  

 fraflytteren skal udlejes hurtigere end normalt.
3. Gebyr, der opkræves særskilt hos fraflyttende lejere i de tilfælde,  

 hvor det indbetalte depositum/indskud ikke kan dække istandsættelse eller  

 manglende lejebetaling etc.
Gebyret opkræves kun i den tid, hvor  

 underskudssaldoen afdrages og dækker de yderligere omkostninger, der påløber  

 som følge af administration af afdragsordningen.
 4. Honorar, der opkræves hos de enkelte afdelinger i boligselskaberne, til  

 dækning af administrationsomkostninger i forbindelse med udlejning af  

 selskabslokaler og vaskerier.
 Nævnet har truffet afgørelse om, at de omhandlede ydelser undtages fra  

 afgiftspligten i henhold til lovens § 2, stk 3, punkt h, 1.pkt., når de  

 præsteres som et led i varetagelsen af den øvrige løbende administration for  

 den pågældende ejendom.
 Se også Mn.531, Mn.792, Mn.829 og Mn.844.
