(Til samtlige ministerialbogsførere  

 uden for Sønderjylland) I henhold til § 18, stk. 2, i lov nr. 193 af 29. april 1981 om personnavne  

 har Justitsministeriet udstedt en bekendtgørelse om anvendelse af islandske  

 regler om personnavne - bekendtgørelse nr. 96 af 24. februar 1988 - som er  

 trådt i kraft ved offentliggørelse i Lovtidende den 8. marts 1988.  

 Bekendtgørelsen er aftrykt på bagsiden af denne skrivelse.
Ved bekendtgørelsen er der åbnet adgang til, at islandske statsborgere,  

 der midlertidigt opholder sig i Danmark, kan vælg e, om deres barn skal navngives efter den danske eller den islandske lov  

 om personnavne (§ 1, stk. 1). Opmærksomheden henledes på, at det ikke  

 tilkommer ministerialbogsføreren at tage stilling til, om forældrene opholder  

 sig midlertidigt i Danmark og dermed opfylder betingelsen for at kunne vælge,  

 at deres barn skal navngives efter den islandske navnelov.
 Ønskes barnet navngivet efter den islandske navnlov, således at det i  

 stedet for efternavn får tillagt et i overensstemmelse med islandsk navnskik  

 dannet tilnavn, må ministerialbogsføreren derfor henvise forældrene/moderen  

 til at indgive ansøgning herom til statsamtet, da navngivning efter den  

 islandske navnelov kun kan ske ved navnebevis (§ 4, stk. 1). Opmærksomheden  

 henledes på, at barnet eventuelt vil kunne opnå tilnavn efter islandsk  

 navnskik, selvom kun den ene af forældrene er islandsk statsborger (§ 1, stk.  

 2).
 Det tilføjes, at bekendtgørelsen ikke berører reglerne om tillæggelse af  

 fornavn og mellemnavn.
Kirkeministeriet, den 31. august 1988 P.M.V.
 E.B.
