 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til at lade anlægge en Vej udelukkende for Kørsel med Motorkøretøjer fra et  

 Punkt ved Brøndbyvester over Glostrup, Herlev og Gladsakse til den under  

 Udførelse værende Hørsholmvej ved Jægersborg, at lade nævnte Hørsholmvej i Københavns Amt udbygge til tilsvarende  

 Formaal, at lade den i Frederiksborg Amt projekterede Del af Hørsholmvejen fra  

 Københavns Amtsgrænse til Vejgaflen ved Brønsholm anlægge udelukkende for  

 Kørsel med Motorkøretøjer, at lade anlægge Cykle- og Gangstier i egen Tracee i Tilknytning til de  

 nævnte Vejanlæg samt at lade foretage de Forlægninger og Ændringer i det bestaaende Vejnet, der  

 er nødvendige for at tilvejebringe de nye Vejanlæg og for paa mest  

 hensigtsmæssig Maade at sætte disse i Forbindelse med det bestaaende Vejnet.
 Tilslutning af Veje til de nævnte Motorveje maa kun ske paa enkelte af  

 Ministeren for offentlige Arbejder nærmere bestemte Steder, og ud over disse  

 Tilslutninger maa der ikke være Adgang til Vejene.
§ 2 Til Gennemførelse af de i § 1 omhandlede Foranstaltninger skal  

 Ekspropriation af saavel Arealer som Materialer m.v. kunne ske efter Reglerne  

 i Forordning af 5. Marts 1845, jfr.
Lov Nr. 6 af 10. Januar 1928.
§ 3 Udgifterne ved de i § 1 nævnte Anlæg afholdes saaledes:
 dækkes af de Tilskud til Anlæg af Hørsholmvejen, for hvis Vedkommende der  

 allerede er givet Københavns Amtskommune Tilsagn.
 Restbeløbet betales dels af den i § 6 i Lov Nr.115 af 8. April 1932, jfr.  

 § 4 i Lov Nr. 105 af 30. Marts 1935, fastsatte Afgift til Statskassen af 1  

 Øre pr. 1 Benzin, som indføres til eller fremstilles her i Landet, dels af  

 den i § 4 i Lov Nr. 191 af 17. April 1941 fastsatte Afgift af 1 øre pr. 1  

 Benzin, som indføres til eller fremstilles her i Landet, idet de ommeldte  

 Afgifter skal vedblive at have Gyldighed efter Udløbet af de i nævnte  

 Lovbestemmelser fastsatte Tidsrum.
Naar Dækning er opnaaet for Anlægsudgifterne, vil Afgifterne være at  

 henlægge til en Fond, af hvis Renter Udgifterne til den fremtidige  

 Vedligeholdelse, Renhold og Snerydning udredes.
Naar Fonden ved Udgangen af  

 et Kvartal vil have naaet den efter Ministeren for offentlige Arbejders Skøn  

 fornødne Størrelse, bortfalder Afgifterne.
§ 4 De nødvendige Beløb til Bestridelse af Udgifterne i Medfør af § 3,  

 næstsidste og sidste Stykke, ved Gennenførelsen af de i § 1 omhandlede Anlæg  

 og Foranstaltninger bevilges paa de aarlige Finanslove.
Finansministeren  

 bemyndiges til at tilvejebringe disse Beløb ved Udstedelse af  

 Statsobligationer.
§ 5 Ministeren for offentlige Arbejder fastsætter efter Forhandling med  

 Arbejds- og Socialministeren de nærmere Regler med Hensyn til Anvendelsen af  

 den ved de i denne Lov omhandlede Jordarbejder fornødne Arbejdskraft.
§ 6 Saa længe de i Henhold til denne Lov erhvervede Grunde anvendes til de af  

 Loven omfattede Anlæg eller forbeholdes en senere Udvidelse af samme,  

 fritages de for alle Skatter, Afgifter og Byrder.
De i Anledning af eller i Forbindelse med de i § 1 omhandlede Anlæg  

 udfærdigede Dokumenter, Udskrifter, Attester m.v. fritages for Stempel- og  

 Tinglysningsafgifter samt alle andre Afgifter til det offentlige.
For de  

 Materialer, der anvendes til Anlæggene, kan der tilstaas Toldfrihed.
 Hvorefter alle vedkommende sig have at rette.
 Givet paa Amalienborg, den 11. April  

 1942.
 Under Vor Kongelige Haand og Segl.
 Christian R.
(L.
S.) /Gunnar Larsen (* 1) Udfærdiget gennem Ministeriet for offentlige Arbejder.
Se Rigsdagstidenden for 1941-42: Folket.
Tid.
Sp. 728, 797, 1136, 1148; Landst.
Tid.
Sp. 530, 720, 724; Till.
A.
Sp. 2663; Till: B.
Sp. 317, 1019; Till.
C.
Sp. 299, 1231.
