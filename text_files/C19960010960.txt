 Direktoratet for Arbejdsløshedsforsikringen har i bekendtgørelse nr. 585  

 af 26. juni 1996 fastsat regler om medlemmers pligt til at betale  

 medlemsbidrag, kassens pligt til at foretage modregning i dagpenge mv,  

 medlemmers mulighed for fritagelse for betaling af medlemsbidrag,  

 konsekvenserne af manglende betaling og om muligheden for tilbagebetaling af  

 medlemsbidrag.
Indledning Det medlemsbidrag, et medlem, jf. arbejdsløshedsforsikringslovens § 78,  

 skal indbetale til en arbejdsløshedskasse, består af:
- statsdelen (lovens § 76, stk. 4), - administrationsdelen (lovens § 76, stk. 5) og - ATP-delen (lovens § 76, stk. 6).
 Når bekendtgørelsens bestemmelser ikke udtrykkeligt begrænser sig til  

 enkelte af disse dele, vedrører bekendtgørelsen det samlede medlemsbidrag,  

 som medlemmet skal indbetale til kassen.
 § 1  omhandler pligten til at betale medlemsbidrag og  

 medlemsbidragets forfaldstid.
 § 2  omhandler kassens modregningspligt.
 § 3  omhandler muligheden for/retten til fritagelse  

 for betaling af medlemsbidrag.
 §§ 4 og 5 beskriver den fremgangsmåde, som kassen skal følge, når  

 medlemmet ikke betaler sit medlemsbidrag rettidigt, og konsekvenserne heraf  

 samt muligheden for, at medlemmet kan få genoprettet sit medlemsskab.
 § 6  omhandler den sanktion, som medlemmet skal  

 pålægges ved genoprettelsen af medlemskabet.
 § 7  omhandler tilbagebetaling af medlemsbidrag for  

 perioder, hvor medlemmet ikke har været berettiget til medlemskab af kassen.
Til § 1, stk. 1 Et medlem skal først betale medlemsbidrag fra det tidspunkt, hvor  

 optagelsen har virkning.
 I overflytningssituationen mellem 2 kasser reguleres bidraget med virkning  

 fra den dag, der af kasserne er fastsat for overflytningen.
Kassen fastsætter selv retningslinier for »skæve opkrævninger« i  

 forbindelse med overflytning, optagelse, etc.
Det er dog en forudsætning, at  

 kassen følger en ensartet praksis for alle sine medlemmer.
 Kassen skal oplyse medlemmet om, hvornår og på hvilken måde  

 medlemsbidraget skal betales.
 Det skal endvidere fremgå af opkrævningen, hvilken periode medlemsbidraget  

 dækker.
 Medlemmet har altid ret til at betale medlemsbidrag gennem et  

 pengeinstitut eller gennem postvæsenet.
 Medlemmet har selv ansvaret for, at betalingen sker rettidigt.
 Vælger medlemmet at betale via »home-banking« er det således  

 medlemmets eget ansvar, at betalingsordren gennemføres.
 I tilfælde hvor medlemmet overlader betalingen til trediemand, som fx et  

 pengeinstitut, gælder de almindelige regler om betaling via trediemand.
 Betaling via automatisk betalingsservice anses for sket, når beløbet er  

 debiteret medlemmets konto.
I tilfælde, hvor der sker betaling efter betalingsfristens udløb, og dette  

 udelukkende skyldes fejl fra pengeinstituttets side, vil en for sen  

 indbetaling være rettidig, hvis der på sidste rettidige indbetalingsdag var  

 dækning på medlemmets konto.
Det forudsættes dog, at medlemmets straks efter  

 modtagelsen af kassens rykkerskrivelse indbetaler det skyldige medlemsbidrag.
 Som eksempler kan nævnes tilfælde, hvor pengeinstituttet har modtaget  

 girokortet rettidigt, og hvor medlemmet, inden medlemsbidraget forfalder, har  

 indgået aftale om, at medlemsbidraget løbende og inden betalingsfristen udløb  

 skal betales via betalingsservice.
 Ved betaling af medlemsbidrag via egen girokonto, eller via  

 »home-banking« anses betaling for sket, når beløbet er debiteret  

 medlemmets konto.
 Ved betaling af medlemsbidrag med check anses betaling for sket, når  

 checken er kommet frem til kassen.
 Betaling på et posthus eller i et pengeinstitut anses for sket på det  

 tidspunkt, hvor posthuset/pengeinstituttet datostempler girokortet som  

 kvittering for, at betaling er sket.
 Tilsvarende gælder ved betaling inden for de frister, der er nævnt i § 4,  

 stk. 4, og § 5, stk. 2.
Til § 1, stk. 2 For kasser, der opkræver medlemsbidraget forud, gælder, at bidraget  

 tidligst kan forfalde på den første dag i den periode, som medlemsbidraget  

 dækker.
Til § 2, stk. 1 Kassen har pligt til at foretage modregning for forfaldent medlemsbidrag i  

 tilgodehavende dagpenge og andre ydelser, der udbetales af kassen.
Der er dog  

 kun pligt til at modregne, hvis det fulde medlemsbidrag til kassen kan  

 modregnes.
 For medlemsbidrag, der endnu ikke er forfaldent, kan der ske modregning,  

 hvis dette er aftalt med medlemmet.
Kassen skal senest samtidig med, at modregningen foretages, give medlemmet  

 en modregningserklæring.
Dette kan fx ske på den opgørelse, som udleveres til  

 medlemmet i forbindelse med dagpengeudbetalingen.
Af modregningserklæringen  

 skal det fremgå, hvilken periode medlemsbidraget dækker.
Kassen skal i forbindelse med iværksættelse af modregningsprocedure gøre  

 opmærksom på, at medlemmet selv skal indbetale medlemsbidraget, når  

 udbetalingen af ydelser fra kassen ophører.
Kassen skal samtidig gøre  

 medlemmet opmærksom på konsekvensen af manglende indbetaling, når kassen ikke  

 længere kan modregne.
 I de tilfælde, hvor der ikke længere kan foretages modregning, fx fordi  

 medlemmet kommer i beskæftigelse, kan kassen, uanset at medlemmet ikke forud  

 har modtaget en opkrævning, iværksætte rykkerproceduren, jf. bekendtgørelsens  

 § 4.
Til § 2, stk. 2 Uanset bestemmelserne i § 1, stk. 1 og § 2, stk. 1, kan kassen bestemme,  

 at medlemsbidrag for medlemmer, der modtager delefterløn, efterløn eller  

 overgangsydelse, betales ved modregning i ydelsen.
Til § 2, stk. 3 Opkræves medlemsbidrag til kassen sammen med bidrag til den faglige  

 organisation, skal det tydeligt fremgå, hvilken andel af det samlede  

 kontingent der er medlemsbidrag til kassen.
 Medlemmet kan således ved alene at betale denne andel undgå, at kassen  

 iværksætter rykkerproceduren.
Til § 3, stk. 1 Reglerne om fritagelse for betaling af medlemsbidrag til kassen vedrører  

 alene statsdelen og ATP-delen.
Kassen kan desuden generelt vedtage tillige at  

 fritage for betaling af administrationsdelen.
Til § 3, stk. 1, nr. 1 Medlemmer, der deltager i faglige dagkurser, har mulighed for at blive  

 fritaget for betaling af medlemsbidrag, hvis kurset ikke er et led i en  

 egentlig uddannelse.
 Fritagelse for betaling af medlemsbidrag kan derfor ikke ske, hvis kurset  

 er en del af en kompetencegivende uddannelse, eller hvis kurset berettiger  

 til støtte efter lov om Statens Uddannelsesstøtte.
 Fritagelse kan ikke ske for unge under 25 år, der er omfattet af § 32 a i  

 lov om en aktiv arbejdsmarkedsindsats og deltager i uddannelse med  

 uddannelsesgodtgørelse eller med godtgørelse for tab af indtægt eller  

 arbejdsmulighed eller med elevstøtte efter lov om arbejdsmarkedsuddannelser.
Til § 3, stk. 1, nr. 3 Fritagelse for betaling af medlemsbidrag for frihedsberøvede medlemmer  

 forudsætter, at kassen har modtaget en skriftlig anmodning herom.
Anmodningen  

 skal være kassen i hænde inden udløbet af fristen efter § 4, stk. 4, fra  

 hvilket tidspunkt medlemmet ellers vil være slettet.
Allerede indbetalt  

 medlemsbidrag kan ikke tilbagebetales.
Frihedsberøvede medlemmer, der kan stå  

 til rådighed for arbejdsmarkedet, opfylder ikke betingelserne for at blive  

 fritaget for betaling af medlemsbidrag.
Til § 4, stk. 1 og 2 Kassen skal hver måned sende rykkere til de medlemmer, som er i restance  

 med medlemsbidrag, der forfaldt i den forudgående måned.
 Opkræves medlemmet i forbindelse med rykkerskrivelsen også for et senere  

 påløbet medlemsbidrag, skal det udtrykkeligt fremgå, hvilket beløb der skal  

 være betalt inden udløbet af 3-ugers-fristen for, at medlemmet undgår  

 slettelse.
 Opkræves medlemmet i forbindelse med rykkerskrivelsen også for  

 medlemsbidrag og eventuelt restancegebyr for en forudgående periode, skal  

 dette udtrykkeligt fremgå af rykkerskrivelsen.
 Indbetalinger fra medlemmet skal altid afskrives på den ældste restance.
Til § 4, stk. 3 Kassen kan opkræve et restancegebyr i forbindelse med udsendelsen af en  

 rykkerskrivelse.
Restancegebyret opkræves til dækning af de udgifter, kassen har ved at  

 skulle iværksætte rykkerproceduren.
Der er ikke hjemmel til at opkræve andre  

 gebyrer end restancegebyret.
Restancegebyret kan dog bortfalde, hvis  

 medlemmet er uden skyld i iværksættelsen af rykkerproceduren.
 I de tilfælde, hvor kassen opkræver et restancegebyr, skal det af rykkeren  

 tydeligt fremgå, at dette gebyr er en del af det skyldige medlemsbidrag.  

 Kassen skal således også oplyse, at medlemmet fortsat er i restance, hvis  

 medlemmet alene betaler det forfaldne medlemsbidrag, men ikke  

 restancegebyret, eller hvis medlemsbidraget er blevet betalt efter den  

 forudgående måneds udgang men inden modtagelsen af rykkeren.
 Pålagt restancegebyr kan ikke eftergives af kassen.
 Eksempel:
 Er kassens rykkerskrivelse afsendt efter medlemmets indbetaling,  

 bortfalder virkningerne af rykkerskrivelsen.
 Eksempel:
Medlemmet har betalt medlemsbidrag på posthus inden afsendelsesdagen for  

 rykkerskrivelsen, men betalingen bliver først registreret i kassen efter, at  

 kassen har sendt rykkerskrivelse til medlemmet med et pålagt restancegebyr.
I  

 denne situation bortfalder restancegebyret.
 Hvis rykkeren vedrører såvel bidrag til den faglige organisation som til  

 kassen, skal det fremgå af rykkeren, hvilket beløb der skyldes til kassen.  

 Medlemmet kan således undgå slettelse ved alene at betale dette beløb.
 Medlemmet skal således mindst indbetale etbeløb, der svarer til de samlede  

 skyldige medlemsbidrag til kassen, herunder restancegebyret, for at undgå  

 slettelse.
 Et medlem, der indbetaler et beløb, der svarer til medlemsbidrag til  

 kassen og kontingent til en faglig organisation i henhold til en ordinær  

 opkrævning, men excl. et af kassen pålagt restancegebyr, anses for fortsat at  

 være i restance med gebyret.
 Indbetaler et medlem et acontobeløb, der er tilstrækkeligt til at dække  

 medlemsbidrag og restancegebyr til kassen, skal kassen ved en konkret  

 vurdering afgøre, om medlemmet ved denne indbetaling har valgt først og  

 fremmest at betale restancen til kassen.
 Tilsvarende gælder ved indbetaling inden for fristen i § 5, stk. 2.
Til § 4, stk. 4 Betalingsfristen på 3 uger regnes fra den første hverdag, herunder  

 lørdage, efter kassens afsendelse af rykkeren.
Hvis medlemmet godtgør, at rykkeren er kommet senere frem, skal  

 3-ugers-fristen regnes fra dette tidspunkt, medmindre forsinkelsen skyldes  

 medlemmets egne forhold, fx omadressering, adresse i udlandet m.v.
Hvis  

 3-ugers-fristen udløber på en lørdag, en søndag eller en søgnehelligdag, vil  

 betaling, foretaget på den førstkommende hverdag, være rettidig.
Til § 4, stk. 5 Dokumentation for, at medlemmet er blevet rykket skriftligt, kan enten  

 bestå af brevkopi af den afsendte rykkerskrivelse eller af edb-udskrift eller  

 lignende, der viser, på hvilken dato rykkeren er afsendt til medlemmet.  

 Endelig kan dokumentationen for afsendelse af brevet ske ved, at postvæsenet  

 kvitterer for, at brevet er indleveret til afsendelse hos postvæsenet.
 Der henvises til reglerne i Direktoratetfor Arbejdsløshedsforsikringens  

 vejledning om dokumentation for arbejdsløshedskassernes administration af  

 bestemmelserne i arbejdsløshedsforsikringsloven m.v.
Til § 5, stk. 1-3 Kassen skal i sin afgørelse om slettelse orientere medlemmet om, at  

 medlemskabet genoprettes, hvis de på tidspunktet for slettemeddelelsen  

 forfaldne medlemsbidrag betales inden for en frist på 4 uger.
 Genoprettelse gøres således betinget af, at såvel det medlemsbidrag, som  

 medlemmet er i restance med, som evt. senere forfaldne medlemsbidrag og evt.  

 restancegebyr betales senest 4 uger efter, at medlemmet har fået meddelelse  

 om slettelsen.
 Fristen regnes fra dagen efter kassens afsendelse af afgørelsen.
 Hvis medlemmet godtgør, at afgørelsen er kommet senere frem, uden at  

 forsinkelsen skyldes medlemmets egne forhold, vil 4-ugers-fristen dog skulle  

 regnes fra dette senere tidspunkt.
Eksempel Medlemsbidraget opkræves månedsvis forud.
Der rykkes for medlemsbidraget  

 for april måned den 5.5.97 med betalingsfrist den 27.5.97. Medlemmet betaler  

 ikke.
Medlemmet betaler heller ikke medlemsbidraget for maj måned.
På grund  

 af restancen for april måneds medlemsbidrag sendes slettemeddelelse den  

 3.6.97.
Opkrævningen i forbindelse med slettemeddelelsen erstatter  

 rykkerskrivelsen for medlemsbidraget for maj måned.
Det skal fremgå af  

 slettemeddelelsen, dels hvilket beløb medlemmet skal betale for, at  

 medlemskabet kan genoprettes, dels hvilke perioder beløbet vedrører.
 Genoprettelsen kan alene gøres betinget af, at medlemmet betaler  

 medlemsbidrag og restancegebyr, der vedrører arbejdsløshedskassen.
Til § 5, stk. 4 og 5 Genoprettelse af medlemskabet sker fra det tidspunkt, hvor medlemmet har  

 betalt hele det skyldige medlemsbidrag.
Virkningen af genoprettelse af  

 medlemskabet er, at medlemsperioden ikke anses for afbrudt.
 Kassen kan umiddelbart iværksætte rykkerprocedure for evt. medlemsbidrag,  

 som medlemmet er i mere end 1 måneds restance med på  

 genoprettelsestidspunktet, hvis medlemmet på grund af slettelse ikke er  

 blevet opkrævet for det pågældende medlemsbidrag.
 Dokumentation for, at afgørelsen om slettelsen er sendt, kan enten være,  

 at postvæsenet har kvitteret for, at afgørelsen er indleveret til afsendelse,  

 eller at den er fremsendt som anbefalet post.
Til § 6 Karantænen kan kun afvikles for dage, hvor medlemmet er berettiget til  

 dagpenge eller andre ydelser fra kassen, bortset fra feriedagpenge og  

 kursusgodtgørelse.
Karantænen vil derfor ikke kunne afvikles samtidig med en  

 anden sanktion.
 Karantæneperioden løber fra datoen for kassens meddelelse til medlemmet  

 efter § 5, stk. 2 henholdsvis stk. 4, og karantænen bortfalder, hvis den ikke  

 er afviklet inden 2 år fra denne dato, jf. reglerne i Direktoratet for  

 Arbejdsløshedsforsikringens cirkulære vedrørende retningslinier for idømmelse  

 af sanktion i henhold til arbejdsløshedsforsikringslovens § 87, stk. 1 og 3.
Til § 7 Bestemmelsen vedrører tilbagebetaling af stats- og ATP-delen af  

 medlemsbidraget.
Kassen træffer afgørelse om tilbagebetaling af  

 administrationsdelen af medlemsbidraget.
 Et medlem, der på grund af svig er blevet slettet med tilbagevirkende  

 kraft, skal have tilbagebetalt medlemsbidrag for perioden fra slettelsens  

 virkning til tidspunktet for afgørelsen om slettelse, idet pågældende ikke  

 kan anses for at have været medlem af kassen i denne periode.
 Kasserne skal modregne et evt. tilbagebetalingskrav mod medlemmet i  

 tilbagebetalingsbeløbet.
 Et medlem, hvis medlemskab af kassen annulleres på grund af manglende ret  

 til optagelse, skal have tilbagebetalt medlemsbidrag.
Tilsvarende gælder for personer, som uretmæssigt har været forsikret i en  

 dansk arbejdsløshedskasse.
Der henvises til reglerne i Direktoratet for  

 Arbejdsløshedsforsikringens bekendtgørelse om medlems- og dagpengeret efter  

 arbejde eller ophold i et andet EØS-land, Grønland og det øvrige udland med  

 tilhørende vejledning og Direktoratet for Arbejdsløshedsforsikringens  

 bekendtgørelse om medlems- og dagpengeret efter arbejde eller ophold på  

 Færøerne med tilhørende vejledning.
 Har medlemmet ikke i øvrigt været berettiget til medlemskab af kassen,  

 skal medlemsbidrag tilbagebetales.
Til § 8 Denne vejledning erstatter direktoratets vejledning nr. 140 af 13.  

 september 1995 om betaling af medlemsbidrag til en arbejdsløshedskasse.
