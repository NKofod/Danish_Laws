Skriftlig fremsættelse (5. oktober 2006) Fødevareministeren  

  

 (Hans Chr.
Schmidt):
 Herved tillader jeg mig for Folketinget at fremsætte:
Forslag til lov om ændring  

 af lov om jordfordeling og offentligt køb og salg af fast ejendom til  

 jordbrugsmæssige formål m.m. (jordfordelingsloven) (Ny organisering af  

 jordkøbsnævn) (Lovforslag nr.
L 38).
 Lovforslaget er en ændring af de regler, der blev vedtaget i  

 2005 om organiseringen af jordkøbsnævn efter kommunalreformens ikrafttræden.
 I forbindelse med tilpasningen af en række love til  

 kommunalreformen blev jordfordelingsloven ændret ved lov nr. 536 af 24. juni  

 2005 med det formål, at muliggøre en videreførelse i kommunalt regi af de  

 hidtidige amtslige jordkøbsnævn efter den 1. januar 2007.
 Det var ved den nævnte lovændring forudsat, at jordkøbsnævn,  

 der oprettes af flere samarbejdende kommuner, kunne organiseres som kommunale  

 fællesskaber i henhold til § 60 i lov om kommunernes styrelse.
Denne konstruktion har imidlertid vist sig at ville give  

 nogle problemer.
Jordkøbsnævnene har ekstern repræsentation og kan ikke være  

 kommunale fællesskaber, jf. § 60 i lov om kommunernes styrelse, idet sådanne  

 fællesskaber alene har kommuner som deltagere og er undergivet de deltagende  

 kommuners instruktionsbeføjelse.
 Formålet med lovforslaget  

 er at sikre, at et jordkøbsnævn, der oprettes enten af en enkelt kommune  

 eller  

 af flere samarbejdende kommuner, efter kommunalreformens ikrafttræden kan  

 oprettes som en selvstændig forvaltningsmyndighed med kompetence til at købe  

 og  

 sælge jord i overensstemmelse med jordfordelingslovens formål.
Lovforslaget indeholder desuden bestemmelser om, at  

 kommunerne ud over at kunne oprette jordkøbsnævn nu direkte i loven får  

 hjemmel  

 til at nedlægge og udtræde af nævnet.
I denne forbindelse søges der  

 bemyndigelse  

 til at fastsætte nærmere regler om disse forhold.
Endvidere foreslås tilsynet med jordkøbsnævnet henlagt til  

 kommunerne, der også forudsættes at godkende jordkøbsnævnets regnskab.
Også  

 her  

 søges der bemyndigelse til fastsættelse af nærmere regler for kommunernes  

 tilsyn og godkendelse af et jordkøbsnævns regnskab.
 Endelig benyttes  

 lejligheden til at foretage en mindre konsekvensrettelse og en enkelt  

 sproglig  

 justering.
 Lovforslaget har ikke været i høring, idet indholdet af  

 ændringen alene er af teknisk karakter.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets velvillige behandling.
