Nr LSF 4 Forslag til Lov om ændring af forskellige love for Færøerne om sociale  

 ydelser (Ændring af regler om finansiering, forhøjelse af pensioner m.v.) Fremsat af socialministeriet (Mimi Stilling Jakobsen) den 27. oktober 1987 Vedtaget ved tredjebehandling den 27. oktober 1987 Lov nr 718 af 18/11/1987 § 1 I lov for Færøerne om folkepension, jf. lovbekendtgørelse nr. 408 af 26. august 1983, foretages følgende ændringer:
 1. § 2, stk. 2, ophæves.
 Stk. 3 bliver herefter stk. 2.
 2. § 3, stk. 1, affattes således:
»Folkepensionen udbetales med et grundbeløb på 25.056 kr. årlig eller, hvis ægtefællen ligeledes modtager folkepension, med 19.908 kr. årlig, jf. dog §§ 4 og 36.« 3. § 3, stk. 2, affattes således:
»Stk. 2. Folkepensionens grundbeløb udbetales til personer, der er fyldt 67 år, uden hensyn til modtagerens økonomiske forhold.« 4. § 3, stk. 3-6, ophæves.
 5. I § 3, stk. 7, der bliver stk. 3, indsættes efter  

 »ægteparrets«:
 »samlede«.
6. I § 4, stk. 1, udgår »følgende beløb, jf. § 36: for ægtepar 19.900 kr. og for enlige«.
7. I § 5, nr. 1, litra a, 1. pkt., udgår »eller den med ham samlevende ægtefælle«.
 8. § 5, nr. 1, litra a, 3. pkt., affattes således:
»Til indtægten henregnes ikke sociale pensioner, børnetilskud og andre sociale ydelser med tilsvarende formål.« 9. I § 5, nr. 2, udgår »for enlige og 4.580 kr. for andre«.
 10. § 6 ophæves.
 11. § 11, stk. 1, 1. pkt., affattes således:
»Som tillæg til pensionen ydes et beløb på 3.876 kr. årlig eller, hvis pensionistens ægtefælle modtager folkepension, 2.916 kr.
årlig, jf. § 36.« 12. I § 11, stk. 2, 1. pkt., indsættes efter »vedkommendes«:  

 »og en eventuel samlevende ægtefælles samlede«.
 13. I § 11, stk. 2, 2. pkt., indsættes efter  

 »pensionstillægget«:
»dog 15 kr., hvis pensionistens ægtefælle også har ret til pensionstillæg«.
14. I § 14, stk. 1, 1. pkt., udgår »efter skøn i hvert enkelt tilfælde«, og 2. pkt. ophæves.
15. I § 14, stk. 2, udgår »Af det i stk. 1 nævnte beløb til personlige tillæg kan landsstyrets socialforvaltning endvidere yde:», og i stedet indsættes: »Landsstyrets socialforvaltning (Almannastovan) kan endvidere yde:».
 16. § 14, stk. 3, ophæves, og i stedet indsættes:
»Stk. 3. Landsstyret kan fastsætte nærmere regler for ydelse af personlige tillæg efter stk. 1 og for ydelserne efter stk. 2.« 17. § 17, stk. 1, affattes således:
»Til ægtepar, hvoraf den ene ægtefælle oppebærer folkepension i medfør af § 3, stk. 1, og den anden pension i henhold til § 3, stk. 2 eller 3, i lov for Færøerne om invalidepension m.v., udgør grundbeløbene de beløb, som er nævnt i § 3, stk. 1, for hver ægtefælle, når begge modtager folkepension.
Modtager ægtefællen invalidepension i henhold til § 3, stk. 4, i lov for Færøerne om invalidepension m.v., udgør grundbeløbene henholdsvis 25.056 kr.
årlig og 6.264 kr. årlig, jf. §§ 18 og 36.« 18. I § 17, stk. 2, 1. pkt., udgår »eller mindstebeløb«.
 19. § 17, stk. 2, sidste pkt., affattes således:
»De samlede grundbeløb kan dog ikke overstige de i stk. 1 nævnte samlede beløb for to ægtefæller.« 20. § 18, nr. 2, ophæves.
21. I § 18, nr. 3, der bliver nr. 2, ændres »11.030 kr.« til:  

 »7.790 kr.«.
 Nr. 4 bliver herefter nr. 3.
 22. § 29 ophæves.
 23. § 34 affattes således:
»§ 34. Af udgifterne til folkepension på Færøerne, bortset fra et beløb på 7,28 mill. kr., som reguleres efter reglerne i § 36, afholder staten halvdelen, mens resten afholdes fra færøsk side efter hjemmestyrets nærmere bestemmelse.
Stk. 2. Udgifterne efter § 14 afholdes med 25 pct. af staten i det omfang, de ikke sammen med udgifter til personlige tillæg efter § 15 i lov for Færøerne om invalidepension m.v. overskrider 4 pct.
af grundbeløbene af den folkepension og invalidepension, der er udbetalt i det foregående finansår.
Den del af udgiften efter § 14, der ikke afholdes af staten, afholdes fra færøsk side efter hjemmestyrets nærmere bestemmelse.« 24. I § 36 udgår »de mindstebeløb, der er fastsat i § 3, stk.  

 3,».
§ 2 I lov for Færøerne om invalidepension m.v., jf. lovbekendtgørelse nr.
 409 af 26. august 1983, foretages følgende ændringer:
 1. § 4, stk. 1, affattes således:
»Invalidepensionens grundbeløb udgør følgende beløb årlig, jf. §§ 5 og 43:
 3. § 4, stk. 4, affattes således:
»Stk. 4. Beløbet for erhvervsudygtighed udgør 16.164 kr. årlig, dog 11.700 kr. årlig, hvis begge ægtefæller opfylder betingelserne for at opnå beløb for erhvervsudygtighed, jf. § 43.« 4. I § 4, stk. 5, indsættes efter »ægteparrets«:  

 »samlede«.
5. I § 5, stk. 1, udgår »følgende beløb, jf. § 43: for ægtepar 19.900 kr. og for enlige«.
6. I § 6, nr. 1, litra a, 1. pkt., udgår »eller den med ham samlevende ægtefælle«.
 7. § 6, nr. 1, litra a, 3. pkt., affattes således:
»Til indtægten henregnes ikke sociale pensioner, børnetilskud og andre sociale ydelser med tilsvarende formål.« 8. § 6, nr. 2, affattes således:
»2) Ved beregning af pensionen fradrages indtægten 2.680 kr., jf. § 43. Har en pensionist indtægt ved personligt arbejde, fradrages yderligere 7.790 kr., jf. § 43.« 9. § 7 ophæves.
 10. I § 11 ændres »10.404 kr.« til: »11.664 kr.« og  

 »20.832 kr.« til:
 »23.280 kr.«.
 11. § 12, stk. 1, 1. pkt., affattes således:
»Som tillæg til invalidepension i henhold til § 3, stk. 2 og 3, ydes et beløb på 3.876 kr. årlig eller, hvis ægtefællen modtager pension, 2.916 kr. årlig, jf. § 43.« 12. I § 12, stk. 2, 1. pkt., indsættes efter »vedkommendes«:  

 »og en eventuel samlevende ægtefælles samlede«.
 13. I § 12, stk. 2, 2. pkt., indsættes efter  

 »pensionstillægget«:
»dog 15 kr., hvis pensionistens ægtefælle også har ret til pensionstillæg«.
14. I § 15 udgår »efter skøn i hvert enkelt tilfælde af det i lov for Færøerne om folkepension § 14 angivne rådighedsbeløb«.
 15. I § 15 indsættes som stk. 2:
»Stk. 2. Landsstyret kan fastsætte nærmere regler for ydelse af personlige tillæg.« 16. I § 16, stk. 1, indsættes efter 2. pkt.:
»Invaliditetsydelsen udgør 11.244 kr. årlig, dog 9.120 kr. årlig, hvis ægtefællen også modtager invaliditetsydelse eller helt invaliditetsbeløb, jf. § 43. Modtager ægtefællen halvt invaliditetsbeløb, nedsættes dette med 50 pct.« 17. § 16, stk. 2, ophæves.
 Stk. 3 bliver herefter stk. 2.
 18. I § 19, stk. 1, ændres »socialministeren« til:  

 »landsstyret«.
 19. § 19, stk. 2, 2. pkt., affattes således:
»Udgifterne ved rådets behandling af sager efter denne lov afholdes af hjemmestyret, mens udgifterne ved Den Sociale Ankestyrelses behandling af sager efter denne lov afholdes af staten.« 20. I § 30, stk. 7, udgår », kap.
VII i denne lov«.
 21. Kapitel VII ophæves.
 22. I § 36 indsættes som 2. pkt.:
»Udgifterne til personlige tillæg efter § 15 afholdes efter bestemmelsen i § 34, stk. 1, 2. og 3. pkt., i lov for Færøerne om folkepension.« § 3 I lov nr. 644 af 13. december 1978 for Færøerne om dagpenge ved sygdom eller fødsel foretages følgende ændringer:
 1. I § 18, stk. 2, ændres »8 uger« til: »24 uger«.
2. I § 22, stk. 1, 1. pkt., ændres »inden 3 måneder efter  

 fødslen« til: »inden 6 måneder efter fødslen«.
 3. I § 25, stk. 1, ændres »40« til: »25«.
§ 4 I lov for Færøerne om offentlig forsorg, jf. lovbekendtgørelse nr.
131 af 29. marts 1977, som ændret ved lov nr. 541 af 31. oktober 1977 og lov nr. 246 af 8. juni 1983, foretages følgende ændringer:
 1. § 9, stk. 1, affattes således:
»Når en person på grund af sygdom, svangerskab og fødsel, svigtende arbejdsmuligheder, ophør af samlivet med ægtefællen eller andre ændringer i sine forhold i en begrænset tid er afskåret fra at skaffe det fornødne til sit eget eller familiens underhold og udgifterne hertil ikke dækkes gennem dagpenge eller pensionsydelser, kan der ydes en sådan hjælp af det offentlige, at det modvirkes, at pågældendes og familiens hidtidige levevilkår i væsentlig grad forringes.« 2. I § 9, stk. 2, udgår »i henhold til stk. 1«.
3. § 9, stk. 3, ophæves, og i stk. 4, der bliver stk. 3, indsættes efter »forsørgerbyrder«: »eller høje boligudgifter«.
4. I § 14, stk. 1, udgår »eller lov for Færøerne om invalidepension § 31«.
 5. I § 15, stk. 1, udgår »og 3«.
 6. § 16 affattes således:
»§ 16. Der kan ydes hjælp til behandling, undervisning, oplæring, beskæftigelse samt særlig pleje og bistand til personer med vidtgående fysiske eller psykiske handicap på særlige institutioner, der drives af landsstyret, eller med hvilke landsstyret har indgået overenskomst.
Stk. 2. landsstyret fastsætter regler for institutionernes ledelse og drift samt regler om betingelserne for anvendelse af sikrede og lukkede afdelinger, isolation, fiksering m.v., der alene må ske, når forholdene i det enkelte tilfælde gør det absolut påkrævet.
 Landsstyret kan indhente en udtalelse fra Socialstyrelsen.
Stk. 3. Landsstyret fastsætter regler om betaling for forsorgen for personer med højere indtægter og for pensionister samt regler om ydelse af beløb til personlige fornødenheder, beklædning, befordring og kostgodtgørelse m.v. til personer på de i stk. 1 nævnte institutioner.
Stk. 4. Landsstyrets socialforvaltning (Almannastovan) fører tilsyn med institutionerne og med personer, der af institutionerne er anbragt i private hjem.
Stk. 5. Landsstyret kan fastsætte nærmere bestemmelser om oprettelse af forbrugerorganer, der er rådgivende i anliggender vedrørende forsorgens udøvelse.« 7. § 18 affattes således:
»§ 18. Når det anses for påkrævet af hensyn til en persons mulighed for fremtidig at klare sig selv og sørge for sin familie, kan der ydes pågældende hjælp til uddannelse og erhvervsmæssig optræning eller omskoling.
Stk. 2. Hvis det skønnes rimeligt ud fra den pågældendes økonomiske forhold, kan der ydes hjælp til anskaffelse af værktøj og arbejdsmaskiner, når det er af afgørende betydning for en person med nedsat erhvervsevne.
Stk. 3. Der kan endvidere ydes hjælp til iværksættelse af selvstændig virksomhed.
Hjælpen kan ydes som lån, når det findes rimeligt under hensyn til pågældendes fremtidige erhvervsmuligheder.
Stk. 4. Til invalidepensionister, der har en uudnyttet delvis erhvervsevne i behold, kan der ydes et rentefrit lån svarende til højst 2 års pension, når der herved kan opnås en varig forbedring af pågældendes erhvervsevne.
Stk. 5. Til personer med invaliditet eller varig sygdoms- eller aldersbetinget svagelighed kan der ydes støtte til hjælpemidler, herunder merudgifter til særlige beklædningsgenstande, som 1) er nødvendige for, at pågældende kan udøve et erhverv, eller 2) i væsentlig grad kan afhjælpe pågældendes lidelse eller 3) i væsentlig grad kan lette den daglige tilværelse i hjemmet.
Stk. 6. Landsstyret kan fastsætte nærmere regler om ydelse af hjælp efter stk. 1-5.« 8. § 32, stk. 1, affattes således:
»Til brug for personer med særlige behov kan landsstyret oprette eller godkende særlige institutioner.
Landsstyret kan fastsætte regler for sådanne institutioners drift, herunder om optagelse og betalingsforhold.« 9. § 32, stk. 2, ophæves, og i stedet indsættes:
»Stk. 2. Der kan efter landsstyrets bestemmelse oprettes institutioner, der foretager eller formidler erhvervsmæssig optræning og uddannelse samt beskyttet beskæftigelse eller lignende erhvervsmæssige foranstaltninger for personer, der af fysiske eller psykiske årsager m.v. ikke er i stand til at fastholde eller opnå beskæftigelse i det almindelige erhvervsliv på sædvanlige vilkår.
Stk. 3. Landsstyret kan fastsætte regler om oprettelse og drift af institutioner for personer, hvis helbredstilstand bevirker, at de ikke kan klare sig i eget hjem.« 10. I § 32 A ophæves stk. 3, og i stk. 4, der bliver stk. 3, indsættes i nr. 2 efter »hjemmehjælperes«:  

 »uddannelse,».
 11. I § 33 indsættes efter stk. 3 som nyt stykke:
»Stk. 4. Landsstyret kan fastsætte regler om, at afgørelser om hjælp efter § 18 træffes af andre myndigheder end de i stk. 1-3 nævnte.« Stk. 4 bliver herefter stk. 5.
 12. § 40, nr. 2-6, ophæves, og i stedet indsættes:
»2) Udgifterne efter §§ 9, 13, 15, 17, 18, 19, 20, 21 og 33 A samt udgifterne ved hjemsendelse af en fremmed statsborger, jf. § 1, stk. 4, afholdes med 25 pct. af staten og 75 pct. fra færøsk side efter hjemmestyrets nærmere bestemmelse.
3) Udgifterne vedrørende driften af de institutioner, der er nævnt i § 32, stk. 2, afholdes med 25 pct. af staten og 75 pct. fra færøsk side efter hjemmestyrets nærmere bestemmelse.
 4) Udgifterne efter § 27 afholdes med 50 pct. af staten og 50 pct.
 fra færøsk side efter hjemmestyrets nærmere bestemmelse.
5) Udgifterne efter §§ 16 og 32 A samt udgifterne vedrørende de institutioner, der er nævnt i § 32, stk. 1 og 3, afholdes fra færøsk side efter hjemmestyrets nærmere bestemmelse.« 13. Efter § 41 indsættes i kap.
V:
»§ 41 a.
Færøernes hjemmestyre kan efter forhandling med socialministeren fastsætte de nærmere regler om bistand til personer med vidtgående fysiske eller psykiske handicap, om alderdoms- og plejehjem og om hjemmehjælp.
Socialministeren kan i forbindelse med ikrafttrædelsen af sådanne regler ophæve bestemmelserne i lovens § 16, § 32, stk. 3, og § 32 A.« § 5 I lov for Færøerne om børneforsorg, jf. lovbekendtgørelse nr. 130 af 29. marts 1977, som ændret ved lov nr. 247 af 8. juni 1983, foretages følgende ændringer:
 1. § 43, stk. 1 og 2, affattes således:
»Udgifterne ved driften af de efter § 32, stk. 1, godkendte daginstitutioner for børn og unge og ved formidling af privat dagpleje, jf. § 32, stk. 2, afholdes med 25 pct. af staten, 30 pct. af børnenes forældre, 30 pct. af vedkommende kommune og 15 pct. af hjemmestyret.
Ejendomsudgifter afholdes dog med 25 pct. af staten og 75 pct. fra færøsk side efter hjemmestyrets nærmere bestemmelse.
Stk. 2. Udgifterne ved driften af de efter § 32, stk. 1, godkendte døgninstitutioner afholdes med 25 pct. af staten og 75 pct. fra færøsk side efter hjemmestyrets nærmere bestemmelse.« 2. I § 43, stk. 3, affattes 1. pkt. således:
 »Udgifter til foranstaltninger efter denne lov bortset fra de i stk.
 1 og 2 nævnte udgifter afholdes med 25 pct. af staten og 75 pct.
fra færøsk side efter hjemmestyrets nærmere bestemmelse.« § 6 I lov for Færøerne om børnebidrag til enlige forsørgere m.v., jf.
lovbekendtgørelse nr. 12 af 9. januar 1978, som ændret ved § 6 i lov nr. 233 af 26. maj 1982, foretages følgende ændringer:
 1. § 21 affattes således:
»§ 21. Udgifterne til børnebidrag på Færøerne efter denne lov afholdes fra færøsk side efter hjemmestyrets nærmere bestemmelse.« 2. § 22, stk. 2, ophæves.
 3. Efter § 22 indsættes:
»§ 22 a.
Færøernes hjemmestyre kan efter forhandling med socialministeren fastsætte de nærmere regler om børnebidrag til enlige forsørgere m.v.
Socialministeren kan i forbindelse med ikrafttrædelsen af sådanne regler helt eller delvis ophæve denne lov.« § 7 Loven træder i kraft den 1. januar 1988.
§ 8 Stk. 1. Med gyldighed for perioden fra 1. januar 1988 til 1. juli 1988 ændres i lovens § 3, nr. 1, »24 uger« til: »20  

 uger«.
Stk. 2. Personer, der ved lovens ikrafttræden modtager dagpenge efter de hidtidige regler under en løbende fraværsperiode på grund af svangerskab eller fødsel, overgår til at modtage dagpenge efter bestemmelserne i denne lov.
