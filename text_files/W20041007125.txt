Klage  

 over at tegn på nethindeløsning hos 21-årig patient ikke blev opdaget Nævnet fandt grundlag for at kritisere øjenlæge A for  

 dennes anden behandling af patienten.
Nævnet lagde vægt på, at det måtte  

 anses  

 som overvejende sandsynligt, at patientens nethindeløsning havde udviklet sig  

 fra en såkaldt Inferior Temporal Oral Dialysis of the Young, hvis symptomer  

 er  

 væsensforskellige fra den "klassiske" nethindeløsning hos ældre  

 voksne, idet synsforringelsen udvikles snigende og specifikt over uger eller  

 måneder, og de færreste oplever lysglimt og "fluesværm" som  

 advarselssymptomer.
 Nævnet lagde endvidere vægt på, at objektivt  

 fremadskridende synstab, selv i let grad, hos en 21-årig person er et  

 usædvanligt fund, som bør give en speciallæge i øjensygdomme anledning til at  

 foretage nærmere undersøgelser, og at øjenlæge A ikke ved nogen af sine  

 øjenundersøgelser foretog oftalmoskopi (indblik til nethinde og synsnerve),  

 som  

 er en rutinemæssig undersøgelse ved fremadskridende synsforringelse.
Nævnet fandt ikke grundlag for at kritisere øjenlæge  

 A´s første undersøgelse og behandling af patienten.
Nævnet lagde vægt på, at  

 der forelå modstridende oplysninger om, hvorvidt patienten ved denne  

 undersøgelse angav, at hun havde symptomer i form af mørke skygger for det  

 venstre øje, og at der i sådant tilfælde gælder et almindeligt retsprincip  

 om,  

 at tvivlen skal komme den indklagede til gode.
