Bekendtgørelse om uddannelse af  

 kliniske vejledere til de mellemlange videregående  

 sundhedsuddannelser I medfør af § 2, stk. 10, og § 18, stk. 2 i lov om åben  

 uddannelse (erhvervsrettet voksenuddannelse) m.v., jf.  

 lovbekendtgørelse nr. 311 af 13. maj 2002, fastsættes:
Kapitel 1 Uddannelsens formål m.v.
 § 1. Uddannelsens formål er, at den  

 studerende udvikler kompetence som vejleder, underviser og bedømmer  

 inden for sundhedsuddannelsernes kliniske undervisning.
 Stk. 2. Uddannelsen gennemføres på et  

 niveau, der svarer til niveauer for en mellemlang videregående  

 uddannelse, herunder professionsbacheloruddannelse, eller en  

 bacheloruddannelse.
 § 2. Uddannelsen udbydes af  

 sundhedsuddannelsesinstitutionerne eller af Centre for Videregående  

 Uddannelse (CVUer) efter reglerne i lov om åben uddannelse.
 § 3. Adgangskravet til uddannelsen er:
 1)	Fast ansættelse på et klinisk uddannelsessted, der  

 forestår eller skal forestå klinisk undervisning af studerende i  

 en mellemlang videregående sundhedsuddannelse.
 2)	Mindst 2 års klinisk erfaring efter afsluttet mellemlang  

 videregående sundhedsuddannelse.
 Stk. 2. Optagelse på uddannelsen forudsætter  

 godkendelse fra den ansættende myndighed.
 Stk. 3. Institutionen bestemmer, hvor mange studerende,  

 der kan optages, medmindre Undervisningsministeriet fastsætter et  

 årligt minimums- eller maksimumstal for optagelseskapaciteten.
Stk. 4. Institutionen fastsætter selv  

 kvalifikationskriterierne for udvælgelse blandt kvalificerede  

 ansøgere.
Der må dog ikke anvendes lodtrækning eller alder  

 som udvælgelseskriterium.
Kriterierne skal offentliggøres.
§ 4. Uddannelsen har et samlet omfang på ca.  

 1/6 studenterårsværk, svarende til 9 ECTS-point i European Credit  

 Transfer System (ECTS-point). Dette lægges til grund for  

 planlægningen af uddannelsen.
Uddannelsen er en deltidsuddannelse, der  

 tilrettelægges under hensyntagen til, at de studerende er i  

 beskæftigelse.
Uddannelsen kan tilrettelægges som  

 heltidsuddannelse, jf. § 2, stk. 7, i lov om åben uddannelse.  

 Uddannelsen skal være afsluttet senest 2 år efter, at den  

 studerende er begyndt på uddannelsen.
Institutionen kan dispensere  

 herfra i tilfælde af usædvanlige forhold.
Kapitel 2 Uddannelsens indhold § 5. I uddannelsen indgår følgende  

 studieområder:
 1)	Pædagogik og didaktik i relation til klinisk undervisning.
 2)	Underviser- og vejlederprofessionalitet.
 3)	Iagttagelse og vurdering af kliniske undervisnings- og  

 læreprocesser.
 4)	Læringsmiljø i klinisk undervisning.
 5)	Vejledning og bedømmelse, herunder den studerendes egen  

 vejlederpraksis.
Kapitel 3 Bedømmelse § 6. Uddannelsen afsluttes med en skriftlig  

 prøve i form af en projektrapport.
 Stk. 2. Rapporten skal indeholde en beskrivelse, analyse  

 og vurdering af klinisk undervisning, der er gennemført af den  

 studerende i relation til studerende i en mellemlang videregående  

 sundhedsuddannelse, og den skal på eksemplarisk vis inddrage  

 uddannelsens studieområder.
 Stk. 3. Rapporten bedømmes ved en intern eller  

 ekstern bedømmelse efter regler fastsat i studieordningen.
 Stk. 4. Der gives bedømmelsen Bestået/Ikke  

 bestået.
 Stk. 5. Institutionen udsteder bevis for  

 gennemført uddannelse.
 Stk. 6. Censorformanden for den pågældende  

 sundhedsuddannelse varetager ved nedsættelsen af ankenævn  

 censorformandens opgaver.
 § 7. I øvrigt gælder reglerne i  

 bekendtgørelse om eksamen ved visse videregående uddannelser  

 under Undervisningsministeriet.
Kapitel 4 Andre regler § 8. Institutionen fastsætter inden for  

 bekendtgørelsens rammer de nærmere regler for uddannelsen i en  

 studieordning.
 Stk. 2. Studieordningen skal indeholde:
 1)	Regler om indhold af og undervisningen i de enkelte  

 studieområder, jf. § 5.
 2)	Regler om udformningen af projektrapporten, jf. § 6, stk. 2.
 3)	Regler om bedømmelse af projektrapporten, jf. § 6, stk.  

 3.
 Stk. 3. Det skal fremgå af studieordningen, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 9. Institutionen kan fritage en studerende for  

 dele af uddannelsen, når det dokumenteres, at den studerende gennem  

 uddannelse eller på anden måde har opnået tilsvarende  

 kvalifikationer.
§ 10. Undervisningsministeriet kan tillade  

 afvigelse fra bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det er begrundet i usædvanlige  

 forhold.
§ 11. Klager over institutionens afgørelser  

 i henhold til denne bekendtgørelse kan, når klagen  

 vedrører retlige spørgsmål, indbringes for  

 Undervisningsministeriet.
Klagen indgives til institutionen, der videresender  

 klagen til Undervisningsministeriet ledsaget af en udtalelse, som klageren  

 har haft lejlighed til at kommentere inden for en frist af 1 uge.
 Stk. 2. Fristen for indgivelse af klage efter stk. 1 er 2  

 uger fra den dag, afgørelsen er meddelt den  

 pågældende.
Kapitel 5 Ikrafttrædelsesregler § 12. Bekendtgørelsen træder i kraft 1. september  

 2002.
