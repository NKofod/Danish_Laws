Regeringen og socialdemokratiet har den 13. april 1984 indgået forlig om  

 støtte af naturgasprojektet.
I forliget indgår bl.a., at  

 »varmeplanlægningen skal fremskyndes, og naturgas bør indgå i  

 varmeplanlægningen i videst muligt omfang.
Der er enighed om, at det bør  

 sikres, at oliefyrede fjernvarmeværker og blokcentraler, der ligger i  

 naturgasområder, gasfyres.
Sådanne fjernvarmeværker og blokcentraler bør  

 således ikke kunne overgå fra oliefyring til kulfyring.
Overgang til fyring  

 med halm, flis m.v. kan dog finde sted, når forholdene taler for det.
Man har  

 i den forbindelse noteret sig de aftaler, D.O.N.G.
A/S har sluttet med Danske  

 Fjernvarmeværkers Forening samt Boligselskabernes Landsforening, der begge  

 har stillet i udsigt, at de aktivt vil medvirke til øget salg.
Der er enighed  

 om, at vurderingen af salgsindsatsen bør foretages i løbet af et år, og at  

 man i den forbindelse må overveje, om der er behov for politiske intiativer.û Energiministeriet skal på baggrund heraf anmode kommunalbestyrelser og  

 amtsråd/Hovedstadsrådet om at medvirke til at fremme mest muligt den  

 omstilling af fjernvarme- eller blokvarmecentraler, som er tanken med  

 forliget.
Baggrunden for indgåelsen af forliget er de afsætningsmæssige problemer  

 for naturgasprojektet, der vil eksistere i de kommende år.
Hertil kommer, at  

 regeringen er interesseret i, at naturgassen bliver anvendt mest fordelagtigt  

 på baggrund af de allerede afholdte betydelige investeringer i  

 naturgasprojektet.
Samtidig skal understreges, at anvendelse af naturgassen har miljømæssige  

 og forsyningsmæssige fordele.
Endvidere er naturgassen en idenlandsk  

 energikilde, hvorfor der er valutabesparelser i forbindelse med anvendelsen.  

 Disse forhold bør også inddrages i de samfundsøkonomiske vurderinger, som  

 skal foretages i henhold til varmeforsyningsloven.
 For at sikre en hensigtsmæssig indpasning af de forskellige  

 brændselsformer i varmeforsyningen, og for at undgå en unødig foregribelse af  

 varmeplanlægningen, anmodes kommunalbestyrelser, amtsråd/Hovedstadsrådet og  

 energistyrelsen endvidere om at lægge de retningslinier, der er indeholdt i  

 nærværende skrivelse til grund for behandling af projekter, indtil anlæggene  

 er omfattet af en godkendt delplan eller en endelig vedtaget kommunal  

 varmeforsyningsplan.
Planlægningen efter kapitel 2 i lov om varmeforsyning er nu så langt, at  

 der i løbet af foråret og sommeren 1984 vil foreligge oplæg til den  

 fremtidige varmeforsyning i hovedparten af landets kommuner.
Oplæggene dækker  

 - sammen med de tilhørende regionale skitser - alle forsyningsformer og  

 geografiske områder.
Ved udgangen af 1984 påregnes der endvidere at foreligge  

 godkendte delplaner for naturgas - eller overskudsvarmeforsyning i omkring  

 hundrede kommuner.
Udarbejdelsen og vurderingen af projekter for kollektiv varmeforsyning vil  

 således i stigende grad kunne tage udgangspunkt i  

 varmeforsyningsplanlægningen.
Til støtte for projektudarbejdelsen og  

 administrationen af varmeforsyningsloven vil det være hensigtsmæssigt, at  

 kommunalbestyrelser og amtsråd/Hovedstadsrådet samt energistyrelsen benytter  

 et midlertidigt grundlag for administrationen, indtil godkendte delplaner,  

 godkendte regionale varmeforsyningsplaner eller endeligt vedtagne kommunale  

 varmeforsyningsplaner foreligger.
Det midlertidige administrationsgrundlag er - energiministeriets overordnede varmeforsyningsforudsætninger, -kommunernes kortlægning - delplanforslag - regionale ressourceopgørelser -andre regionale varmeforsyningsoversigter herunder sammenfatninger af  

 kommunal kortlægning og sammenfatninger af oplæg til delplaner - resultater af arbejdet med kommunale oplæg -regionale skitser udarbejdet med baggrund i kommunale oplæg -resultater af eventuelle særlige regionale undersøgelser vedrørende  

 kraftvarme, naturgas etc.
- den hidtidige administration efter varmeforsyningsloven -region-, kommune- og lokalplanlægning.
 Behandling af projekter for etablering/omstilling af brændselsanvendelsen  

 på fjervarme- eller blokvarmecentraler.
 Generel regel.
 Behandlingen af projekter for etablering/omstilling af brændselsanvendelse  

 på fjernvarme- eller blokvarmecentraler skal ske udfra varmeforsyningslovens  

 kriterie om den bedst mulige samfundsøkonomi, hvilket forudsætter en  

 afklaring gennem varmeplanlægningen af, hvilken forsyningsform der bør  

 foretrækkes.
I de tilfælde, hvor mulighederne for at forsyne en fjernvarme- eller en  

 blokvarmecentral med - naturgas - kraftvarme - overskudsvarme fra industri m.v.
- overskudshalm eller træ - affald - kul ikke er afklaret i henhold til varmeplanlægningen, vil der ikke være  

 grundlag for at godkende projekter.
Den fornødne afklaring vedrørende  

 muligheden for udnyttelsen af de nævnte ressourcer forudsætter, at der er  

 gennemført en offentlighedsperiode for de kommunale oplæg og de regionale  

 skitser, samt at der er foretaget samfundsøkonomiske analyser af hvilken  

 brændselsform, der vil være bedst til forsyning af fjernvarme- eller  

 blokvarmecentraler, herunder eventuelt en midlertidig forsyning.
For så vidt  

 angår naturgas kan projekter fremmes, såfremt der foreligger en godkendt  

 delvarmeplan.
Enkelte kommuner er igang med en fremskyndet varmeplanlægning  

 efter kapitel 2 for naturgas.
Nærværende skrivelse medfører ingen ændringer  

 heri.
I de samfundsøkonomiske analyser skal anvendes de af  

 energiministeriet/energistyrelsen udmeldte planlægningspriser for de enkelte  

 forsyningsformer.
Energiministeriet vil i nærmeste fremtid udsende reviderede  

 planlægningspriser for naturgas for naturgasforsyning og vurderinger af  

 projekter for naturgas i blok- og fjernvarmecentraler.
 Oplysninger om forsyningsmuligheder for fjernvarme- eller  

 blokvarmecentraler kan indhentes hos forsyningsselskaberne og amtskommunen.  

 For så vidt angår naturgasforsyningsmuligheder bør der ved de konkrete  

 projekter således tages kontakt med naturgasselskaberne.
 Undtagelsesbestemmelser.
Der kan undtagelsesvis godkendes projekter, inden der er foretaget en  

 endelig afklaring af de nævnte forsyningsmuligheder, nemlig i de tilfælde  

 hvor det kollektive varmeforsyningsanlægs tilstand nødvendiggør større  

 investeringer i produktionsanlæg for at kunne opretholde den videre drift på  

 kort sigt.
Beslutning om omstilling fra olie til andre brændsler må i disse  

 situationer forudsætte, at omstillingen i øvrigt kan påvises at være absolut  

 nødvendig af tidsmæssige og teknisk-økonomiske årsager.
I de tilfælde, hvor der undtagelsesvis tillades omstilling eller  

 etablering, vil godkendelsen af projekter skulle udformes på vilkår af, - at godkendelsen gives på åremål, således at omlægning til anden  

 forsyning kan ske efter en periode, hvor projektet vil være afskrevet, - at anlægget så vidt muligt indrettes og placeres på en sådan måde, at de  

 dele af anlægget, som har lang levetid, kan benyttes ved omstilling til anden  

 forsyning.
I forbindelse med varmeplanlægningen skal kommunen desuden belyse andre  

 relevante forsyningsmuligheder for det pågældende anlæg, bl.a. med henblik på  

 at fastsætte den fremtidige brændselsanvendelse.
I den kommunale  

 varmeforsyningsplan vil det således blive fastslået, hvorvidt og i givet fald  

 hvornår anlægget skal omstilles til anden forsyning.
 Med hensyn til ansøgning om støtte til halm- og træfyringsanlæg i henhold  

 til lov om statstilskud til udnyttelse af vedvarende energikilder m.v. vil  

 energistyrelsen i hvert enkelt tilfælde foretage en konkret vurdering af, om  

 projekterne er støtteberettiget, bl.a. set i forhold til det foreliggende  

 varmeplanmæssige grundlag.
 Procedure ved behandling af anmeldelser og godkendelsesansøgninger for  

 etablering/omstilling af brændelsanvendelsen på fjernvarme- eller  

 blokvarmecentraler.
For at sikre sig mulighed for en fyldestgørende belysning af de projekter,  

 der er omfattet af nærværende skrivelse, og som er anmeldelsespligtige i  

 henhold til energiministeriets bekendtgørelse nr. 45 om godkendelse m.v. af  

 projekter for kollektive varmeforsyningsanlæg af 23. februar 1982, anmodes  

 kommunalbestyrelsen om at beslutte, at sådanne projekter skal være  

 godkendelsespligtige.
Kommunalbestyrelsen anmodes endvidere om - uanset den  

 fastsatte kapacitetsgrænse i § 6 - at projekterne forelægges  

 amtsrådet/Hovedstadsrådet til udtalelse, således at den regionale  

 varmeplanmyndighed kan vurdere disse i forhold til den igangværende  

 varmeforsyningsplanlægning.
 Kommunalbestyrelsen bedes sende godkendelsen til amtsrådet/Hovedstadsrådet  

 samt til energistyrelsen til orientering.
 Med hensyn til udarbejdelse og behandling af projekter henvises iøvrigt  

 til energiministeriets bekendtgørelse nr. 45 med tilhørende cirkulære af 22.  

 juni 1982, samt til Vejledning 5, Del 2 »Projekter for  

 fjernvarmeanlæg« med tilhørende eksempelsamling, energistyrelsen,  

 september 1983.
Henvendelser vedrørende nærværende skrivelse bedes rettet til  

 energistyrelsen P.M.V.
