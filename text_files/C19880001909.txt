 1. Finansministeriet har fra Danmarks Statistik fået  

 oplysning om, at der i perioden fra oktober 1986 til oktober 1987 i  

 forbindelse med boligpostens indregning i reguleringspristallet er  

 konstateret en stigning i boliglejen på 7,0 pct.
Som følge heraf er det med statstjenestemændenes centralorganisationer  

 aftalt, at de i Finansministeriets cirkulære af 9. februar 1987 om  

 tjenesteboligbidrag anførte satser med virkning fra 1. juni 1988 forhøjes med  

 7,0 pct.
Satserne pr. 1. juni 1988 fremgår af skemaet.
 Boligbidrag, der er fastsat ved vurdering, forhøjes tilsvarende med 7,0  

 pct. fra 1. juni 1988, jf. dog § 4, stk. 2, i Finansministeriets cirkulære af  

 18. februar 1983.
 2. Da der for gennemførelse af de i pkt. 1 nævnte  

 forhøjelser af boligbidragene - såvel skemasats- som vurderingslejer - i  

 henhold til Finansministeriets regulativ af 12. april 1960 vedrørende  

 indflytning i, brug og vedligehfoldelse af, tilsyn med samt aflevering af  

 statens tjenesteboliger skal gives tre måneders varsel herom, skal brugerne  

 inden 1. marts 1988 have meddelelse om det nye boligbidrag.
 Tilsvarende forhøjelser bør fra samme dato gemmenføres af boligbidragene  

 for de statsunderstøttede institutioners tjenesteboliger.
 Hvor et boligbidrag i henhold til tidligere tjenestemandslovgivning,  

 (lønnings- og pensionsloven af 1958, § 36, stk. 4, 4. pkt.) ekstraordinært er  

 nedsat med een eller flere satser på grund af mangler ved boligen, skal  

 boligbidraget reguleres under hensyntagen hertil under forudsætning af, at  

 manglerne stadig består.
3. I en række tilfælde er der i henhold til  

 bestemmelsen i § 16 i regulativet af 12. april 1960 tillagt tjenestemænd  

 midlertidige personlige, ikke-pensionsgivende tillæg til hel eller delvis  

 dækning af forøgede boligudgifter som følge af nedlæggelse af de pågældendes  

 tidligere tjenesteboliger.
Sådanne tillæg skal nedsættes med det beløb,  

 hvormed boligbidragene for disse tjenesteboliger ifølge det nye lejesatsskema  

 ville være blevet forhøjet.
Denne nedsættelse gælder også fra 1. juni 1988 og  

 skal ske for alle de personlige tillæg, for hvilke der i forbindelse med  

 ydelsen er taget forbehold om revision ved almindelige reguleringer af  

 tjenesteboligbidragene.
 4. Bidraget for garage til tjenesteboliger opretholdes  

 uændret, jf. § 2 i Finansministeriets cirkulære af 18. februar 1983 om  

 tjenesteboligbidrag.
 5. Dette cirkulære har virkning fra 1. juni 1988.  

 Samtidig ophæves det i Finansministeriets cirkulære af 9. februar 1987 om  

 tjenesteboligbidrag optagne lejesatsskema.
Finansministeriet Administrations- og Personaledepartementet Den P.
M.
V.
E.
B.
Pernille Bock For boliger uden elektricitet fastsættes boligbidraget 2 satser lavere end  

 for tilsvarende boliger med denne installation.
