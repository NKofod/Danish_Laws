Et pengeinstitut krævede overpris for et pantebrev ved salg til  

 pantebrevets debitor i forhold til genanskaffelsesprisen med omkostninger og  

 normal avance for et tilsvarende pantebrev.
Tilsynet udtalte, at  

 pantekreditor almindeligvis kan afvise at lade sit pantebrev indfri til en  

 anden kurs end pari Tilsynets skrivelse af 17/8 1982.
På spørgsmålet, om det er i overensstemmelse med redelig forretningsskik  

 og god bank- og sparekassepraksis, at pengeinstituttet kræver en væsentlig  

 overpris for et pantebrev ved salg til pantebrevets debitor i forhold til  

 genanskaffelsesprisen med omkostninger og normal avance for et tilsvarende  

 pantebrev, udtalte tilsynet, at en pantekreditor almindeligvis kan afvise at  

 lade sit pantebrev indfri til en anden kurs end pari.
Såfremt et  

 pengeinstitut som almindelig bank- eller sparekasseforretning køber og sælger  

 pantebreve for kunder over en egenbeholdning, hvori et pantebrev som det  

 omhandlede indgår, må tilsynet imidlertid anse det for stridende imod bank-  

 og sparekasselovens § 1, stk. 6, såfremt pengeinstituttet ville udnytte en  

 tvangssituation hos en pantedebitor, der af hensyn til muligheden for at  

 gennemføre en omprioritering af eller optage tillægslån i sin ejendom, ønsker  

 at købe sit eget pantebrev, ved at afkræve debitor en højere pris for  

 pantebrevet end den markedspris, som pengeinstituttet kunne forvente at opnå  

 for det samme pantebrev og var villig til at afstå pantebrevet til ved salg  

 til en anden køber .
