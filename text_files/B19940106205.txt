 I medfør af § 17, stk. 3, § 39, § 41, stk. 1, § 43, stk. 1, § 46, § 49, §  

 49 a og § 84 i lov om arbejdsmiljø samt efter bemyndigelse i henhold til  

 lovens § 73, jf. lovbekendtgørelse nr. 646 af 18. december 1985, som ændret  

 ved lov nr. 220 af 22. april 1987, lov nr. 380 af 13. juni 1990, lov nr. 373  

 af 20. maj 1992, lov nr. 474 af 24. juni 1992 og lov nr. 177 af 14. april  

 1993, fastsættes:
 Område m.v.
 § 1.  Bekendtgørelsen omfatter arbejde med de i bilag  

 1 nævnte arbejdsprocesser med anvendelse af de heri angivne asfaltmaterialer.
 Stk. 2.  Bekendtgørelsen gælder også for arbejde  

 omfattet af § 2, stk. 2, i lov om arbejdsmiljø, og arbejde, der ikke udføres  

 for en arbejdsgiver.
 Stk. 3.  Dog gælder følgende bestemmelser kun for  

 arbejde, der udføres for en arbejdsgiver: § 3, stk. 2-3, § 4, stk. 2-3, § 6,  

 stk. 2, og § 13.
 § 2.  Bekendtgørelsen bevirker ingen ændringer i de  

 særlige krav, som følger af arbejdsmiljølovgivningens regler i øvrigt, som fx  

 i reglerne om foranstaltninger til forebyggelse af kræftrisikoen ved arbejde  

 med stoffer og materialer m.v.
 Stk. 2.  Bekendtgørelsen indeholder supplerende regler  

 til bekendtgørelse nr. 867 af 13. oktober 1994 om arbejdets udførelse.
Almindelige bestemmelser § 3.  De i bilag 1 nævnte arbejdsprocesser skal  

 tilrettelægges, planlægges og udføres, så sundhedsskadelig kontakt med  

 asfaltmaterialer og asfaltrøg undgås.
 Stk. 2.  Der skal udarbejdes en skriftlig vurdering af  

 sikkerheds- og sundhedsforholdene i forbindelse med arbejdets udførelse med  

 angivelse af, hvorledes kravene i denne bekendtgørelse efterkommes.  

 Vurderingen skal være tilgængelig for de ansatte på arbejdsstedet.
Stk. 3.  Hvis der foreligger sådanne særlige  

 omstændigheder, der bevirker, at § 7, stk. 1, ikke kan opfyldes, skal disse  

 omstændigheder anføres i vurderingen.
Det skal endvidere fremgå, at  

 sikkerhedsorganisationen har været inddraget i vurderingen heraf.
§ 4.  Stoffer og materialer, der anvendes ved de i  

 bilag 1 nævnte arbejdsprocesser, skal erstattes af et ufarligt, mindre  

 farligt eller mindre generende stof eller materiale.
Bestemmelserne i § 19,  

 stk. 2-4, i bekendtgørelse nr. 540 af 2. september 1982 om stoffer og  

 materialer finder tilsvarende anvendelse, jf. dog stk. 3.
 Stk. 2.  Arbejdsgiveren skal for de i stk. 1 omhandlede  

 stoffer og materialer udarbejde en brugsanvisning, som opfylder kravene i §  

 20 i den i stk. 1 nævnte bekendtgørelse, jf. dog stk. 3.
 Stk. 3.  Ved arbejde med genbrugsmaterialer, hvori der  

 indgår de i stk. 1 omhandlede stoffer og materialer, skal der dog alene  

 udarbejdes en skriftlig instruktion om, hvordan arbejde kan udføres  

 sikkerheds- og sundhedsmæssigt fuldt forsvarligt.
Særlige bestemmelser Anvendelsesbegrænsninger m.v.
 § 5.  Ved de i bilag 1 nævnte arbejdsprocesser, skal  

 asfaltmaterialer anvendes ved så lav en temperatur som muligt, og må højst  

 anvendes ved de i bilag 3, kolonne 1, angivne maximumstemperaturer.
 § 6.  Til opvarmning af materialer, der indeholder  

 bitumen, og som benyttes ved de i bilag 1 nævnte arbejdsprocesser, skal der  

 anvendes tekniske hjælpemidler, der er forsynet med termostat, der sikrer, at  

 materialerne ikke opvarmes til højere temperaturer end nødvendigt for den  

 tekniske anvendelse af materialet på stedet, hvor det udlægges, jf. § 5.
 Stk. 2.  De ansatte skal have mulighed for at  

 kontrollere anvendelsestemperaturen på det sted, hvor materialet udlægges.
 § 7.  Forstøvning eller udsprøjtning af de i bilag 1,  

 pkt. 1.12, 3.2 og 3.5 nævnte klæbemidler, som indeholder organiske  

 opløsningsmidler, er ikke tilladt.
 Stk. 2.  Bestemmelsen i stk. 1 kan fraviges inden for  

 perioden 1. oktober til 1. april, hvis det ikke er teknisk muligt at opfylde  

 bestemmelsen p.g.a. særlige omstændigheder vedrørende arbejdets karakter  

 sammenholdt med trafikforholdene.
 § 8.  Der skal træffes foranstaltninger, der hindrer  

 udvikling af sundhedsskadelig luftforurening fra arbejdsprocesserne ved fx  

 indkapsling, anvendelse af låg på kogekar og lignende.
 Stk. 2.  Hvis dette ikke er teknisk muligt, skal  

 sundhedsskadelig luftforurening fra arbejdsprocesser fjernes fra  

 udviklingsstedet på effektiv måde, fx ved ventilation, førerhus med særligt  

 filter og lignende.
Personlige værnemidler § 9.  Hvis det ikke er teknisk muligt ved de i § 8  

 nævnte foranstaltninger at hindre sundhedsskadelig luftforurening fra  

 arbejdsprocesserne i at nå åndedrætszonen, skal der anvendes egnede  

 personlige værnemidler i form af åndedrætsværn.
 Stk. 2.  Ved arbejdsprocesser, som er omfattet af bilag  

 2, og hvor det ikke har været muligt at træffe foranstaltninger efter § 8,  

 skal egnet åndedrætsværn normalt anvendes, medmindre arbejdet er kortvarigt,  

 udendørs arbejde.
 Stk. 3.  Åndedrætsværn skal altid være til rådighed ved  

 de i stk. 1 og 2 nævnte arbejdsprocesser.
 § 10.  Hvor sundhedsskadelig hudkontakt fra  

 materialerne, herunder påvirkning fra kondensater, ikke kan undgås, skal der  

 anvendes egnede personlige værnemidler, som skal skiftes i fornødent omfang.
 Stk. 2.  For brugen af personlige værnemidler gælder i  

 øvrigt bekendtgørelse nr. 746 af 28. august 1992 om brug af personlige  

 værnemidler, som ændret ved bekendtgørelse nr. 186 af 14. marts 1994.
Rengøring § 11.  De tilgængelige dele af tekniske hjælpemidler,  

 som under arbejdet forurenes med materialer omfattet af arbejdsprocesserne i  

 bilag 1, skal rengøres jævnligt.
Rengøringen skal foretages på en sådan måde,  

 at materialerne spredes mindst muligt, og således at sundhedsskadelig  

 påvirkning undgås.
Uddannelse § 12.  Arbejdet må kun udføres af personer, der enten  

 har gennemgået en særlig uddannelse, som er udarbejdet af arbejdsmarkedets  

 parter og godkendt af direktøren for Arbejdstilsynet, eller som er instrueret  

 om den sikkerheds- og sundhedsmæssige fuldt forsvarlige udførelse af arbejdet  

 af en person, der har gennemgået en sådan uddannelse.
Velfærdsforanstaltninger § 13.  De ansatte skal have velfærdsforanstaltninger  

 efter reglerne om arbejdsstedets indretning, jf. bekendtgørelse nr. 290 af 5.  

 maj 1993 om skiftende arbejdssteders indretning og bekendtgørelse nr. 1017 af  

 15. december 1993 om indretning af byggepladser og lignende arbejdssteder  

 efter lov om arbejdsmiljø. Dog kan § 12, stk. 1, i bekendtgørelse om  

 skiftende arbejdssteders indretning ikke anvendes.
Der skal medbringes vand  

 og rensemiddel, hvis arbejdet ikke foregår nær skurvogne eller faste  

 samlingssteder.
Dispensation og klage § 14.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt.
 Stk. 2.  Direktøren for Arbejdstilsynet kan bemyndige  

 tilsynskredsene til i nærmere angivet omfang at tillade afvigelser fra  

 bestemmelserne i denne bekendtgørelse.
 § 15.  Afgørelser efter bekendtgørelsen kan påklages  

 efter § 81 i lov om arbejdsmiljø.
Straf § 16.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  For overtrædelser af bekendtgørelsens § 3, stk.  

 1-3, 2. pkt. og §§ 5-13 kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 et andelsselskab, anpartsselskab eller lignende, kan der pålægges selskabet  

 som sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttrædelses- og overgangsbestemmelser § 17.  Bekendtgørelsen træder i kraft den 1. januar  

 1995, dog således at bestemmelsen i § 6 først finder anvendelse fra den 1.  

 juli 1995 og bestemmelsen i § 12 først finder anvendelse fra den 1. januar  

 1996.
Direktoratet for Arbejdstilsynet, den  

 15. december 1994 Erik Andersen / Charlotte Skjoldager Bilag 1 Fortegnelse over arbejdsprocesser forbundet med udlægning og anvendelse af  

 asfaltmaterialer 1. Vejasfalt 1.1 Overfladebehandling (OB) ved udsprøjtning af bitumenemulsion med  

 efterfølgende afdækning med skærver.
 1.2 Overfladebehandling (OB) ved udsprøjtning af cutbackbitumen med  

 efterfølgende afdækning med skærver.
 1.3 Overfladebehandling (OB) med varm bitumen eller polymerbitumen uden  

 tilsætning af opløsningsmidler efter varmeklæber.
 1.4 Manuel eller maskinel udlægning af pulverasfalt (PA), (med og uden  

 genbrug) blandet på fabrik.
 1.5 Manuel eller maskinel udlægning af asfaltbeton (AB), asfaltbeton med  

 nedtromlede skærver (ABS) og skærvemastic-asfalt (SMA) (med og uden genbrug)  

 blandet på fabrik.
 1.6 Manuel eller maskinel udlægning af grusasfaltbeton type 0, I og II  

 (GAB 0, GAB I og GAB II) (med og uden genbrug) blandet på fabrik.
 1.7 Genbrug på vej: Opfræsning, regenerering og genudlægning.
 1.8 Genbrug på vej: Opvarmning, opfræsning, regenerering og genudlægning.
 1.9 Udlægning med maskine af asfaltbelægninger med modificeret  

 bindemiddel, blandet på fabrik.
 1.10 Vejarbejde med andre specialbelægninger med bitumenkvalitet B 45 - B  

 700.
 1.11 Klæbning med bitumenemulsion, udsprøjtet maskinelt eller med  

 håndsprøjte.
 1.12 Klæbning med bitumenopløsning, udsprøjtet maskinelt eller med  

 håndsprøjte.
 1.13 Arbejde med koldblandet asfalt.
2. Støbeasfalt 2.1 Udendørs udlægning maskinelt eller manuelt med støbeasfalt (SA)  

 blandet på fabrik.
 2.2 Indendørs manuel udlægning af asfaltbelægning med støbeasfalt (SA)  

 blandet på fabrik.
3. Tagdækning 3.1 Tagdækningsarbejde med varmeklæber til klæbning af tagpapbaner af  

 oxideret bitumen eller polymerbitumen opvarmet på stedet.
 3.2 Tagdækningsarbejde med koldklæber til klæbning af tagpap af bitumen  

 indeholdende opløsningsmiddel.
 3.3 Tagdækningsarbejde med koldklæber til klæbning af tagpap af bitumen  

 uden opløsningsmidler.
 3.4 Svejsning af tagpapbaner med brænder uden tilføring af bitumenklæber.
 3.5 Overfladebehandling, grunding, priming o.lign. med bitumen  

 indeholdende opløsningsmidler.
 3.6 Andre tagdækningsprocesser med bitumenprodukter.
4. Broisolering og andet vandtryksisoleringsarbejde  

 med bitumenprodukter 4.1 Broisolering, der omfatter tilsvarende produkter som i 3.1 - 3.6, idet  

 »tagpapbaner« erstattes med »asfaltmembraner« i form af  

 ruller eller plader.
 4.2 Anden overfladebehandling fx ved gasledningsarbejder, udvendige  

 beholderarbejder o.lign.
Bilag 2 Eksempler på arbejdsprocesser, hvor der normalt skal anvendes egnet  

 åndedrætsværn, hvis det ikke er teknisk muligt at træffe foranstaltninger i  

 henhold til § 8 (medmindre der er tale om kortvarigt, udendørs arbejde) 1. Arbejdsprocesser, hvor der indgår organiske  

 opløsningsmidler, jf. bilag 1, punkterne 1.2, 1.12, 3.5 og 4.1.
 2. Arbejdsprocesser, hvor der sker udlægning ved  

 sprøjtning, jf. bilag 1, punkterne 1.12 og 3.5.
 3. Arbejdsprocesser, hvor der sker udlægning ved hjælp  

 af maskiner, og hvor arbejdsprocesserne består af betjening på eller ved  

 maskinen, fx strygebrætføreren og føreren af udlæggermaskiner uden førerhus,  

 og hvor arbejdet foregår i røgfanen, medmindre temperaturen er under den i  

 bilag 4 nævnte.
 4. Maskinudlægning, hvor der anvendes  

 asfaltmaterialer, der er tilsat fordampelige tilsætningsstoffer eller  

 slipmidler, som fx dieselolie eller petroleum, anvendes åndedrætsværn også  

 udenfor røgfanen.
 5. Ved svejsning af tagpap i lukkede rum, samt  

 udendørs arbejde med svejsning af tagpap med utilstrækkelig ventilation.
 6. Arbejdsprocesser med genbrugsmaterialer, hvor der  

 afgives stenkulstjæredampe, og arbejdsprocesser, hvor genbrugsasfalt opvarmes  

 med en gasflamme i nærheden af røgfanen.
 7. Arbejdsprocesser med varmeklæber, jf. bilag 1,  

 punkt 3.1 og støbeasfalt, jf. bilag 1, punkterne 2.1 og 2.2, når arbejdet  

 foregår i røgfanen.
Bilag 3 Fortegnelse over maksimale anvendelsestemperaturer i relation til  

 bitumentype(* 1) (* 1) Der henvises til skema for bitumen i den af Statens Vejlaboratorium,  

 Vejdirektoratet udarbejdede vejledning til vejregler for varmeblandet asfalt.
 (* 2) Fx andet vejarbejde med bitumenholdige produkter.
 (* 3) P.g.a. den korte opvarmningstid er temperaturangivelse ikke mulig.
Bilag 4 Fortegnelse over maksimale materialetemperaturer målt på udlægningsstedet (* 1) Der henvises til skema for bitumen i den af Statens Vejlaboratorium,  

 Vejdirektoratet udarbejdede vejledning til vejregler for varmeblandet asfalt.
