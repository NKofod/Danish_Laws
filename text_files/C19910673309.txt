Cirkulære Cirkulære Overenskomst Kapitel 1. Overenskomstens område Kapitel 2. Ansættelse Kapitel 3. Løn og anciennitet Kapitel 4. Tillæg Kapitel 5. Arbejdstid mv.
Kapitel 6. Særlige regler vedr. deltidsansættelse Kapitel 7. Ferie Kapitel 8. Sygdom, tilskadekomst Kapitel 9. Graviditet, barsel og adoption Kapitel 10. Militærtjeneste Kapitel 11. Tjenestefrihed Kapitel 12. Efterløn/Efterindtægt Kapitel 13. Afskedigelse/Opsigelsesvarsel Kapitel 14. Udgiftsdækkende ydelser mv.
Kapitel 15. Fortolkningstvivl Kapitel 16. Ikrafttræden og opsigelse Protokollat Rammeaftale Det meddeles herved, at Finansministeriet og Lærersammenslutningen ved  

 Arbejdsmarkedsuddannelserne (LvA) har indgået vedlagte overenskomst af 27.  

 september 1991 med tilhørende protokollat om løn- og ansættelsesforholdene  

 for faglærere ved de selvejende samt statens AMU-centre.
 Overenskomst og protokollat har virkning fra 1. april 1991 og afløser  

 overenskomst og protokollat af 11. september 1989.
 Det bemærkes:
 1. Finansministeriet bemyndiger Arbejdsministeriet til  

 at indgå aftale i henhold til § 9, stk. 3.
 2. Vedrørende værnepligt, at det til overenskomstens § 44 bemærkes, at i  

 det omfang lov nr. 148 af 17. april 1985 om værnepligtsorlov stiller den  

 ansatte bedre end overenskomstens bestemmelser, finder  

 værnepligtsorlovslovens bestemmelser anvendelse.
Finansministeriet, Administrations- og Personaledepartementet Den 22. oktober 1991 P.M.V.
 E.B.
Steen Rasmussen OVERENSKOMST FOR FAGLÆRERE VED DE SELVEJENDE SAMT STATENS AMU-CENTRE Kapitel 1. Overenskomstens område § 1.  Denne overenskomst gælder for faglærere, der  

 ansættes ved de selvejende samt statens AMU-centre.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er undtaget fra overenskomsten.
Kaptitel 2. Ansættelse Ansættelsesbrev § 2.  Der udfærdiges for hver faglærer et  

 ansættelsesbrev på en af Arbejdsmarkedsstyrelsen godkendt formular.
Mobilitet § 3.  En faglærer ansættes ved et AMU-center med pligt  

 til inden for de i stk. 2 og 3 angivne rammer efter nærmere anvisning af  

 centrets ledelse at varetage undervisning ved andre AMU-centre.
Der kan ske  

 fritagelse for pligten efter de i stk. 5 angivne retningslinier.
Stk. 2.  Pligten efter stk. 1 indtræder, når - et AMU-center midlertidigt har uudnyttet undervisningskapacitet, - AMU-centret har et undervisningsbehov, som ikke kan dækkes af det  

 pågældende AMU-centers egne lærere, og - en lærer med de krævede kvalifikationer ved et andet AMU-center vil  

 kunne frigøres uden afbrud i egen påbegyndt undervisning.
Stk. 3.  Pligten efter stk. 1 omfatter indtil 8 uger  

 årlig, medmindre der i ansættelsesbrevet er aftalt en videregående  

 mobilitetspligt.
Pligten er endvidere begrænset til varetagelse af  

 undervisning ved AMU-centre i samme region som det ansættende AMU-center  

 eller tilgrænsende AMU-centre.
 Stk. 4.  Ved pålæg om at gøre tjeneste ved et andet  

 AMU-center end den ansættende skal der gives faglæreren et varsel på 2 uger,  

 før det pågældende kursus starter.
Stk. 5.  En faglærer kan fritages for pligten efter stk.  

 1, såfremt - der er planlagt pligtig egenuddannelse i perioden, - der er godkendt afspadsering i perioden, - der er godkendt ferie i perioden, - der er planlagt erhvervspraktik, - lovligt forfald forhindrer det i perioden, eller - særlige familiemæssige forpligtelser på egen bopæl forhindrer det.
Tidsbegrænset ansættelse § 4.  En faglærer kan ansættes tidsbegrænset, hvis  

 AMU-centerets uddannelsesbehov ikke kan sikre den nødvendige beskæftigelse af  

 en helårsansat faglærer.
Tidsbegrænsningen skal have en varighed under 1 år.  

 Lønnen udgør en forholdsmæssig andel af årslønnen i henhold til §§ 5 og 6,  

 jf. § 8, og udbetales månedsvis bagud.
 Stk. 2.  Med hensyn til opsigelse henvises særligt til §  

 35, stk. 6.
 Stk. 3.  Såfremt § 21, stk. 4 finder anvendelse,  

 fastsættes den i § 20, stk. 3 nævnte årlige undervisningstid forholdsmæssigt.
 Stk. 4.  I øvrigt gælder overenskomstens almindelige  

 løn- og arbejdsvilkår for tidsbegrænset ansatte faglærere.
Kapitel 3. Løn og anciennitet Løn § 5.  For fuld beskæftigede faglærere udgør lønnen i  

 forhold til pågældendes anciennitet følgende årlige beløb:
Undervisningstillæg § 6.  Ud over de i § 5 omhandlede årslønninger ydes et  

 undervisningstillæg på 9.000,00 kr. i grundbeløb 1. oktober 1984 svarende til  

 10.947,44 kr. pr. 1. april 1991 inkl. procentregulering.
Procentregulering § 7.  Grundbeløbene i §§ 5, 6, 11, 12 og 13 forhøjes  

 pr. 1. april 1991 med 21,6382 pct. og pr. 1. april 1992 med 22,8922 pct.
 Stk. 2.  Pr. 1. april 1992 foretages desuden eventuel  

 ekstraordinær lønregulering af den aktuelle løn i overensstemmelse med den  

 aftalte reguleringsordning for offentligt ansatte.
Anciennitet § 8 1. anc.trin vedrører 1-3 ansættelsesår (inkl.) 2. anc.trin vedrører 4-8 ansættelsesår (inkl.) 3. anc.trin vedrører 9 ansættelsesår og fremefter § 9.  Ved ansættelse på deltid med mindre end 20 timer  

 pr. uge optjenes anciennitet i forhold til den nedsatte tjenestetid.
Ved  

 ansættelse på deltid med mindst 20 arbejdstimer pr. uge optjenes fuld  

 anciennitet.
Såfremt en ansat har mere end en deltidsansættelse, kan de  

 ugentlige timetal sammenlægges til brug ved beregning af ancienniteten.
 Stk. 2.  Ved timelønnet undervisning på et AMU-center  

 medregnes det samlede antal arbejdstimer i ancienniteten i forhold til de  

 antal måneder med fuldtidsbeskæftigelse, som timetallet svarer til.  

 Resultatet afrundes opad til hele måneder.
 Stk. 3.  Der kan herudover mellem overenskomstens parter  

 træffes aftale om anciennitetsfastsættelse efter andre regler.
Udbetaling af løn § 10.  Faglærere ansat før 1. september 1970 får  

 udbetalt lønnen månedsvis forud.
Faglærere ansat den 1. september 1970 og  

 derefter får udbetalt lønnen månedsvis bagud.
Kapitel 4. Tillæg Undervisning på faglærerkurser § 11.  Til faglærere, der underviser på  

 faglærerkurser, ydes et honorar pr. kursusuge på 1.500,00 kr. i grundbeløb  

 niveau 1. oktober 1984, svarende til 1.824,57 kr. pr. 1. april 1991 inkl.  

 procentregulering.
I det omfang der ikke undervises en fuld kursusuge ydes  

 der et forholdsmæssigt fastsat honorar.
Pædagogisk praktikantvejledning § 12.  Til faglærere, der fungerer som pædagogisk  

 praktikantvejleder, ydes for et fuldt vejlederforløb et honorar på 5.500 kr.  

 i grundbeløb niveau 1. oktober 1984, svarende til 6.690,10 kr. pr. 1. april  

 1991 inkl. procentregulering.
I det omfang der ikke er tale om et fuldt  

 vejlederforløb, ydes der et forholdsmæssigt fastsat honorar.
Mørkekørsel § 13.  Til faglærere der i et år gennemfører  

 kørekortundervisning i mørkekørsel efter Justitsministeriets bekendtgørelse  

 om kørekortundervisning, ydes der et tillæg på 1.500,00 kr. i grundbeløb  

 niveau 1. oktober 1984, svarende til 1.824,57 kr. pr. 1. april 1991 inkl.  

 procentregulering.
Udvikling og revision af undervisningsplaner § 14.  Til faglærere, der yder konsulentbistand  

 vedrørende udvikling og revision af undervisningsplaner, der er iværksat af - Arbejdsmarkedsstyrelsen - et brancheudvalg med Arbejdsmarkedsstyrelsens godkendelse eller - et AMU-center ydes ud over faglærerens sædvanlige løn et tillæg pr. time, der udgør 50  

 pct. af 1/1924 af faglærerens årsløn i henhold til §§ 5 og 6, jf. § 8.
 Stk. 2.  I det omfang arbejdet udføres ud over den  

 overenskomstmæssige fastsatte arbejdstid, ydes der faglæreren et tillæg, der  

 pr. time udgør 1/1924 af vedkommendes årsløn i henhold til §§ 5 og 6 jf. § 8,  

 med tillæg af 50 pct.
 Stk. 3.  Der ydes 12 1/2 pct. i feriegodtgørelse af de i  

 stk. 1 og 2 nævnte tillæg.
Stk. 4.  Tidsforbruget til udviklingsarbejde fastsættes  

 i en kontrakt, der indgås mellem rekvirenten og AMU-centret med faglærerens  

 samtykke.
I forbindelse med udviklingsarbejde for det AMU-center, hvor  

 faglæreren er ansat, fastsættes tidsforbruget i en aftale mellem skolens  

 ledelse og faglæreren.
Forskudt tid § 15.  For undervisning mellem kl. 17.00 og kl. 22.00  

 ydes der et særligt tillæg på 50 pct. af en timebetaling, der beregnes som  

 1/1924 af årslønnen i henhold til §§ 5 og 6, jf. § 8.
 Stk. 2.  For undervisning i weekender ydes der et  

 særligt tillæg på 100 pct. af en timebetaling, der beregnes som 1/1924 af  

 årslønnen i henhold til §§ 5 og 6, jf. § 8.
Stk. 3.  Tillæg efter stk. 1 kan maximalt ydes for 20  

 påbegyndte undervisningsaftener.
Tillæg efter stk. 2 kan maximalt ydes for 4  

 weekender om året.
Begrænsningerne gælder inden for et kalenderår.
 Stk. 4.  Tillæg ydet i henhold til stk. 1 og 2 kan ydes  

 indtil kl. 22.00.
 Stk. 5.  Der gives læreren et varsel på 14 dage i  

 forbindelse med undervisning på aftener og i weekender, jf. stk. 3.
 § 16.  For undervisning, ud over den i § 15 nævnte,  

 efter kl. 17.00 og i weekender, betales der natpenge og ydelser for  

 forskudttid efter de til enhver tid gældende regler for tjenestemænd, for  

 tiden aftale af 1. oktober 1990 mellem Finansministeriet og tjenestemændenes  

 centralorganisationer om natpenge mv.
Efg-undervisning i retningsfag ved Landtransportskolen § 17.  Tjenestetiden fastsættes til, hvad der gælder  

 ved efg-uddannelserne ved de tekniske skoler.
 Stk. 2.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 3.  Afregning af overtimer sker på grundlag af  

 årsløn inkl. undervisningstillæg i henhold til §§ 5 og 6, jf. § 8, efter  

 denne overenskomst.
 Stk. 4.  Varetager faglæreren midlertidigt undervisning  

 inden for de øvrige arbejdsmarkedsuddannelser, medregnes de læste  

 undervisningstimer ved specialarbejderuddannelserne i de vedkommende pligtige  

 timetal ved efg-landtransportuddannelsen med faktoren 0,72 (986,7 : 1365).
 Stk. 5.  Undervisningstimer på  

 efg-landstransportuddannelsen, der midlertidigt læses af faglærere ansat ved  

 specialarbejderuddannelserne indgår, såfremt § 21, stk. 4 finder anvendelse,  

 med faktoren 1,38 (1365 : 986,7), i den i § 20, stk. 3 nævnte årlige  

 undervisningstid.
Undervisning efter planer udarbejdet af Undervisningsministeriet § 18.  For faglærere, der varetager - efg-undervisning, der gennemføres på AMU-centre med undervisningsplaner  

 udarbejdet af undervisningsministeriet, eller - undervisning ved udlån til f.eks. tekniske skoler, i det omfang der  

 undervises efter Undervisningsministeriets undervisningsplaner, fastsættes tjenestetiden i den pågældende periode svarende til, hvad der  

 gælder for lærere ved efg-uddannelserne ved de tekniske skoler.
 Stk. 2.  Undervisningstimer efter stk. 1 indgår, såfremt  

 § 21, stk. 4 finder anvendelse, med faktoren 1,38 i den i § 20, stk. 3 nævnte  

 pligtige årlige undervisningstid.
 Stk. 3.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 4.  Afregning af overtimer sker på grundlag af  

 årsløn inkl. undervisningstillæg i henhold til §§ 5 og 6, jf. § 8, efter  

 denne overenskomst.
 Stk. 5.  Reglerne i stk. 2-4 omfatter ikke undervisning,  

 der foregår efter undervisningsplaner inden for specialarbejderuddannelsen,  

 uanset om der måtte være tale om undervisning af efg-elever.
Faglærere ansat på kostskoler § 19.  På kostskoler må faglærerne i nødvendigt omfang  

 deltage i at aktivere kursisterne uden for den i § 20 omhandlede  

 undervisnings- og arbejdstid.
Sådan aftentjeneste varer normalt 3 timer og  

 honoreres pr. time med den gennemsnitlige timeløn (inkl. den enkelte  

 faglærers tillæg efter § 6) + 25 pct.
Efter samme regler betales for  

 lørdagstjeneste og søndagstjeneste.
 Stk. 2.  For søndagstjeneste udbetales dog mindst  

 betaling for 4 timer.
Stk. 3.  Disse tjenester fordeles af de enkelte  

 forstandere efter samråd med faglærerne.
De ansatte har ikke krav på at få  

 tildelt tjeneste.
 Kapitel 5. Arbejdstid mv.
Arbejdstid § 20.  For fuldtidsbeskæftigede udgør arbejdstiden  

 1924 arbejdstimer årligt incl. ferie og fridage, svarende til 1680  

 arbejdstimer excl. ferie og fridage.
 Stk. 2.  Den gennemsnitlige ugentlige arbejdstid er 37  

 timer.
 Stk. 3.  Såfremt § 21, stk. 4 finder anvendelse kan den  

 årlige undervisningstid maksimalt udgøre 1147 timer.
 Stk. 4.  Den årlige undervisningstid kan ved aftale  

 mellem ledelsen, faglæreren og tillidsmanden forøges.
Forberedelsestid § 21.  Til forberedelse af egen undervisning herunder,  

 ajourføring af eget undervisningsmateriel og materiale, afsættes en timepulje  

 for AMU-centret.
 Stk. 2.  Timepuljen beregnes som 259 gange antallet af  

 fuldtidsansatte lærere ved AMU-centret.
 Stk. 3.  Fordeling af timepuljen fastlægges efter  

 drøftelse mellem centrets ledelse og lærergruppen.
 Stk. 4.  Såfremt der ikke fastsættes forberedelsestid  

 efter stk. 1-3 har faglæreren, til forberedelse af egen undervisning,  

 herunder ajourføring af eget undervisningsmateriel og materiale, ret til at  

 disponere over 222 timer årlig, heraf 148 timer på centret og 74 timer til  

 egen disposition.
Forberedelsen på centret placeres således, at den udgør mindst 10 hele  

 dage.
Den resterende forberedelsestid skal placeres, så den udgør mindst 1/2  

 normal arbejdsdag.
 Timerne til faglærerens egen disposition kan finde sted uden for  

 AMU-centret og placeres på hele dage.
Pauser § 22.  I pauser, der efter denne overenskomst  

 medregnes i arbejdstiden, må faglæreren ikke forlade arbejdsstedet, ligesom  

 faglæreren er til rådighed for arbejdsgiveren.
Overarbejde ud over en normal arbejdsuge § 23.  Varigheden af en normal arbejdsuge fastsættes  

 ved centrale retningslinier af Arbejdsmarkedsstyrelsen.
En faglærer kan dog  

 undtagelsesvis pålægges at udføre arbejde ud over en normal arbejdsuge.
Stk. 2.  For overarbejde efter stk. 1, ydes en  

 timebetaling, der beregnes som 1/1924 af årslønnen i henhold til §§ 5 og 6,  

 jf. § 8 med tillæg af 50 pct.
Timerne kan afspadseres med tillæg af 50 pct.  

 Ved udbetaling efter stk. 2 og 3 opgøres timerne månedsvis, og betaling sker  

 ved den følgende lønanvisning.
 Stk. 3.  Det er en forudsætning i stk. 2 og 3, at  

 overarbejdet er beordret og kontrollabelt.
Kapitel 6. Særlige regler vedr. deltidsansættelse § 24.  Der kan bevilges en faglærer nedsat arbejdstid,  

 når tjenesten tillader det.
 Stk. 2.  Ved opslag kan ansættelse ske på deltid,  

 såfremt den nedsatte arbejdstid faktisk indgår i fastlæggelsen af den  

 ugentlige arbejdstid.
 Stk. 3.  Ved ansættelse på deltid ydes løn i forhold til  

 den nedsatte arbejdstid.
 Stk. 4.  Faglærere, hvis årlige arbejdstid, er fastsat  

 forholdsmæssigt, vederlægges for de undervisningstimer, der læses ud over det  

 forholdsmæssigt fastsatte arbejdstimetal, efter Finansministeriets cirkulære  

 om vederlæggelse af timelønnet undervisning.
 Timer, udover den forholdsmæssigt fastsatte arbejdstid, og som ikke  

 vedrører undervisning, vederlægges med almindelig timebetaling.
 Timer der overstiger den i § 20, stk. 1 fastsatte årlige arbejdstid,  

 vederlægges efter overenskomstens § 23, stk. 2.
Kapitel 7. Ferie § 25.  Faglærere er omfattet af ferieloven.
 § 26.  Faglærere, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 3.  I det beløb, der er beregnet efter stk. 2,  

 fradrages udbetalt særlig feriegodtgørelse.
 Stk. 4.  Den særlige feriegodtgørelse udgør 1 1/2 pct.  

 af beregningsgrundlaget efter stk. 2 og 3.
 § 27.  Til deltidsansatte, der i optjeningsåret har  

 udført tjeneste ud over den faste nedsatte ugentlige arbejdstid, men inden  

 for den normale arbejdsuge, jf. § 23, ydes for sådan tjeneste  

 feriegodtgørelse med 12 1/2 pct.
Kapitel 8. Sygdom, tilskadekomst § 28.  Bliver en faglærer på grund af sygdom ude af  

 stand til at udføre sit arbejde, betragtes den heraf følgende  

 tjenesteforsømmelse som lovligt forfald medmindre faglæreren - under tjenesteforholdets beståen har pådraget sig sygdommen ved forsæt  

 eller grov uagtsomhed, eller - ved stillingens overtagelse svigagtigt har fortiet, at lide af den  

 pågældende sygdom.
Stk. 2.  Det kan dog ved skriftlig kontrakt i det  

 enkelte tjenesteforhold bestemmes, at faglæreren kan opsiges med 1 måneds  

 varsel til fratræden ved en måneds udgang, når faglæreren inden for et  

 tidsrum af 12 på hinanden følgende måneder har oppebåret løn under sygdom i  

 alt 120 dage.
Opsigelsens gyldighed er betinget af, at den sker i umiddelbar  

 tilknytning til udløbet af de 120 dage, og medens faglæreren endnu er syg,  

 hvorimod gyldigheden ikke berøres af, at faglæreren er vendt tilbage til  

 arbejdet, efter at opsigelse er sket.
Stk. 3.  Under sygdom af mere end 14 dages varighed har  

 AMU-centret ret til - uden udgift for faglæreren - at kræve nærmere  

 oplysninger om varigheden af sygdommen gennem faglærerens læge eller en af  

 faglæreren valgt specialist.
Opfylder faglæreren ikke denne pligt, uden at  

 der foreligger fyldestgørende begrundelse herfor, er AMU-centret berettiget  

 til at hæve tjenesteforholdet uden varsel.
Kapitel 9. Graviditet, barsel og adoption § 29.  Aftale mellem Finansministeriet og  

 Centralorganisationernes Fællesudvalg om fravær fra arbejdet i forbindelse  

 med graviditet, barsel og adoption finder tilsvarende anvendelse for ansatte  

 efter denne overenskomst.
Kapitel 10. Militærtjeneste § 30.  En faglærers indkaldelse til aftjening af  

 værnepligt - såvel civil som militær - berettiger ikke AMU-centret til at  

 afskedige faglæreren, men forholdet kan kun afvikles gennem opsigelse i  

 henhold til § 35. Ved opsigelse i forbindelse med værnepligt har faglæreren  

 ret til løn i overensstemmelse med nærværende paragrafs stk. 2. Faglæreren er  

 dog pligtig at underrette AMU-centret, så snart han modtager meddelelse om  

 tidspunktet for indkaldelsen.
AMU-centret kan tidligst kræve underretning på  

 det tidspunkt faglæreren efter reglerne i § 36, kunne have opsagt  

 tjenesteforholdet til ophør ved udgangen af den forud for  

 indkaldelsestidspunktet liggende måned.
Undladelse af rettidig underretning  

 berettiger AMU-centret til ved første indkaldelse at hæve tjenesteforholdet  

 uden varsel fra indkaldelsesdagen og ved senere indkaldelse at kræve  

 erstatning for det tab, der er forvoldt ved undladelsen af at give  

 underretning.
 Stk. 2.  Medens en faglærer ikke har krav på løn under  

 den første indkaldelse, er AMU-centret under senere indkaldelser pligtig at  

 betale løn for den måned, i hvilken indkaldelsen finder sted, og den derpå  

 følgende måned.
 Stk. 3.  Efter genindkaldelse til militærtjeneste har  

 faglæreren ret til at genindtræde i sin stilling med uændret anciennitet.  

 Hvis faglæreren vil benytte sig af denne ret, påhviler det ham samtidig med,  

 at han giver underretning om indkaldelsen, jf. stk. 1, at meddele AMU-centret  

 dette, og han er i så tilfælde forpligtet til ved hjemsendelse at genindtræde  

 i stillingen.
Kapitel 11. Tjenestefrihed § 31.  Der kan gives faglærere adgang til  

 ekstraordinær tjenestefrihed uden løn i tilfælde, hvor det findes, at tjene  

 uddannelsessystemets interesser.
Tjenestefriheden gives af vedkommende  

 AMU-center efter forudgående godkendelse af Arbejdsmarkedsstyrelsen.
Stk. 2.  Tjenestefrihed kan gives i indtil 1 år ad  

 gangen, dog længst i 3 år.
Det er vedkommende AMU-centers ansvar, at der er  

 en stilling ledig til den pågældende ved tjenestefrihedens ophør.
 § 32.  Faglæreren har ret til tjenestefriheden uden  

 løn til de formål og af den varighed, der er nævnt i Finansministeriets  

 bekendtgørelse nr. 518 af 3. juli 1991 om ret for tjenestemænd til  

 tjenestefrihed uden løn til nærmere afgrænsede formål.
Barns sygdom § 33.  AMU-centret kan give en faglærer hel eller  

 delvis tjenestefrihed uden lønafkortning til pasning af et sygt barn, når 1. Det er barnets første sygedag 2. Hensynet til barnets forhold gør dette nødvendigt 3. Forholdene på centret tillader det 4. Barnet er under 18 år 5. Barnet er hjemmeværende Stk. 2.  Sygelisten suppleres med oplysning om fravær på  

 grund af barns sygedag.
 Stk. 3.  Ordningen kan for den enkelte inddrages ved  

 misbrug.
Kapitel 12. Efterløn/Efterindtægt § 34.  Dør en faglærer i ansættelsestiden, tilkommer  

 der faglærerens ægtefælle eller børn under 18 år, over for hvem faglæreren  

 har forsørgerpligt, 1, 2 eller 3 måneders løn, afhængig af om faglæreren ved  

 dødsfaldet har haft ansættelse i henholdsvis 1, 2 eller 3 år.
Kapitel 13. Afskedigelse/Opsigelsesvarsel Opsigelse fra AMU-centrets side § 35.  Afskedigelser foretages af vedkommende  

 selvejende AMU-centers bestyrelse eller den til hvem kompetencen er  

 delegeret.
På statens AMU-centre foretager forstanderen afskedigelser efter  

 forudgående forelæggelse for Arbejdsmarkedsstyrelsen.
Stk. 2.  Opsigelse fra AMU-centrets side skal ske med  

 mindst Stk. 3.  Opsigelsesvarslet i stk. 2, 2), forøges med 1  

 måned for hvert 3. ansættelsesår, dog højst til 6 måneder.
 Stk. 4.  Såfremt der er truffet aftale om, at arbejdet  

 er af midlertidig karakter, og arbejdsforholdet ikke vedvarer ud over 3  

 måneder, finder reglen i stk. 2, 1), ikke anvendelse.
 Stk. 5.  Såfremt ansættelsen er sket på prøve, og  

 arbejdsforholdet ikke varer ud over 3 måneder, skal opsigelse ske med mindst  

 14 dages varsel.
Stk. 6.  Opsigelse af faglærere, som er tidsbegrænset  

 ansat, til det fastsatte fratrædelsestidspunkt er ikke fornøden.
Opsigelse  

 til fratræden inden dette tidspunkt må ske med sædvanligt varsel i henhold  

 til stk. 2.
Opsigelse fra faglærerens side § 36.  Opsigelse fra faglærerens side skal ske med 1  

 måneds varsel til ophør ved en måneds udgang, medmindre der er truffet aftale  

 om, at arbejdet er af midlertidig karakter eller på prøve, og  

 arbejdsforholdet ikke vedvarer over 3 måneder.
Almindelige regler vedrørende opsigelse § 37.  Opsigelse må ske så betids, at fratræden med  

 det for en ansættelsesperiode givne varsel kan ske inden periodens udløb.  

 Opsigelse i henhold til § 35, stk. 2 og 3, og § 36, skal være meddelt  

 skriftligt senest den sidste i en måned, efter hvis udløb opsigelsesvarslet  

 begynder at løbe.
Tjenestebolig § 38.  Såfremt der som led i arbejdsaftalen stilles  

 tjenestebolig eller lejebolig til rådighed for faglæreren og dennes familie,  

 skal opsigelsesvarslet fra AMU-centrets side være mindst 3 måneder.  

 Faglæreren er med sin familie berettiget til mod det aftalte vederlag -  

 respektive vederlagsfrit - at bebo tjenesteboligen i indtil 1 måned efter  

 tidspunktet for sin fratræden; samme ret tilkommer familien i tilfælde af  

 faglærerens død.
Fratrædelsesgodtgørelse § 39.  Såfremt en faglærer, der har været uafbrudt  

 beskæftiget som faglærer ved et AMU-center i 12, 15 eller 18 år, opsiges,  

 skal AMU-centret ved faglærerens fratræden udrede et beløb svarende til  

 henholdsvis 1, 2 eller 3 måneders løn.
 Stk. 2.  Bestemmelsen i stk. 1 finder ikke anvendelse,  

 såfremt faglæreren ved fratrædelse vil oppebære folkepension.
 Stk. 3.  Bestemmelsen i stk. 1 finder tilsvarende  

 anvendelse i tilfælde af uberettiget bortvisning.
Drøftelse mellem overenskomstparterne ved afskedigelse § 40.  Såfremt afskedigelse af en faglærer efter  

 Lærersammenslutningens og den afskedigede faglærers opfattelse er ubegrundet,  

 kan Lærersammenslutningen forlange, at sagen drøftes mellem overenskomstens  

 parter.
Tjenestefrihed i forbindelse med opsigelse § 41.  Efter at faglæreren har afgivet eller modtaget  

 opsigelse fra tjenesten, skal AMU-centret - uden afkortning i lønnen - give  

 den nødvendige fritagelse fra arbejdet til at søge anden beskæftigelse.
 Kapitel 14. Udgiftsdækkende ydelser mv.
Befordringsgodtgørelse samt time- og dagpenge § 42.  Befordringsgodtgørelse samt time- og dagpenge  

 ved tjenesteydelser ydes efter de for statens tjenestemænd gældende regler.
 Stk. 2.  Rejsetid under tjenesterejser medregnes i  

 arbejdstiden efter de for statens tjenestemænd gældende regler.
Fortolkningstvivl § 43.  Uoverensstemmelser vedrørende fortolkningen af  

 nærværende overenskomst afgøres i henhold til §§ 8-10 i hovedaftale af 1.  

 juli 1990 mellem Finansministeriet og Lærersammenslutningen ved  

 Arbejdsmarkedsuddannelserne.
Ikrafttræden og opsigelse § 44.  Overenskomsten har virkning fra 1. april 1991  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1993.
Stk. 2.  Samtidig med at denne overenskomst træder i  

 kraft ophæves - Protokollat af 11. september 1989 og protokollat af 11. september 1989.
 København, den 27. september 1991.
Lærersammenslutningen ved  

 Finansministeriet Arbejdsmarkedsuddannelserne Lars Pedersen P.M.V.
 E.B.
PROTOKOLLAT Der er under forhandlingerne om overenskomsten mellem Finansministeriet og  

 Lærersammenslutningen ved Arbejdsmarkedsuddannelserne vedrørende  

 ansættelsesforholdene for faglærere ved de selvejende samt statens AMU-centre  

 aftalt følgende:
 § 1.  Med virkning fra overenskomstens udsendelse  

 gælder fortsat de for tjenestemænd fastsatte regler om  

 lønfradrag/lønberegning for tjenestemænd (LP nr. 029/85 og LP nr. 015/87).
 § 2.  Lærersammenslutningen har givet tilsagn om, at  

 lærerne vil:
- lade sig udlåne til andre skoler i samme omfang som hidtil på frivillig  

 basis, - være skolerne behjælpelig med som hidtil at løse akutte problemer, der  

 medfører rejseaktivitet, - være skolerne behjælpelig med at løse akutte problemer i forbindelse med  

 undervisning på aftener og weekender.
 § 3.  Lærersammenslutningen har endvidere givet  

 tilsagn om, at lærerne vil:
 - medvirke positivt til, at påtage sig yderligere undervisning ud over den  

 i § 20, stk. 3 fastsatte undervisningstid såfremt centrets interesse  

 nødvendiggør dette.
 § 4.  Parterne er enige om, at faglærerne fortsat  

 deltager i løsningen af en række opgaver i forbindelse med undervisningen på  

 AMU-centret.
 § 5.  Parterne er enige om, i perioden, at drøfte  

 fremtidige forhold for efg-undervisning på Landtransportskolen samt for  

 undervisning efter planer udarbejdet af Undervisningsministeriet, som følge  

 af gennemførelse af lov om erhvervsuddannelser.
 § 6.  Ordningen som ledende faglærer videreføres til  

 31. december 1991. Såfremt en ledende faglærers hverv ophører efter 31.  

 december 1991 forudsættes det, at den pågældende fortsat, til hvervets ophør,  

 varetager de til hvervet knyttede funktioner.
 § 7.  Lærersammenslutningen har givet tilsagn om, at  

 opgaver som hidtil har været varetaget af ledende faglærere efter 1. januar  

 1991 fortsat vil blive løst af faglærerne.
 § 8.  Parterne er enige om, at faglærere, som hidtil  

 har haft en opsparingsordning i overensstemmelse med opsparingsordningen i  

 den hidtidige overenskomsts § 29, bevarer retten til dette.
 § 9.  Faglærere ansat før 1. april 1987, der oppebærer  

 egenpension fra en pensionsordning, hvortil det offentlige har ydet bidrag,  

 jf. overenskomstens § 1, stk. 2, er fortsat omfattet af denne overenskomst.
 § 10.  Der er i øvrigt fra Finansministeriets side  

 taget følgende forbehold i forbindelse med indgåelse af overenskomsten:
a.
Der er i overenskomstperioden adgang til forhandling af gældende regler  

 om udbetaling af visse særlige ydelser under sygdom mv. og ferie, såfremt der  

 sker ændringer i funktionærloven og ferieloven på dette område.
 Opnås der ikke enighed om nye regler mv., gælder de hidtidige med de af  

 funktionærloven eller ferieloven nødvendiggjorte ændringer.
b.
Der er i overenskomstperioden adgang til forhandling af mulige krav i  

 konsekvens af eventuel ændring af arbejdsmiljølovgivningen mv.
 Opnås der ikke enighed om nye regler mv., gælder de hidtidige med de af  

 arbejdsmiljølovgivningen nødvendiggjorte ændringer.
 København, den 27. september 1991.
Lærersammenslutningen ved  

 Finansministeriet Arbejdsmarkedsuddannelserne Lars Pedersen P.M.V.
 E.B.
RAMMEAFTALE MELLEM FINANSMINISTERIET OG LÆRERSAMMENSLUTNINGEN VED ARBEJDSMARKEDSUDDANNELSERNE OM LOKALLØN Indledning § 1.  Mellem Arbejdsministeriet og  

 Lærersammenslutningen kan der i henhold til rammeaftalen som led i en  

 fleksibel lønfastsættelse indgås aftale om retningslinier for honorering  

 indenfor den i § 3 anførte lokallønspulje.
Formål og personkreds § 2.  Til faglærere kan af hertil afsat lokallønspulje  

 ydes tillæg til honorering af særlig indsats, for særlige arbejdsopgaver  

 eller funktioner, - samt til løsning af rekrutterings- og  

 fastholdelsesproblemer.
 Stk. 2.  Rammeaftalen omfatter faglærere ansat ved de  

 selvejende og statens AMU-centre.
Puljens størrelse § 3.  I perioden 1. april 1991 til 31. marts 1992  

 disponerer Arbejdsministeriet over en pulje på 1.733.082 kr.
 Stk. 2.  I perioden 1. april 1992 til 31. marts 1993  

 disponerer Arbejdsministeriet eventuelt over yderligere en pulje på 634.700  

 kr.
Formen for honorering af særlig indsats § 4.  Honorering efter § 2 kan ske i form af  

 engangsvederlag eller tidsbegrænset vederlag for indtil to år.
 Stk. 2.  Tidsbegrænsede vederlag reguleres i  

 overensstemmelse med overenskomstens § 7.
Procedure § 5.  Vederlagene fordeles af de enkelte AMU-centre  

 efter retningslinier fastsat af Arbejdsministeriet, jf. § 1.
Opgørelse af forbruget § 6.  Arbejdsministeriet foretager pr. 31. december  

 1992 en opgørelse over puljeforbruget.
 Stk. 2.  Meddelelse om puljeforbruget tilsendes  

 Lærersammenslutningen.
Ikrafttræden § 8.  Rammeaftalen har virkning fra 1. april 1991.
 København, den 27. oktober 1991.
Lærersammenslutningen ved  

 Finansministeriet Arbejdsmarkedsuddannelserne Lars Pedersen P.M.V.
 E.B.
 (* 1) Udsendt som APD. nr. 102/91.
