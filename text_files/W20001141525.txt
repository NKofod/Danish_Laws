Kendelse fra Pressenævnet i sag nr.  

 59/2000 [K] har klaget til Pressenævnet over nogle artikler  

 bragt i Uge-Bladet, For Skanderborg og Omegn, den 26. april 2000, idet han  

 mener, at god presseskik er tilsidesat.
 Af en artikel bragt på forsiden af Uge-Bladet, For  

 Skanderborg og Omegn, den 26. april 2000 med overskriften "Vandværk  

 på kogepunktet" fremgår bl.a. at:
 "En interessent i Riis & Ejer Fælles  

 Vandforsyning I/S, [K], har i syv år ligget i konstant strid med  

 vandværkets bestyrelse, som ifølge hans mening er inkompetent,  

 og ikke følger spillereglerne for bestyrelsesarbejde.
 Bestyrelsen er på sin side død trætte  

 af, hvad der på sidste generalforsamling blev kaldt "evindelige  

 problemer og bævl" med [K].
De to hovedpersoner er så uenige, at det ikke var  

 muligt at få dem fotograferet sammen.
Vi har derfor til lejligheden  

 manipuleret en anelse med billedet herover." Af en artikel bragt i samme blad side 2 med overskriften  

"Kværulanten og Vandkongen" fremgår bl.a. at:
 "Problemet er, at bestyrelsesformand  John  Rischel har  

 siddet på vandværket i 27 år, og føler sig  

 personligt truet, fordi nogen stiller spørgsmål og kommer med  

 kritik, siger [K], [adr.], Riis   interessent i Riis og Ejer Fælles  

 Vandforsyning.
[K] er derimod en flittig læser af lovtekster.
Han  

 forlanger nu, at en del af vandværkets rørledninger og  

 vandbeholdere, fjernes fra hans grund.
Han mener ikke, at rørene er  

 nødvendige, efter der i 1991 blev opført et helt nyt  

 vandværk på nabogrunden.
Godt nok er de ikke tinglyst, men de har ligget så  

 længe, at vi har vundet hævd på dem.
Og desuden lå  

 installationerne der, da [K] overtog ejendommen på tvangsauktion i  

 1993, lyder vandværksbestyrelsens udlægning.
Hvem der har retten på sin side, skal der ikke  

 dømmes om her.
Hverken Skanderborg kommune eller Århus amt, der  

 giver tilladelse til vandindvinding, har hidtil kunnet forlige parterne,  

 trods utallige møder på højeste niveau.
Kommunens  

 ordførende direktør,   Annelise  Hansen, borgmester  Aleksander  

  Aagaard, Århus amts afdelingschef  Poul  Heise og amtsborgmester  

  Johannes  Flensted  Jensen har deltaget i debatten.
Ingen mener at have  

 myndighed til at træffe en afgørelse.
Hos amtet har sagsbehandlerne på området nu  

 fået forbud mod at bruge mere tid på at besvare henvendelser fra  

 om sagen.
Alle henvendelser henvises til  Poul  Heise, og [K] er blevet  

 opfordret til at anlægge en civil retssag mod vandværket, hvis  

 han fortsat mener, der er problemer.
Efter nye klager fra [K] har amtet bedt  

 Miljøstyrelsen om at vurdere sagen.
Svaret lyder:  

 Miljøstyrelsen kan tilslutte sig amtets opfattelse af, at amtet ikke  

 kan påbyde vandværket at fjerne den omhandlede vandbeholder.
Så vidt det konkrete indhold i striden, som  

 formentlig sådan ikke lige kan bilægges.
For det drejer sig ikke  

 blot om nogle vandrør og en tank.
Det drejer sig også om kemi.
En konfrontation,  

 hovedsageligt mellem to personer, begge lige stædigt overbeviste om  

 egen ufejlbarlighed.
På den anden side står [K], der i de blot syv  

 år han har boet på egnen, har skaffet sig ry som en  

 kværulant, med noget, der af mange opfattes som utidig og ulidelig  

 nidkærhed, har han fulgt sine mærkesager overfor  

 idrætsforening, skolebestyrelsen, børnehaven   samt naboer og  

 genboer, der ikke ville acceptere at han lod sin hund løbe frit rundt.  

 Det fremkaldte vantro hovedrysten, da samme hund bedækkede en af egnens  

 hunhunde, og [K] hævdede at den havde retten på sin side.
En hund  

 som hans skal have lov at løbe frit, og hunhundens ejer kunne jo bare  

 sætte et højere hegn om sin have, lød begrundelsen.
Hvad striden med vandværket angår, startede  

 det hele i virkeligheden med noget helt andet.
En gylletank, som [K] fik  

 opført på sin mark, ikke langt fra vandværkets boring.
 Men det er en helt anden historie   som i sig selv kun er  

 en bisætning i beretningen om, hvordan et vanskeligt problem kan  

 gøres fuldstændigt umuligt at løse.
Ovenstående er selvfølgelig en  

 fuldstændig subjektiv analyse fra journalistens side.
I to interviews  

 lader vi derfor formand  John  Rischel og [K], selv komme med deres  

 udlægning af striden." Af en artikel bragt i samme blad side 4 med overskriften  

"Han er vores onde ond" fremgår bl.a. at:
"Problemet med [K] er, at vi ikke kan få at vide,  

 hvad manden egentlig vil.
Så snart der vendes et blad, starter der  

 straks noget nyt.
Sådan lyder det fra bestyrelsen for Riis-Ejer  

 Fælles Vandforsyning, om striden med [K]   en person, som formanden for  

 vandværket,  John  Rischel, ved en lejlighed har kaldt "bestyrelsens  

 onde ånd".  John  Rischel, og bestyrelsesmedlemmerne   her  

 repræsenteret af  Per  Kristian  Nielsen og  Frits  Fredslund  Hansen  

 er godt trætte af striden.
De tør ikke spå om,  

 hvornår den kan afsluttes   men gerne om hvem der vinder.
Vi er sikre på at vi har retten på vores side.  

 Men [K]'s taktik er snu: Han læser love, paragraffer og stiller  

 spørgsmål, og spørger straks: Hvornår kan jeg  

 få et svar? Det er en taknemmelig metode, som han også bruger  

 på generalforsamlingerne, hvor han stiller spørgsmål, som  

 han udmærket ved, vi ikke sådan lige kan svare på, og  

 dermed mistænkeliggøre os.
I virkeligheden er det kroner og  

 ører han er ude efter.
Han har f.eks. sagt, at han vil have gratis  

 vand, for at lade rørene ligge, siger  John  Rischel, som er helt  

 sikker på, at [K] nok skal "komme ned med nakken".
Den tidligere ejer af gården fik erstatning for  

 både ledningerne til det gamle vandværk og for værket.
Der  

 er ikke sket noget nyt, der ændrer på betingelserne.
Bævl -Når I er så sikre på, at I har  

 retten på jeres side   hvorfor så nedgøre ham personligt  

 på den måde, som I gør i bestyrelsens   eller formandens  

 beretning? F.eks.   i en sætning som "alt det andet bævl om  

 spilleregler, og dirigenter af speciel observans har vi ignoreret   det er jo  

 ingen børnehave eller spillebule, det handler om." Den slags er jo  

 blot med til at optrappe konflikten.
-Folk forstår ikke hvad der står i de breve  

 så vi er nødt til at forklare folk, hvad der foregår.
Hvis  

 man bare læser brevene, forstår man ikke indholdet.
Jeg fortryder  

 ikke den måde, jeg har skrevet beretningen på, fastslår  

  John  Rischel.
-[K] kritisere jer   ind i mellem med rette   for ikke  

 at følge spillereglerne, f.eks. omkring mødeafvikling,  

 referater af møder m.m.
Hvorfor ikke køre bestyrelsesarbejdet  

 "efter bogen", hvilket ville gøre det nemmere for jer at stå for  

 kritik? Der findes jo ret detaljerede regler for, hvordan f.eks. en  

 generalforsamling normalt skal afvikles.
 -Der er ikke nogen lov, der fastslår, hvordan det  

 skal køres, afviser  Rischel.
Gjort i nælderne -Måske har vi gjort lidt i nælderne ved ikke  

 at sørge for at alle spilleregler blev overholdt til punkt og prikke.  

 Men vi forsøger at få ham til at holde sin kæft   han  

 bliver ved med at spilde folks tid med alle mulige irrelevante  

 spørgsmål, indskyder  Per  Kristian  Nielsen.
 John  Rischel: - Det var da også for at lukke  

 munden på ham, at vi bad vores advokat om at være dirigent ved  

 sidste generalforsamling, selv om det er helt tosset at bruge penge på  

 det.
-Hvorfor har I hyret netop den advokat, i stedet  

 for at bruge foreningen Danmarks Private Vandværker, som I jo er medlem  

 af? -Jeg er ikke begejstret for den forening.
Og de har ingen  

 advokater selv, men kan anbefale nogen, vel at mærke hvis man betaler  

 for det.
Vi er medlem, fordi Riis Vandværk var medlem inden  

 sammenslutningen.
Jeg har ikke tillid til dem og den rådgivning, de  

 yder.
-Men hvorfor være medlem af en brancheforening,  

 som I ikke stoler på? -Det har vi sådan set aldrig diskuteret.
Det er jo  

 også et eksempel på [K]'s irrelevante udfald.
Da vi sluttede  

 generalforsamlingen sidste år, sagde han "Tak for kampen". Den  

 slutbemærkning fortæller mig, at han ikke er rask.
 Per  Kristian  Nielsen:
-Jeg føler også, at det er en kritik af mig  

 og det arbejde, jeg gør, når [K] kører frem på den  

 måde.
Havde han stille og roligt bedt os om en snak om tingene, og  

 forklaret os, hvad hans problem er, havde vi sikkert stille og roligt kunne  

 finde en løsning   i hvert fald på lidt længere sigt.
Men  

 når han blot møder op og forlanger at vi straks skal grave  

 alting op og fjerne det, får han det hele til at gå i  

 baglås.
Omvendt er han ikke særlig hurtig, når han selv  

 skal gøre noget.
Vi har aftalt, at omfangsdrænene ved  

 gylletanken skulle bringes i orden   og så kunne man måske  

 forvente, at det blev gjort i løbet af ret kort tid.
Men det er stadig  

 ikke gjort.
Og [K] ringer konstant til os, eller banker på  

 dørerne hos os   og stiller alle mulige underlige  

 spørgsmål, f.eks. hvornår vi sidst har været  

 på kursus i både det ene og det andet.
Jeg ved ikke hvad han er  

 ude på.
 John  Rischel:
- Han mener, at vi ikke er kompetente.
Men f.eks. er hans  

 kritik af vores måde at opgøre værkets økonomi rent  

 pjat.
Han vil have fastsat en værdi af alting, rør m.m.
Han vil  

 have opgjort "selskabets indre værdi". Men hvordan skulle man kunne  

 opgøre det.
Der er ingen indre værdi, og vi har ingen  

 gæld.
Der er ikke noget at afskrive.
Men [K] er efter eget udsagn meget  

 klogere på vandværksdrift, end os der har været med i  

 så mange år, og spilder ikke en mulighed for at fortælle,  

 at nu har han læst det ene og nu det andet, siger  Rischel." Af en artikel bragt i samme blad med overskriften "De  

 begår karaktermord" fremgår bl.a. at:
 "Hvor er sagligheden? Det der sker herude, er jo en form  

 for "Karaktermord"   man giver folk en etiket, og udfra den bedømmer  

 man alt, hvad de siger.
 Sådan vurderer [K], [adr.], situationen efter  

 måneder og år med trakasserier med formand og bestyrelse for Riis  

 & Ejer Fælles Vandforsyning.
-De har en opfattelse af, at jeg blot vil lave problemer.  

 Det startede på en generalforsamling, hvor der på indkaldelsen  

 stod "Dagsorden ifølge vedtægter"   men der stod ikke noget i  

 vedtægterne om, hvordan dagsordenen skal udformes.
Det gjorde jeg  

 opmærksom på   og jeg blev straks kaldt en kværulant, siger  

 der anklager bestyrelsen for ikke at være kompetente.
For eksempel havde man til sidste generalforsamling regnet  

 ud, at jeg har kostet hver interessent 15.000,- kroner, fordi de har  

 måttet hyre en advokat.
Men den advokat kunne de have i Danmarks  

 private vandværker, der langt hen ad vejen gør tingene  

 gratis.
-"Kaffepressen", eller snakken over hækkene, har  

 skabt et negativt billede af mig, ved at fordreje de ting jeg siger.
I  

 idrætsforeningen foreslog jeg, at vi skulle have en rygepolitik,  

 så der kunne være røgfrit i klubhuset ved  

 børnearrangementer, da jeg har et barn, der er allergisk.
Det blev  

 opfattet som om, jeg ville forbyde folk at ryge i klubhuset og hallen  

 overhovedet.  Rischel har senere udtalt sig om at "jeg ville  

 ødelægge idrætsforeningen", og på det seneste har  

 jeg hørt folk sige, at jeg også ville forbyde  

 idrætsforeningen at sælge slik, fordi jeg mener at overforbrug af  

 slik skaber hyperaktive børn.
Det har jeg da en holdning til, men jeg  

 har aldrig foreslået at forbyde sliksalget.
-Jeg blev også misforstået af  

 skolebestyrelsen, da jeg kritiserede sikkerheden på legepladsen.
Jeg  

 syntes ikke at inspektøren tog det alvorligt   og skrev derefter et  

 lidt råt brev til skolebestyrelsen, der tog henvendelsen fortrydeligt  

 op.
 Han foreslog også at pålægge bestyrelsen  

 at få vandværkets installationer på [K]'s grund  

 fjernet.
 [K] erklærede sig villig til at lade forslagene  

 betinge af en uvildig undersøgelse af behovet.
Fra nu af vil jeg kun indgå skriftlige aftaler,  

 fastslår [K]." Af et læserbrev bragt i samme blad med overskriften  

"Hvad vi mennesker dog skal gennemgå" skrevet af  Per  Kristian  

  Nielsen fremgår bl.a. at:
"Med til generalforsamlingen var også [K], [adr.].
I  

 løbet af aftenen fremsatte han flere forslag og ændringsforslag  

 til vandværkets vedtægter.
Disse forslag og ændringsforslag  

 blev sat til afstemning og blev forkastet af et simpelt flertal af de  

 tilstedeværende interessenter.
Generalforsamlingen er interessentselskabets  

 højeste myndighed, og det, der er stemt om   og vedtaget/forkastet  -  

 bør man acceptere Så kan det ikke nytte, at [K] er fornærmet og  

 går rundt i lokalsamfundet og fortæller alt og alle:
 -at med den behandling, han har fået på  

 generalforsamlingen, så er det slut med at være flink.
 -at han ikke forstår, at alle andre i området  

 er så naive og snæversynede, at de ikke kan se, at han er klogere  

 end generalforsamlingen.
-at han ikke kan forstå, at interessenterne ikke er  

 urolige over udsigten til, at han, med fogedens hjælp lukker for vandet  

 til Ejer den 1. maj 2000." Klageren har anført, at indklagede har tilsidesat  

 god presseskik ved at bringe artiklerne, idet indklagede har tilsidesat  

 hensynet til klagerens krav på respekt for hans personlige integritet  

 og privatlivets fred.
Klageren har endvidere anført, at de citerede  

 afsnit af artiklerne og af læserbrevet indeholder ukorrekte  

 informationer, samt at de fleste af disse er krænkende og  

 agtelsesforringende for klageren og hans familie.
Klageren mener f.eks., at  

 der rent faktisk ikke eksisterer nogen strid mellem ham og Riis og Ejer  

 Fælles Vandforsyning I/S.
Hertil kommer at klageren havde anmode  

 indklagede om ikke at bringe oplysningerne om "kaffepressen".
 Klageren har herudover anført, at både  

 Skanderborg Kommune og Århus Amt har oplyst, at ingen derfra har givet  

 interviews til indklagede.
 Klageren har tillige anført, at ingen af artiklerne  

 har været forelagt for ham, inden de blev bragt.
 Klageren har vedrørende læserbrevet  

 anført, at overskriften ikke har dækning i indholdet, samt at  

 læserbrevets gengivelser af, hvad klageren skulle have fortalt "alt og  

 alle" ligeledes er krænkende for ham.
 Indklagede har anført, at man ikke har tilsidesat  

 god presseskik, samt at klagerens udsagn om at indklagede skulle have  

 krænket hans ære og privatlivs fred er aldeles ubegrundet.
Indklagede har endvidere anført, at man gik ind i  

 sagen efter gentagne opfordringer fra klageren, og at man som udgangspunkt  

 gennemførte et interview med klageren, hvorefter man forelagde  

 klagerens argumenter for modparten, som ligeledes fik lejlighed til at udtale  

 sig.
Klageren fik endvidere lov til at gennemlæse en udskrift af  

 notaterne fra interviewet med ham, og klageren fik endvidere adgang til at  

 fremkomme med faktuelle rettelser, men klageren fik derimod ikke lov til at  

 redigere og formulere interviewet, eller lov til "at give besked" om, hvilket  

 forhold der skulle skrives om.
Herudover har indklagede gennemført  

 interviews med de implicerede parter hos Århus Amt og hos Skanderborg  

 Kommune, men indklagede har udeladt disse personers navne efter anmodning fra  

 de pågældende.
Indklagede har tillige anført, at man ikke i  

 artiklerne har taget stilling til stridens konkrete indhold, samt hvem der  

 måtte have retten på sin side, men at man har beskrevet, hvordan  

 uenigheder om nogle tekniske/juridiske/forretningsmæssige  

 spørgsmål har udviklet sig med klageren som en af  

 hovedpersonerne.
Dette har man gjort ved at citere parternes holdninger og  

 udsagn.
 Indklagede har herudover anført, at kravet om almen  

 interesse i de presseetiske regler er opfyldt, idet klageren til stadighed  

 inddrager vandværkets andelshavere og bestyrelse samt offentlige  

 myndigheder i sin kamp for at få ret.
 Indklagede har tillige anført, at det ikke er  

 muligt at føre sandhedsbevis for det reelle indhold i de udsagn, som  

 klageren anfægter, for uoverensstemmelserne beror snarere på  

 parternes indbyrdes kemi og personlige opfattelse end på fakta.
Indklagede har endelig anført, at man efter at have  

 bragt artiklerne har diskuteret sagen med klageren og anmodet ham om at  

 sandsynliggøre, at oplysningerne i artiklerne er ukorrekte.
Klageren  

 har imidlertid afvist dette, hvorfor indklagede fastholder artiklernes  

 indhold.
Indklagede har endvidere tilbudt klageren at få optaget et  

 debat-indlæg, hvori han fremlægger sit syn på sagen, men  

 også dette har klageren afvist.
 Indklagede har vedrørende læserbrevet  

 anført, at det er et led i den almindelige læser-debat, og at  

 læserbrevet ikke indeholder udsagn i strid med god presseskik.
 I sagens behandling har følgende  

 nævnsmedlemmer deltaget: Jørgen Nørgaard, Ulrik  

 Holmstrup, Finn Rowold og Ole Askvig.
 Pressenævnet udtaler:
 Indledningsvis bemærkes, at Pressenævnet ikke  

 har mulighed for at vurdere, om oplysningerne i artiklerne er ukorrekte, som  

 anført af klageren.
Artiklerne omhandler en aktuel strid mellem klageren og  

 det lokale vandværk, og det er klageren selv, der har opfordret bladet  

 til at skrive om sagen.
Til brug for artiklerne har bladet herefter  

 interviewet klageren og sagens andre parter.
Klageren har  

 efterfølgende haft interviewet med ham selv til gennemsyn, og uddrag  

 af dette interview er i vidt omfang gengivet i artiklerne.
Under henvisning  

 hertil samt efter en samlet bedømmelse af artiklerne, der beskriver et  

 emne af almen interesse, finder Pressenævnet ikke grundlag for at  

 udtale kritik af bladet i anledning af artiklerne.
 I en læserbrevsdebat gælder vide rammer for  

 debattens indhold, og Pressenævnet finder derfor heller ikke, at bladet  

 har tilsidesat god presseskik ved at offentliggøre  

 læserbrevet.
 Afsagt den 9. august 2000.
