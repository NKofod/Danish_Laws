En lejer, som ikke selv betalte lejen, da hun ikke havde nogen  

 egentlig indtægt, fandtes at have krav på boligsikring.
Lejerens forældre  

 betalte lejen og et månedligt beløb til underhold.
 Styrelsen fandt, at det af forældrene betalte beløb ikke var  

 husstandsindkomst, hvorfor lejen oversteg halvdelen af husstandsindkomsten,  

 jf. § 12. Der skulle herefter foretages en nærmere undersøgelse af  

 husstandens økonomiske og personlige forhold.
 Styrelsen fandt herefter ikke grundlag for at tilsidesætte  

 amtsankenævnets afgørelse, hvorefter det efter en samlet vurdering af  

 lejerens økonomiske og personlige forhold skønnedes rimeligt at yde lejeren  

 boligsikring.
 »I skrivelse af 18. juli 1989 har Assens Kommune anmodet  

 amtsankenævnet om at revurdere sin afgørelse af 19. juni 1989 og eventuelt  

 indbringe den for Boligstyrelsen med anmodning om en principafgørelse.
 Amtsankenævnet traf den 19. juni 1989 beslutning om at ændre det af Assens  

 Kommune givne afslag på N.N.'s ansøgning om boligstøtte, således at der gives  

 den pågældende boligstøtte i overensstemmelse med den af amtsankenævnets  

 sekretariat foretagne beregning.
 Amtsankenævnet har den 29. august 1989 besluttet at fastholde denne  

 afgørelse, hvorefter amtsankenævnet med skrivelse af 5. september 1989  

 (journal nr. 3914, 1-482-1989) har sendt sagen til Boligstyrelsen med  

 anmodning om en principafgørelse.
 Det fremgår af sagen, at boligstøtteansøgeren, der er under 18 år, ikke  

 selv har nogen form for indtægt, idet hendes forældre betaler hendes  

 boligudgifter og desuden et månedligt beløb til underhold.
 Kommunen har begrundet sit afslag med, at der ikke kan ydes boligstøtte,  

 når lejen overstiger halvdelen af husstandsindkomsten, som i det foreliggende  

 tilfælde anføres at være 0, jfr. boligstøttelovens § 12. Boligstøtte  

 forudsætter efter kommunens opfattelse tilstedeværelse af en  

 beregningsindkomst.
 Amtsankenævnet er derimod af den opfattelse, at N.N.'s faktiske indtægter  

 skal lægges til grund ved vurderingen af, om boligstøtte kan afslås i medfør  

 af boligstøttelovens § 12, samt ved beregningen af boligstøtten.
 Nævnet har ved sin afgørelse lagt vægt på størrelsen af den hjælp,  

 forældrene yder N.N., og har ikke fundet, at boligstøttelovens § 12 kan finde  

 anvendelse i det foreliggende tilfælde.
Efter boligstøttelovens § 63, stk. 2, kan amtsankenævnets afgørelser ikke  

 indbringes for anden administrativ myndighed.
Boligministeren kan dog optage  

 en sag til behandling, når det skønnes, at sagen er af principiel betydning.
 Fra Boligstyrelsens side har man efter omstændighederne besluttet at  

 optage den foreliggende sag til behandling som værende af principiel  

 betydning.
 I denne anledning skal man meddele, at efter § 12 i boligstøtteloven skal  

 kommunalbestyrelsen, såfremt lejen overstiger halvdelen af  

 husstandsindkomsten, efter en samlet vurdering af husstandsmedlemmernes  

 økonomiske og personlige forhold bestemme, om boligstøtte kan ydes.
Kommunalbestyrelsen har i disse tilfælde pligt til at foretage en nærmere  

 undersøgelse af forholdene, jfr.
Boligstyrelsens vejledning af 22. oktober  

 1987 om individuel boligstøtte, pkt. 6.13, 1. afsnit.
 Boligstyrelsen er enig med Assens Kommune i, at der ikke er tale om  

 husstandsindkomst i det foreliggende tilfælde, hvorfor lejen må siges at  

 overstige halvdelen af husstandsindkomsten, jfr. boligstøttelovens § 12.
 Der skal herefter foretages en nærmere undersøgelse af husstandens  

 økonomiske og personlige forhold, jfr. ovenfor, bl.a. med henblik på at finde  

 frem til det beløb, som husstanden faktisk har til rådighed til betaling af  

 huslejen (huslejeevnen).
 Boligstyrelsen finder efter en gennemgang af sagen ikke grundlag for at  

 tilsidesætte den af amtsankenævnet trufne afgørelse, hvorefter det efter en  

 samlet vurdering af N.N.'s økonomiske og personlige forhold fra nævnets side  

 skønnes rimeligt, at der ydes den pågældende boligsikring, jfr.  

 boligstøttelovens § 12.
De medfulgte sagsakter tilbagesendes vedlagt.« 2. Til orientering.
Der henvises til j.nr. 3914.
