 I medfør af § 49 i lov om arbejdsmiljø, jf. lovbekendtgørelse nr. 646 af  

 18. december 1985 og § 23, stk. 3, i Arbejdsministeriets bekendtgørelse nr.  

 540 af 2. september 1982 om stoffer og materialer fastsættes:
 § 1.  Materialer, der indeholder 0,1 pct. eller  

 derover af et stof, der er optaget på Arbejdstilsynets liste over stoffer,  

 der anses for at være kræftfremkaldende, anses for at være farlige for eller  

 forringende for sikkerhed eller sundhed, jf. § 2, stk. 2, i  

 Arbejdsministeriets bekendtgørelse nr. 540 af 2. september 1982 om stoffer og  

 materialer.
§ 2.  Import og anvendelse af færdige nærings- og  

 nydelsesmidler samt færdige lægemidler er ikke omfattet af denne  

 bekendtgørelse.
Fremstilling af nærings- og nydelsesmidler samt lægemidler er  

 omfattet af denne bekendtgørelse.
 § 3.  Bekendtgørelse nr. 540 af 2. september 1982 om  

 stoffer og materialer træder med hensyn til denne bekendtgørelse i kraft  

 således:
 §§ 6-12. Efter forhandling med Arbejdsmiljørådet.
 § 16.  1. juli 1988.
 § 20.  1. januar 1989.
 § 4.  Bekendtgørelsen træder i kraft den 1. januar  

 1988.
