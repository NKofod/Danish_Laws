FORORD Denne forskrift har hjemmel i arbejdsministeriets bekendtgørelse nr. 566  

 af 22. december 1971 om trykbeholdere m.v. på landjorden.
Bekendtgørelsen er en såkaldt rammebekendtgørelse, idet den fastsætter  

 almindelige bestemmelser for trykbeholderes konstruktion, forarbejdning,  

 udstyr m.v. samt deres anmeldelse, godkendelse og tilsyn.
Disse almindelige  

 bestemmelser udbygges med nærmere regler, der udfærdiges af direktøren for  

 arbejdstilsynet efter udtalelse fra trykbeholderudvalget (nedsat i henhold  

 til § 27, stk. 1) og fra arbejdsrådet.
Med hensyn til dispensations- og  

 klageadgang findes bestemmelserne i bekendtgørelsen (§§ 23-26), som ligeledes  

 indeholder en bestemmelse om strafansvar (§ 28) for overtrædelse af  

 bekendtgørelsen og de tekniske forskrifter, forbud og påbud, som er udstedt i  

 henhold til den.
Bekendtgørelsen har siden udstedelsen været suppleret af direktoratets  

 meddelelse nr. 2/1972), (* 1)som til midlertidig uddybning af  

 bekendtgørelsens bestemmelser fastsætter, at en række detailbestemmelser i  

 henhold til ældre, ophævede bekendtgørelser skal være gældende indtil nye  

 tekniske forskrifter i medfør af trykbeholderbekendtgørelsen foreligger.
En  

 følge heraf er bl.a., at de perioder, der er fastsat for periodisk  

 trykprøvning og indvendig og udvendig besigtigelsen af trykbeholdere, står  

 spredt i flere bestemmelser.
 I denne forskrift er derfor sket en samlet fastsættelse af de perioder,  

 der gælder for trykprøvning, indvendig og udvendig besigtigelse af sådanne  

 trykbeholdere, der falder under gruppe A i bekendtgørelsens § 9.
 Forskriften medfører ingen ændringer af de gældende regler, bortset fra en  

 lempelse for så vidt angår beholdere med flaskegas, propan, buttan,  

 kølemedier (refrigeranter), flydende kulsyre (nedkølet), og ammoniak, idet  

 perioden for indvendig besigtigelse af disse er udvidet fra 4 år til 12 år.
 Direktoratet for arbejdstilsynet i november 1974.
Erik Andersen I henhold til § 27, stk. 2, i arbejdsministeriets bekendtgørelse nr. 566  

 af 22. december 1971 om trykbeholdere m.v. på landjorden fastsættes som  

 gældende fra 1. december 1974:
1 OMRÅDE Denne forskrift omfatter trykbeholdere, hvis indstillingstryk (højest  

 tilladelige arbejdstryk over atmosfærens tryk) er over 1 bar, og for hvilke  

 produktet af indstillingstryk i bar og rumindhold i liter er større end 1000.
2 ALMINDELIGE BESTEMMELSER OM PERIODER FOR UNDERSØGELSER 2.1 Beholdere med flaskegas (* 2), propan, butan, kølemedier  

 (refrigeranter), flydende kulsyre (nedkølet) og ammoniak.
 2.1.1 Trykprøvning skal foretages senest i det 12. kalenderår efter sidste  

 trykprøvning.
 2.1.2 Indvendig besigtigelse skal foretages senest i det 12. kalenderår  

 efter sidste indvendige besigtigelse.
 2.1.3 Udvendig besigtigelse skal foretages senest i det 3. kalenderår  

 efter sidste udvendige besigtigelse.
 2.2  Trykluftbeholdere og hydroforer.
 2.2.1 Trykprøvning skal foretages senest i det 12. kalenderår efter sidste  

 trykprøvning.
 2.2.2 Invendig besigtigelse skal foretages senest i det 4. kalenderår  

 efter sidste indvendige besigtigelse.
 2.2.3 Udvendig besigtigelse skal foretages senest i det 4. kalenderår  

 efter sidste udvendige besigtigelse.
 2.3  Beholdere, som indeholder kølemedier, og som indgår i  

 køleanlæg.  Disse beholdere skal ikke underkastes periodiske  

 undersøgelser.
 2.4  Andre beholdere.
 2.4.1 Trykprøvning skal foretages senest i det 12. kalenderår efter sidste  

 trykprøvning.
 2.4.2 Indvendig besigtigelse skal foretages senest i det 3. kalenderår  

 efter sidste indvendige besigtigelse.
 2.4.3 Udvendig besigtigelse skal foretages senest i det 3. kalenderår  

 efter sidste udvendige besigtigelse.
3 UNDTAGELSER 3.1  Flaskegasbeholdere med rumindhold på 2400 l og derunder.
 Disse beholdere skal ikke underkastes periodiske undersøgelser.
 3.2  Særlige forhold.
 Direktoratet for arbejdstilsynet kan i enkelttilfælde, jfr.  

 bekendtgørelsens § 19, kræve foretaget hyppigere undersøgelser end fastsat i  

 afsnit 2, hvis omstændighederne taler herfor, ligesom direktoratet i  

 enkelttilfælde kan tillade, at de angivne tidsrum forlænges, hvis sikkerheden  

 på anden måde er tilgodeset.
(* 1) 2. udg. 1982 (* 2) Ved flaskegas forstås i overensstemmelse med justisministeriets  

 bekendtgørelse nr. 520 af 17. oktober 1978 om flaskegas § 1: Brændbare,  

 luftformige kulbrinter, som under tryk kan fordråbes ved almindelig  

 temperatur, f.eks. propan, butan, propylen, butylen samt blandinger heraf.
