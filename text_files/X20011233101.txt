Koncernintern erhvervelse af fast  

 driftssted Spørgsmål 1: Vil ligningslovens § 5 H finde anvendelse på  

 skattemæssige underskud hidrørende fra aktiviteten i et  

 nystiftet udenlandsk selskab, der har overtaget aktiviteten fra et  

 koncernforbundet selskab, uanset om det nystiftede udenlandske selskab  

 indgår i sambeskatning med et dansk moderselskab eller ej på  

 overdragelsestidspunktet? 2: Vil besvarelsen af spørgsmål 1 være  

 det samme, hvis overdragelsen af den hidtil drevne virksomhed i det  

 udenlandske koncernforbundne selskab  sker til det nystiftede udenlandske  

 selskab i indkomståret forud for selskabets  indtræden i  

 sambeskatning med det danske moderselskab, dvs. på et tidspunkt, hvor  

 selskabet ikke er omfattet af selskabsskattelovens § 1? Svar Ad 1og 2: - se sagsfremstilling og begrundelse.
En koncern overvejede omstruktureringer, der ville  

 indebære, at samtlige aktiver i et udenlandsk driftsselskab A skulle  

 overdrages til et nystiftet udenlandsk selskab B.
Det nystiftede udenlandske  

 selskab B skulle ejes 100% af et udenlandsk holdingselskab, der skulle  

 være et 100% ejet datterselskab af et dansk moderselskab.  

 Holdingselskabet og dettes datterselskab B skulle først stiftes i  

 forbindelse med omstruktureringen.
Driftsselskabet A ejedes indirekte af det  

 danske moderselskabs søsterselskab.
Den aktivitet (faste driftssted),  

 der skulle overdrages, var beliggende i samme land som driftsselskabet A og  

 det erhvervende selskab B.
Selskaberne er/ville blive koncernforbundne jf.  

 kursgevinstlovens § 4. Driftsselskabet A´s aktiviteter havde hidtil  

 været underskudsgivende.
 Ligningslovens § 5 H, stk. 1 bestemmer, at underskud  

 fra et fast driftssted......, erhvervet af skattepligtige omfattet af  

 selskabsskattelovens § 1.......fra et koncernforbundet selskab....alene kan  

 fremføres efter § 15 til modregning i senere overskud fra samme faste  

 driftssted....
Rådgivers bemærkninger Ad spørgsmål 1.
 Det var rådgivers vurdering, at ligningslovens § 5 H  

 ikke finder anvendelse på eventuelle underskud fra aktiviteten  

 overdraget fra det udenlandske selskab A til det nystiftede datterselskab B,  

 der indgår i en sambeskatning med det danske moderselskab.
Dette skyldes efter rådgivers opfattelse, at  

 begrebet "fast driftssted" må fortolkes i overensstemmelse med den  

 almindelige betydning af begrebet i dansk intern ret.
Dette indebærer,  

 at der skal være tale om en aktivitet i et andet land i forhold til den  

 skattepligtiges domicilland, idet begrebet efter fast praksis fortolkes i  

 overensstemmelse med OECD-modeloverenskomstens artikel 5.
Da selskabet A ikke driver virksomhed uden for  

 domicillandet, har A således ikke et fast driftssted.
Da selskabet B er  

 beliggende i samme land som A, vil aktiviteten heller ikke udgøre et  

 "fast driftssted" for B.
 Såfremt en overdragelse af en aktivitet fra et  

 selskab til et andet selskab beliggende i samme land skal være omfattet  

 af ligningslovens § 5 H, må dette således forudsætte, at  

 der er tale om overdragelse af et egentligt "fast driftssted" og ikke en  

 aktivitet/ virksomhed, der drives i det overdragende og det erhvervende  

 selskabs domicilland.
Ad spørgsmål 2 Det var rådgivers opfattelse, at det er et krav for  

 anvendelse af ligningslovens § 5 H, at det erhvervende selskab på  

 erhvervelsestidspunktet er omfattet af selskabsskattelovens § 1.
Dette vil ikke være tilfældet, hvis  

 overdragelsen af den hidtil drevne aktivitet i selskabet A til det nystiftede  

 selskab B finder sted på et tidspunkt, hvor B ikke indgår i en  

 dansk sambeskatning.
I den situation kan ligningslovens § 5 H  ikke finde  

  anvendelse, uanset at B inddrages i sambeskatning med det danske  

 moderselskab i året efter erhvervelse af aktiviteten.
 Ligningsrådets afgørelse.
 Ad spørgsmål 1og 2.
 Fast driftssted.
 Det fremgår af bemærkningerne til L118, at  

  "reglen (ligningslovens § 5H) skal ses i sammenhæng med forslaget til  

 bestemmelsen om begrænsninger i adgangen til sambeskatning,  

 (Selskabsskattelovens § 31, stk. 1, pkt. 6) og den sikrer, at en allerede  

 eksisterende udenlandsk underskudsgivende filial ...ikke placeres i et dansk  

 selskab".
Udtrykket "fast driftssted" i ligningslovens § 5 H,  

 indeholder ikke et krav om, at overdragelse skal ske mellem selskaber i  

 forskellige lande eller at ejeren af aktiviteten skal være  

 skattemæssigt hjemmehørende i et andet land end det aktiviteten  

 udøves i.
Udtrykket "fast driftssted"  fortolkes i overensstemmelse  

 med OECDs definition i modeloverenskomstens art 5 og fastlægger, hvilke  

 aktiviteter, der efter ligningslovens § 5 H ikke kan overdrages uden  

 særlige regler om fradrag for underskud.
 Bestemmelsen adskiller sig herved fra selskabsskattelovens  

 § 31, stk. 1, 6. pkt, idet § 5 H forhindrer overførsel af  

 underskudsgivende aktiviteter i udlandet til et dansk koncernforbundet  

 selskab gennem sambeskatning, hvorimod selskabsskattelovens § 31, stk. 1, 6.  

 pkt forhindrer overførsel af et underskudsgivende udenlandsk selskab  

 til et dansk koncernforbundet selskab gennem sambeskatning.
 I bemærkningerne anføres: "Bestemmelsen  

 omfatter tilkøbte underskudsgivende aktiviteter fra koncernforbundne  

 selskaber og fonde". Dette formål kan ikke tilgodeses, hvis der stilles  

 krav om, at overdrageren af det faste driftssted skal være  

 skattemæssigt hjemmehørende i et andet land end der, hvor det  

 fast driftssted er beliggende.
 Ligningslovens § 5 H anses herved for at omfatte den  

 situation, hvor aktiviteten i et udenlandsk underskudsgivende selskab  

 overdrages til et andet udenlandsk selskab, som er koncernforbundet og  

 sambeskattet med et dansk selskab.
 Omfattet af selskabsskattelovens § 1.
Det følger af selskabsskattelovens § 31  

 sammenholdt med bestemmelserne i TS-Cir 2000 44  

 (sambeskatningscirkulæret), at et udenlandsk sambeskattet datterselskab  

 ved opgørelsen af den indkomst, der indgår i  

 sambeskatningsindkomsten, skal anvende dansk rets  

 indkomstopgørelsesregler med udgangspunkt i de regler, som  

 gælder for her i landet hjemmehørende selskaber.
Det må  

 afgøres ved en konkret fortolkning hvilke regler for her i landet  

 hjemmehørende selskaber, der finder anvendelse ved opgørelsen  

 af et udenlandsk datterselskabs indkomst.
Ved indførelsen af  

 bestemmelsen i ligningslovens § 5 H blev det klart forudsat, at bestemmelsen  

 også omfatter udenlandske sambeskattede selskaber, jf. herved  

 skatteministerens forslag L 118 til lov nr. 487 af 12/6 - 1996 (til  

 ligningslovens § 5 H). Uanset et udenlandsk datterselskab ikke via  

 sambeskatning med sit danske moderselskab bliver skattepligtigt efter  

 selskabsskattelovens § 1, må det derfor antages, at ligningslovens § 5  

 H også finder anvendelse ved opgørelsen af datterselskabets  

 indkomst i medfør af selskabsskattelovens § 31, jf. bestemmelserne i  

 sambeskatningscirkulæret.
 Spørgsmålet er herefter, om ligningslovens §  

 5 H kan finde anvendelse, når et udenlandsk datterselskab, der ikke er  

 sambeskattet med dets danske moderselskab, erhverver et fast driftssted fra  

 et andet udenlandsk koncernforbundet selskab og først herefter  

 indtræder i en sambeskatning.
 Det var Ligningsrådets opfattelse, at der hverken i  

 bestemmelsens ordlyd eller i motiverne hertil er tilstrækkelige  

 holdepunkter for at konkludere, at ligningslovens § 5 H også finder  

 anvendelse i dette tilfælde.
 Ligningslovens § 5 H finder således ikke anvendelse,  

 såfremt det nystiftede selskab B ikke indgår i sambeskatningen  

 med det danske moderselskab på overdragelsestidspunktet.
