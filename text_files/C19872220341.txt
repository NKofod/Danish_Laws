Formål Faget skal give et indgående praktisk orienteret kendskab til opbygning og  

 funktionsmåde for de mindre datamater (enkeltbrugeranlæg). Der lægges vægt på  

 1-2 produkter, der er baseret på udbredte standarder.
 Hensigten med faget opnås gennem arbejde med opgaver, der kræver  

 udnyttelse af de forskellige lag i de mindre datamater.
MÅL Eleven skal opnå kendskab til de mindre datamaters (enkeltbrugeranlægs)  

 maskinelle opbygning og funktion.
 Eleven skal opnå kendskab til markedsrelevant basisprogrammel til mindre  

 datamater.
 Eleven skal opnå kendskab til samspillet mellem materiel og  

 basisprogrammel.
 Eleven skal kunne anvende den mindre datamats (enkeltbruger-anlægs)  

 faciliteter til løsning af en given opgave.
 Eleven skal være orienteret om anvendelsen af mindre datamater  

 (enkeltbrugeranlæg) i lokalnet.
 Eleven skal være orienteret om anvendelse af mindre datamater som  

 flerbrugeranlæg.
INDLÆRINGSDYBDE A.
Eleven skal være orienteret om emnet.
B.
Eleven skal have opnået forståelse af og kendskab til emnet.
C.
Eleven skal have opnået indsigt i og dybere kendskab til emnet og kunne  

 anvende sin viden i afvigende kombinationer.
SAMMENHÆNGEN TIL ANDRE FAG Undervisningen i emnet data og datarepræsentation samt i maskinarkitektur  

 skal koordineres med faget »Elektronik«, således at de anvendte  

 termer og begreber stemmer overens.
 Emnet data og datarepræsentation forudsætter undervisning i talsystemer i  

 faget »Elektronik«.
 Undervisning i lokalnet og i principperne for sammenkobling af datamater  

 skal koordineres med undervisningen i »Distribuerede systemer og  

 datanet«.
 Hjælpeværktøjer, som anvendes i dette fag til programudvikling skal være  

 de samme, som anvendes i »Programmering af mindre systemer«.
 Læreplanen har virkning fra 1. januar 1988.
 P.d.v.
 e.b.
