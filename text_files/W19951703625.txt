Tilskud, Skovbrug, Driftsudgifter Reference:  LV E.E.3.1., E.E.4.6.
- Tilskud, Skovbrug, Ejendomsavance, Driftsudgifter Dansk Skovforening har spurgt, hvorledes tilskud til  

 flersidig skovdrift skal behandles skattemæssigt.
Foreningen peger  

 på, at der både i landbrugslovgivningen og i  

 miljølovgivningen er indført tilskudsordninger, hvis mål  

 er at tilskynde til flersidig produktion.
 Det drejer sig om ordninger vedrørende bevaring,  

 pleje og naturgenopretning, indgåelse af forvaltningskontrakter med  

 specielle ekstensive driftsformer, herunder specielle driftsformer i  

 miljøfølsomme områder samt foranstaltninger til  

 forbedring af mulighederne for udøvelse af friluftsaktiviteter.
Styrelsen har svaret, at tilskud som udgangspunkt skal  

 medregnes ved opgørelsen af modtagerens skattepligtige indkomst for  

 det år, hvori der er erhvervet endelig ret til tilskuddet.
Tilskuddet  

 medregnes med sit fulde beløb.
Den skattemæssige behandling af  

 tilskud følger som udgangspunkt af statsskattelovens § 4.
 Som eksempel på sådanne tilskud kan  

 nævnes tilskud til løvtræsdyrkning efter nåleskov.  

 Her gives tilskuddet som kompensation for den merudgift som skovejeren  

 påføres ved plantning af løvtræer i stedet for  

 nåletræer.
 Et andet eksempel er tilskud til stævningsskov, der  

 ydes som en erstatning for det indkomst tab, som skovejeren lider i forhold  

 til en mere intensiv skovdrift.
 Når tilskuddet gives som en erstatning for varige  

 indskrænkninger i ejerens ret til udnyttelse af sin skov, skal  

 erstatningen behandles som en afståelsessum efter reglerne i  

 ejendomsavance beskatningsloven.
 Hvis der eksempelvis ydes erstatning for, at der på  

 ejendommen tinglyses en deklaration, der varigt udlægger et  

 nærmere afgrænset område til urørt skov, vil  

 erstatningssummen skulle anses som en afståelsessum efter  

 ejendomsavancebeskatningsloven, jf. cirkulære nr. 166 af 12/9 1994 om  

 ejendomsavancebeskatningsloven, pkt. 2.1.
Det fremgår af cirkulæret, at  

 ejendomsavancebeskatningsreglerne også gælder for "fortjene  

 ster, der stammer fra afståelse af middelbare ejendomsrettigheder over  

 fast ejendom, således f.eks. vederlag for at tilstå en anden  

 køberet til en ejendom, idet ejeren gennem modtagelsen af vederlaget  

 for køberetten påtager sig en  

 rådighedsindskrænkning." Dansk skovforening har endvidere spurgt om, hvorvidt de  

 særlige udgifter til flersidig skovdrift kan anses som  

 fradragsberettigede driftsomkostninger.
Styrelsen har svaret, at udgifter, der afholdes for at  

 erhverve, sikre eller vedligeholde indkomsten, kan fradrages i den  

 skattepligtige indkomst, jf. statsskattelovens § 6, litra a.
Hvis der i  

 forbindelse med den flersidige skovdrift er afholdt udgifter som ikke - efter  

 sædvanlig praksis - kan anses for en driftsomkostning, kan udgiften  

 ikke fradrages efter statsskattelovens § 6, litra a.
 Afgørelsen af, hvorvidt en udgift kan anses for en  

 driftsomkostning, beror på et konkret ligningsmæssigt  

 skøn, hvor der bl.a. henses til, om udgiften har været  

 sædvanlig, naturlig eller nødvendig for skovdriften.
Som eksempel på fradragsberettigede  

 driftsomkostninger kan nævnes udgifter til træfældning,  

 efterbehandling og kulturpleje.
Endvidere vil udgifter til rydning af krat  

 m.v. til færdsel i skoven kunne anses for driftsudgifter.
 Derimod anses eksempelvis særlige udgifter til  

 etablering af landskabelige værdier ikke for driftsudgifter.  

 Sådanne udgifter kan som udgangspunkt ikke fradrages, fordi udgifterne  

 ikke er afholdt med henblik på indkomsterhvervelsen.
 Udgifter, som ejeren afholder for at efterleve krav i  

 skovloven og anden lovgivning, anses for omfattet af statsskattelovens  

 driftsomkostningsbegreb og er derfor fradragsberettigede.
 I det omfang der er ydet tilskud til udgiftens afholdelse,  

 kan udgiften fradrages i tilskuddet, selvom der normalt ikke er fradrag for  

 udgiften.
 Hvis en skovejer modtager et tilskud til hel eller delvis  

 dækning af en udgift, f.eks. til etablering af et vandhul, skal  

 tilskuddet beskattes med sit fulde beløb medens der vil være  

 fradragsret for udgifterne til etablering af vandhullet.
 Fradraget kan dog ikke overstige tilskuddets  

 størrelse.
