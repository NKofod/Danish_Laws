Fremsat den 16. april 2004 af Villy Søvndal (SF),  

 Anne Baastrup (SF),  

 Anne Grete Holmsgaard (SF) og Aage&nbsp  

 ;Frandsen (SF) Forslag til folketingsbeslutning om fastsættelse af en adfærdskodeks for udsendte soldater Folketinget pålægger regeringen snarest muligt at indføre en  

 adfærdskodeks for udsendte soldater, hvori alle soldater forud for udsendelse  

 som en del af deres kontrakt bekræfter, at de vil afstå fra brug af  

 prostituerede under udsendelsen.
Bemærkninger til forslaget Danske soldater deltager i stadig stigende grad i løsning  

 af internationale opgaver.
Det betyder i sagens natur en del rejseaktivitet  

 for  

 dele af forsvarets personel, herunder langvarige udstationeringer i krigs-  

 eller konfliktområder.
Forslagsstillerne er helt opmærksomme på, at sådanne udsendelser  

 ofte er forbundet med store farer og stort psykisk pres.
Det er også helt  

 klart, at udsendelse til meget konfliktfyldte opgaver over lang tid er  

 forbundet med store personlige omkostninger og afsavn med hensyn til familie,  

 kærester, venner osv.
Det er imidlertid et valg, som den enkelte soldat selv har  

 truffet.
Det er soldatens arbejde.
Disse afsavn og belastninger er en del af  

 jobbet.
Forslagsstillerne finder, at udsendte soldater tjener som  

 ambassadører for Danmark.
Selve essensen af opgaven for udsendte danske  

 soldater er at sikre fred, sørge for genopbygning, og garantere de civile mod  

 overgreb etc.
De udsendte soldater kommer derved til at stå som garanter for  

 ordnede forhold, demokrati, menneskerettigheder og sikkerhed.
Den opgave  

 løser  

 de danske styrker som oftest på fornem vis.
Men forslagsstillerne finder også, at der er et område,  

 hvor billedet af udsendte styrker blakkes.
Det handler om udsendte soldaters  

 brug af prostituerede i forbindelse med orlov.
Efter forslagsstillernes mening er de ovennævnte værdier,  

 som soldaterne i øvrigt skal repræsentere, uforenelige med brug af  

 prostituerede.
Det er uforeneligt,   

 	  

    

 fordi de pågældende  

 prostituerede som oftest er led i organiseret kriminalitet, der også  

 involverer  

 illegale våben, narko og anden kriminalitet.
Med prostitutionsbesøgene er  

 danske soldater altså med til at give næring til en del af den lovløshed, som  

 de i uniform er sat til at bekæmpe.
  

 	  

    

 fordi Danmark har  

 forpligtet sig til aktivt at bekæmpe kvindehandel, der reelt er at  

 sammenligne  

 med slavehandel.
Når danske udsendte soldater går til prostituerede,  

 modarbejder de derved officielle danske forpligtelser.
  

 	  

    

 fordi prostitution  

 som sådan er nedbrydende og ødelæggende for de involverede kvinder.
De er  

 ofte  

 blevet lokket på falsk grundlag, udsat for afpresning og gældsfælder,  

 tilbageholdt med magt og ofte udsat for vold og voldtægt.
  

 	  

    

 fordi der efter  

 forslagsstillernes mening må være en sammenhæng mellem de værdier, soldaterne  

 repræsenterer, når de er i uniform, og den livsførelse, de praktiserer, når  

 de  

 er på orlov.
Som det er i dag, er brugen af prostituerede indirekte  

 legitimeret  

 af Danmark som nation, fordi det overlades til den enkelte soldat og  

 vedkommendes moral, hvordan man forholder sig.
Efter forslagsstillernes  

 mening  

 bør det danske forsvar derimod turde sende et signal til sine soldater om, at  

 ansvar for opretholdelse af retlige, menneskerettighedsmæssige og moralske  

 hensyn er en del af forsvarets profil og værdigrundlag også under orlov.
 Efter Socialistisk Folkepartis opfattelse bør  

 retningslinjerne gælde for alle officielt udsendte i statslig tjeneste.
 Efter forslagsstillernes mening er det vigtigt, at  

 forsvaret vedkender sig ansvaret for konsistens i forholdet mellem målet med  

 de  

 internationale operationer og den enkelte soldats adfærd under f.eks. orlov.
 Forslagsstillerne ønsker derfor, at det bliver gjort til en  

 forudsætning for udsendelse, at danske soldater med deres underskrift afstår  

 fra at ville benytte sig af prostituerede i udlandet  uanset den  

 nationale  

 lovgivnings muligheder.
Forslagsstillerne finder, at en generel omlægning af det  

 danske forsvar og dets opgaver i stigende grad bør lægge vægten på  

 internationale opgaver, oftest af humanitær karakter.
Et klart signal fra  

 Danmark og forsvaret med hensyn til at imødegå prostitution, kvindehandel og  

 den organiserede kriminalitet, som dette indgår i, vil appellere til soldater  

 af begge køn med interesse for at bidrage til udbredelse af demokrati,  

 menneskerettigheder og humanisme på en konsistent og værdig måde.
 Omfanget af handel med kvinder og konsekvenserne af  

 prostitution er udførligt beskrevet andetsteds.
Forslagsstillerne vil erindre om Danmarks tilslutning til  

 FNs konventioner og erklæringer, særlig FNs konvention af 1949 om  

 bekæmpelse  

 af menneskehandel og udnyttelse af prostitution.
Danmark har således  

 officielt  

 erkendt problemet og forpligtet sig til bekæmpelse af fænomenet.
 Med forslaget lægger forslagsstillerne op til ansvarlige  

 voksne menneskers forvaltning af et ansvar, der rækker ud over de konkrete  

 opgaver, men som også fremhæver principielle og moralske dispositioner i  

 naturlig forlængelse af de internationale opgavers karakter.  

 Forslagsstillerne  

 ønsker således ikke en dyneløfterpraksis.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fastsættelse af en adfærdskodeks for udsendte  

 soldater.
(Beslutningsforslag nr.
B 186).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
