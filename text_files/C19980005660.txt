Vejledning om offentligt støttet  

 byggeri Indledning Ved lov nr. 970 af 17. december 1997 om ændring af  

 lov om almene boliger m.v., boligbyggeriloven m.fl. er der sket en  

 række væsentlige ændringer af finansierings- og  

 styringsreglerne for byggeriet af støttede boliger.
Loven trådte  

 i kraft den 1. januar 1998. Lov om almene boliger m.v. skiftede samtidig navn  

 til: Lov om almene boliger samt støttede private andelsboliger  

 m.v.
Lovændringen indebærer bl.a., at de vejledende  

 rammebeløb er afskaffet for samtlige boligtyper.
I forlængelse  

 heraf er finansieringsreglerne for almene boliger ændret.
Der er  

 samtidig sket en betydelig forenkling og deregulering af  

 regelsættet.
Endvidere er der - i forlængelse af de ændrede  

 finansieringsregler - indført nye regler om totaløkonomiske  

 vurderinger i forbindelse med nybyggeriet af almene boliger og  

 støttede private andelsboliger.
Reglerne skal styrke såvel de  

 tilsynsførende kommuners som bygherrers og rådgiveres muligheder  

 for at sikre sammenhængen mellem pris og kvalitet i byggeriet.
 Endelig er der fastsat nye regler om tilskud til  

 forsøgsbyggeri.
Lovændringen indebærer herudover, at reglerne  

 om opførelse af støttede private andelsboliger i lov om  

 boligbyggeri er overført til lov om almene boliger samt  

 støttede private andelsboliger m.v.
Samtlige bestemmelser om offentlig  

 støtte til boligbyggeri er herefter samlet i sidstnævnte  

 lov.
I forlængelse af lovændringen har  

 Boligministeriet udstedt en ny støttebekendtgørelse, jf.  

 bekendtgørelse nr. 1058 af 18. december 1997 om støtte til  

 almene boliger samt støttede private andelsboliger m.v.  

 Bekendtgørelsen, som ligeledes trådte i kraft den 1. januar  

 1998, afløser de hidtil gældende to  

 støttebekendtgørelser for henholdsvis det almene byggeri og  

 andelsboligbyggeriet.
Samtidig er reglerne omskrevet og væsentligt  

 forenklet.
 Støttebekendtgørelsen med bilag gælder  

 for tilsagn, som gives efter 1. januar 1998.
 I denne vejledning beskrives de ændringer af de  

 hidtidige regler, som er gennemført pr. 1. januar 1998. Vejledningen  

 er således et tillæg til henholdsvis Bygge- og Boligstyrelsens  

 vejledning om offentlig støtte til almene boliger m.v. (december 1996)  

 og vejledning om offentligt støttet byggeri (januar 1994).  

 Vejledningen fra 1994 har alene betydning for støttede private  

 andelsboliger.
 Endvidere indeholder vejledningen en kortfattet  

 beskrivelse af de ændringer af lov om almene boliger m.v., som blev  

 gennemført med lov nr. 380 af 10. juni 1997. Ved denne  

 lovændring, som ligeledes trådte i kraft den 1. januar 1998, blev  

 der åbnet mulighed for at etablere bofællesskaber som almene  

 familie- og ældreboliger samt indrette støttede private  

 andelsboliger som bofællesskaber.
 Boligministeriet har i januar 1998 udsendt særlige  

 informationshæfter om mulighederne for at etablere bofællesskaber  

 i det støttede byggeri.
 Hæfterne er ligeledes tilgængelige på  

 Bolig- og Byministeriets hjemmeside på internettet  

 (http://www.bm.dk).
1. Ændrede styrings- og finansieringsregler Der er som omtalt gennemført en række  

 ændringer i de hidtidige styrings- og finansieringsregler for det  

 støttede byggeri med virkning fra 1. januar 1998, jf. nedenfor.
 1.1. Afskaffelse af de vejledende rammebeløb  

 m.v.
 De nye regler i lov om almene boliger samt støttede  

 private andelsboliger m.v. indebærer bl.a., at de vejledende  

 udgiftsrammer for byggeriets anskaffelsessum (de vejledende  

 rammebeløb) er afskaffet for samtlige boligtyper.
Tilsvarende er det såkaldte omdrejningspunkt for  

 almene boliger afskaffet.
Omdrejningspunktet har været fastsat som den  

 maksimale anskaffelsessum på landsplan, hvortil staten vil bidrage med  

 ydelsesstøtte.
Afskaffelsen af omdrejningspunktet gælder  

 såvel det primærkommunale omdrejningspunkt som det særlige  

 amtskommunale omdrejningspunkt.
 Det bemærkes, at der som hidtil fastsættes en  

 årlig kvote for støttede private andelsboliger.
1.2. Ændring af reglerne om kommunal grundkapital  

 og ydelsesstøtte m.v. for almene boliger I tilknytning til afskaffelsen af rammebeløbet og  

 de kommunale og amtskommunale omdrejningspunkter er der gennemført  

 visse ændringer af finansieringsreglerne for almene boliger.
 Anskaffelsessummen for det almene byggeri finansieres pr.  

 1. januar 1998 således:
Kommunal/amtskommunal grundkapital 14 pct.
Indekslån (IS35 lån) 84 pct.
Beboerindskud 2 pct.
 Den kommunale/amtskommunale grundkapital er således  

 forøget fra 7 pct. af anskaffelsessummen til 14 pct.  

 Realkreditbelåningen er tilsvarende nedsat fra 91 pct. til 84 pct., jf.  

 lovens § 118.
 Beboerindskuddet på 2 pct. af anskaffelsessummen er  

 videreført uændret, jf. lovens § 118.
Beboerbetalingen på låneydelserne er ligeledes  

 fastholdt på uændret niveau, dvs. svarende til 1,8 pct. pr.  

 termin af anskaffelsessummen.
Som følge af det mindre indekslån  

 er beboerbetalingsprocenten således hævet fra 1,978 pct. pr.  

 termin af hovedstolen til 2,143 pct. pr. termin.
Der henvises herom til  

 lovens § 129.
 Den hidtidige kommunale/amtskommunale andel af  

 ydelsesstøtten på 20 pct. er bortfaldet - ydelsesstøtten  

 er herefter en ren statslig udgift.
Der er efter de gældende regler ikke automatisk  

 adgang for kommunerne til at lånefinansiere grundkapitalen.
Den  

 eksisterende mulighed for efter ansøgning til Indenrigsministeriet at  

 opnå adgang til at lånefinansiere grundkapitalen ved ombygning af  

 plejehjem til ældreboliger er dog videreført.
 Det bemærkes, at der ikke er sket ændringer i  

 finansieringen af støttede private andelsboliger.
 1.3. Øvrige ændringer af finansierings- og  

 støtteregler m.v.
 Som følge af rammebeløbenes afskaffelse - og  

 som led i en almindelig deregulering af støttereglerne - er en  

 række af de hidtidige finansieringsordninger, der direkte relaterede  

 sig til rammebeløbene, blevet ændret eller afskaffet.
 F.eks. er de meget detaljerede regler om tillæg til  

 og fradrag i rammebeløbene som følge af elevatorer, alternative  

 energiforsyningsanlæg, huludfyldning (infill-byggeri) samt byggeri  

 på egen grund/fortætning blevet afskaffet.
 Disse regler er nu afløst af et regelsæt, der  

 primært fastholder de helt overordnede krav til standard og udformning  

 af byggeriet.
 Nedenfor følger i afsnit 1.4.- 1.7. en gennemgang  

 af de væsentligste ændringer/forenklinger.
 1.4. Arealgrænser m.v.
 Begrebet "det støtteberettigede  

 areal" er afskaffet.
Boligarealet for de enkelte boliger opgøres nu som  

 bruttoetagearealet, der beregnes efter regler fastsat i henhold til lov om  

 bygnings- og boligregistrering (jf.
BBR-instruksen). Boligarealet omfatter  

 således såvel det egentlige boligareal som  

 fællesboligareal.
Areal til deciderede fælleslokaler indgår  

 derimod ikke, jf. også nedenfor.
Der er mulighed for at indrette en del af boligarealet som  

fællesboligareal.
Fællesboligarealet skal give beboerne  

 mulighed for i fællesskab at foretage aktiviteter, som for den enkelte  

 kunne være foregået inde i boligen.
Fællesboligarealerne  

 fordeles med lige store andele på de boligenheder, som har ret til at  

 benytte de nævnte arealer, og de indgår således i  

 beregningen af de nedenfor omtalte maximumgrænser for den enkelte  

 boligs størrelse.
Fællesboligarealer skal opfylde  

 byggelovgivningens krav til beboelsesbygninger.
 Ved fælleslokaler forstås som hidtil et  

 fælleshus for beboerne i den pågældende  

 afdeling/bebyggelse.
 Boligarealet for almene familie- og  

 ældreboliger samt støttede private andelsboliger kan -  

 tillagt arealet af eventuelle fælleslokaler - ikke overstige 110  

 m2 i gennemsnit pr. bolig, jf.  

 støttebekendtgørelsens § 15, stk. 1.
Den enkelte boligs størrelse kan samtidig ikke  

 overstige 110 m2, jf. lovens § 109 og  

 støttebekendtgørelsens § 15, stk. 2. Ved opgørelsen af  

 den enkelte boligs størrelse medtages boligens andel af eventuelle  

 fælleslokaler ikke.
Derimod indgår det fællesboligareal som  

 nævnt i opgørelsen.
 Kommunalbestyrelsen eller amtsrådet kan dispensere  

 fra den maksimale boligstørrelse på 110 m2, når  

 boligen opføres med henblik på udlejning til en husstand med  

 mindst 4 medlemmer, hvoraf mindst et medlem er stærkt  

 bevægelseshæmmet.
 Hvis der i en bebyggelse indgår et antal boliger  

 på mere end 110 m2 til sådanne husstande med  

 stærkt bevægelseshæmmede, fragår disse boligers areal  

 og deres forholdsmæssige andel af eventuelle fælleslokaler  

 (opgjort i forhold til antal boliger), når grundlaget for det  

 gennemsnitlige boligarealmaximum på 110 m2 skal  

 beregnes.
Er samtlige almene boliger indrettet for sådanne  

 husstande med stærkt bevægelseshæmmede, gælder det  

 ovenfor nævnte krav om gennemsnitlig boligstørrelse ikke.
De  

 særlige regler herom fremgår af lovens § 109, stk. 3-5, samt af  

 støttebekendtgørelsens § 15, stk. 3.
Boligarealet for en almen ungdomsbolig kan som hidtil ikke  

 overstige 50 m2, jf. lovens § 109, stk. 2, og  

 støttebekendtgørelsens § 16. Der kan som hidtil ikke  

 opføres fælleslokaler i tilknytning til ungdomsboliger.
Derimod  

 kan der indrettes fællesboligarealer, f.eks. i form af et  

 fælleskøkken el. lign.
De hidtidige detailbestemmelser om gulvarealets  

 størrelse for ungdomsboliger, der indrettes henholdsvis med og uden  

 køkken er ophævet, idet bygningsreglementets almindelige  

 bestemmelser vurderes tilstrækkelige til at sikre standarden.
I  

 sammenhæng hermed - og i forlængelse af afskaffelsen af  

 rammebeløbene - er bestemmelserne om værelsesenheder og  

 tilskudsenheder i almene ungdomsboliger bortfaldet.
1.5. Ungdomsboligbidrag Som følge af afskaffelsen af tilskudsenheder for  

 almene ungdomsboliger, jf. ovenfor, er grundlaget for beregning af  

 ungdomsboligbidrag ændret.
 Ungdomsboligbidraget udgør herefter et fast  

 beløb pr. m2 bruttoetageareal, jf.  

 støttebekendtgørelsens § 56, stk. 1. Beløbet reguleres  

 årligt efter bestemmelserne i støttebekendtgørelsens §  

 56, stk. 2. Kommunen refunderer fortsat 20 pct. af statens udgifter til  

 ungdomsboligbidraget.
1.6. Servicearealtilskud Servicearealtilskud er som hidtil fastsat til 4.000 kr.  

 årligt pr. boligenhed, som servicearealet skal betjene.
Samtidig  

 gælder fortsat, at størrelsen af anskaffelsessummen for  

 servicearealet har betydning for, om der kan udløses fuldt  

 tilskud.
 Beregningsgrundlaget er imidlertid forenklet,  

 således at servicearealtilskuddet nu maximalt kan udgøre 6 pct.  

 af den endeligt godkendte anskaffelsessum for servicearealet.
 De hidtidige regler om aftrapning af tilskuddet er ikke  

 ændret.
 Reglerne om beregning af servicearealtilskud fremgår  

 af lovens § 141, stk. 1.
1.7. Byggesagshonorarer og bestyrelsesudgifter De hidtidige - meget detaljerede - regler om  

 byggesagshonorarer og bestyrelsesudgifter er afskaffet.
 Det vil herefter være op til kommunalbestyrelsen i  

 de konkrete sager at vurdere udgifternes rimelighed.
2. Totaløkonomi I tilknytning til de ændrede styrings- og  

 finansieringsregler er der indført krav om totaløkonomiske  

 vurderinger i forbindelse med nybyggeriet af almene boliger og  

 støttede private andelsboliger.
Hensigten hermed er at tilvejebringe et  

 styringsinstrument, som medfører, at byggeriets parter i forbindelse  

 med byggeriets planlægning og projektering i større grad  

 fokuserer på sammenhængen mellem på den ene side  

 anskaffelsesudgifterne og på den anden side driftsudgifterne.
Der  

 sættes således fokus på den husleje/boligafgift samt de  

 forsyningsudgifter "ved siden af huslejen", der bliver resultatet  

 af valg af løsninger med hensyn til konstruktioner, installationer og  

 materialer.
Med henblik på at forbedre grundlaget herfor er det  

 fundet nødvendigt at stille krav om, at der skal foretages en  

 forholdsvis detaljeret opdeling af håndværkerudgifterne, som  

 indberettes til BOSSINF.
For at sikre sammenhængen mellem anlægs-  

 og driftssiden er der valgt en opdeling, som er afstemt med  

 vedligeholdelsesudgifternes opdeling i driftsbekendtgørelsens  

 kontoplan, jf. bilag 3 i Vejledning om drift af almene boliger m.v.  

 Opdelingen tager således udgangspunkt i SfB-systemets  

 bygningsdelsklassifikation.
 Opdelingen af håndværkerudgifterne  

 fremgår af bilag 1.
Inden der gives tilsagn om offentlig støtte til  

 nybyggeri, skal tilsagnsgiver, det vil sige kommunalbestyrelsen eller  

 amtsrådet, påse, at ansøgningen om støtte  

 indeholder totaløkonomiske vurderinger.
Endvidere skal  

 ansøgningen indeholde et driftsbudget.
 I forbindelse med de totaløkonomiske beregninger  

 skal kommunalbestyrelsen/amtsrådet endvidere vurdere, at den  

 resulterende husleje/boligafgift ikke er til hinder for udlejning/salg til  

 den berettigede målgruppe.
 Bolig- og Byministeriet har fået udarbejdet en  

 edb-baseret totaløkonomimodel, som et tilbud til såvel  

 byggeriets parter som kommunen/ amtskommunen.
 Modellen er opbygget til vurdering af  

 totaløkonomiske tendenser for det samlede byggeprojekt ved valg mellem  

 forskellige byggetekniske løsninger.
Brugeren skal selv oplyse de lokale forsyningspriser samt  

 projektets beliggenhed, art og omfang.
På baggrund heraf beregner  

 modellen nuværdien af anlægs- og driftsudgifter  

 (totaløkonomien) for et såkaldt referencehus.
Grundlaget for  

 denne beregning er erfaringstal ved opførelse og drift af et - med  

 hensyn til konstruktioner, installationer, overflader m.v. - traditionelt  

 støttet byggeri.
For at beregne nuværdien for det aktuelle  

 byggeprojekt skal der på baggrund af de totaløkonomiske  

 overvejelser vedrørende byggeriets udformning alene indtastes  

 ændringer i anlægs- og udgiftsudgifter i forhold til  

 referencehuset.
Nuværdien for referencehuset kan derefter sammenlignes  

 med nuværdien for det aktuelle projekt.
 De nærmere beregningsforudsætninger samt  

 brugen af programmet fremgår af en tilhørende vejledning.
 Det bemærkes, at driftsudgifterne i modellen bygger  

 på statistik, der alene vedrører almene boliger.
 Vejledning og model (CD-ROM eller diskette) kan rekvireres  

 hos Byggecentrums Boghandel, tlf. 45 76 73 73. Prisen for modellen er 175 kr.  

 inkl. moms.
3. Nøgletal Som tidligere nævnt indebærer  

 rammebeløbsafskaffelsen en væsentlig deregulering og  

 decentralisering af det hidtil gældende regelsæt.
 De nye regler giver således kommunerne nogle bredere  

 rammer ved planlægningen og gennemførelsen af nyt byggeri.
 Omvendt medfører reglerne også ændrede  

 krav til såvel det kommunale som det amtskommunale direkte tilsyn.  

 Dette gælder navnlig på de områder, hvor der som tidligere  

 nævnt har været fastsat detaljerede regler om byggeriets  

 udformning og anskaffelsessummer m.v.
For at styrke kommunernes, bygherreres og rådgiveres  

 muligheder for at sikre et optimalt forhold mellem pris og kvalitet i det  

 støttede byggeri udarbejder Bolig- og Byministeriet løbende en  

 række  nøgletal til brug i forbindelse med  

 opførelsen af støttet boligbyggeri.
Dette  

 hjælpeværktøj, som det er tanken gradvist at udbygge, vil  

 således kunne anvendes i forbindelse med vurdering af byggeprojektets  

 totaløkonomi, jf. afsnit 2 ovenfor.
 Det er hensigten med nøgletallene at tilvejebringe  

 nogle "pejlemærker" for det støttede byggeris  

 anlægs- og driftsøkonomi, som navnlig kommunerne kan benytte  

 såvel ved tilrettelæggelsen af overordnede retningslinjer for  

 støttet boligbyggeri i kommunen som i den konkrete  

 støttesagsbehandling forud for påbegyndelsen af de enkelte  

 byggerier.
 Nøgletallene er tilgængelige og opdateres  

 løbende på Bolig- og Byministeriets hjemmeside på  

 internettet (http://www.bm.dk).
4. Forsøg Med virkning fra 1. januar 1998 er der fastsat nye  

 retningslinier for gennemførelse af forsøg med tilskud til  

 alment byggeri.
Bolig- og Byministeriet vil kunne yde tilskud til forskning,  

 udvikling, forsøg og oplysning vedrørende opførelse og  

 drift af alment boligbyggeri, jf. lovens § 146 og  

 støttebekendtgørelsens kapitel 5.
 Der kan som hidtil ikke ydes tilskud til forsøg i  

 støttede private andelsboliger.
 For så vidt angår de byggetekniske  

 forsøg efter lovens § 144, hvortil der ikke ydes tilskud, henvises til  

 Bygge- og Boligstyrelsens vejledning af december 1996 om offentlig  

 støtte til almene boliger m.v.
 4.1. Forsøgsbyggeri i henhold til § 146 i lov om  

 almene boliger samt støttede private andelsboliger m.v.
 Efter reglerne om tilskud til forsøgsbyggeri er der  

 afsat en samlet årlig ramme på 5 mio. kr. til fremme af  

 særligt prioriterede områder indenfor det almene  

 boligbyggeri.
 - Totaløkonomi i byggeriet, jf. afsnit 2.
 - Økologi.
 - Arkitektur.
 - Byggeprocesser/byggeprodukter.
 - Tekniske installationer.
 - Informationsteknologi i boligen/byggeriet.
 - Bolig- og bygningsudformning.
 - Drifts- og vedligeholdelsesmetoder.
 - Boformer til særligt udsatte grupper, herunder  

 hjemløse.
 - Nybyggeri i byfornyelse.
Tilskuddet kan alene anvendes til hel eller delvis  

 dækning af dokumenterede udviklingsomkostninger ved forsøget.  

 Ydes der støtte til projektet fra anden side, skal bygherren oplyse  

 Bolig- og Byministeriet om støttens art, størrelse og  

 anvendelse.
Tilskuddet ydes til bygherren.
 Bemærk, at kommunalbestyrelsen ikke kan
meddele tilsagn til projektet, før Bolig- og Byministeriets  

 tilsagn om tilskud foreligger.
 Bolig- og Byministeriet kan betinge tilsagnet med  

 særlige krav til forsøgets indhold og gennemførelse samt  

 med krav om udarbejdelse af en rapport med erfaringerne i forbindelse med  

 udførelsen af forsøget.
 Der kan i øvrigt henvises til Boligministeriets  

 pjece om forsøgsbyggeri, hvoraf de nærmere betingelser og  

 vilkår fremgår.
 Ansøgninger om tilskud rettes via kommunen til  

 Bolig- og Byministeriet, Rådgivningsfunktionen.
Da tilskuddet skal gå til dækning af  

 dokumenterede merudgifter, holdes den del af merudgifterne, som dækkes  

 af tilskuddet, udenfor anskaffelsessummen.
Selve anskaffelsessummen  

 finansieres efter de almindelige regler.
5. Andre mindre ændringer 5.1. Gebyrer og bidrag Tidspunktet for opkrævning af det statslige  

 administrationsgebyr for almene boliger og støttede private  

 andelsboliger (promillegebyret) er fremrykket fra tidspunktet for byggeriets  

 endeligt godkendte anskaffelsessum (Skema C) til tidspunktet for byggeriets  

 påbegyndelse.
Promillegebyret opkræves på grundlag af den  

 anskaffelsessum, kommunalbestyrelsen godkender før påbegyndelsen  

 (Skema B).
 Dette gælder også ved renovering af almene  

 ungdomsboliger samt ved etablering af servicearealer, der etableres i  

 umiddelbar tilknytning til ældreboliger og støttede private  

 andelsboliger, indrettet som bofællesskaber for personer med  

 særligt behov for støtte og omsorg.
 Promillegebyret udgør som hidtil 2 promille af  

 anskaffelsessummen for almene boliger samt servicearealer og 4,5 promille for  

 støttede private andelsboliger.
Promillegebyret beregnes som det fremgår, af den  

 godkendte anskaffelsessum eksklusive gebyr, jf. nedenfor.
Der foretages ikke  

 efterregulering af gebyret i forhold til byggeriets endeligt godkendte  

 anskaffelsessum (Skema C).
Formler for beregning af gebyrer og bidrag Statsligt promillegebyr (almene boliger) PGS = ANS * 1,01 * 0,002 Statsligt promillegebyr (renovering af ungdomsboliger) PGS = ANS * 1,005 * 0,002 Statsligt promillegebyr (andelsboliger) PGS = ANS * 1,01 * 0,0045 Byggeskadefondsbidrag BBF = (ANS + PGS + PGK) / 99 Eftersynsbidrag BBE = (ANS + PGS + PGK) / 199 Anm.:
ANS = Anskaffelsessummen ved byggeriets påbegyndelse  

 ekskl. gebyr og bidrag PGS = Statsligt promillegebyr PGK = Kommunalt/amtskommunalt støttesagsgebyr  

 (beregnes ikke i BOSSINF) BBF = Bidrag til Byggeskadefonden BBE = Bidrag til bygningseftersyn (renovering af  

 ungdomsboliger) 5.2. Nedrivning af almene boliger Det er præciseret i § 28, stk. 2, i lov om almene  

 boliger samt støttede private andelsboliger m.v., at bolig- og  

 byministerens godkendelse skal indhentes forinden nedrivning af  

 beboelsesejendomme tilhørende en almen boligorganisation.
Det samme  

 gælder for almene ældreboliger, der ejes af en selvejende  

 institution.
 For en nærmere gennemgang af de overvejelser m.v.,  

 der skal foretages i forbindelse med en eventuel beslutning om nedrivning af  

 støttet byggeri, henvises i øvrigt til rapporten  

 "Overvejelser om nedrivning af almene boliger m.v.", der er afgivet  

 af en arbejdsgruppe under Boligministeriet i marts 1997.
6. Bofællesskaber i det støttede  

 byggeri Betegnelsen "bofællesskaber" dækker  

 i praksis over en lang række forskellige boformer, hvor beboerne  

 på en eller anden måde i det daglige lever tættere sammen  

 end i gængse boliger.
Et bofællesskab vil dog typisk være  

 karakteriseret som en (mindre) gruppe af boliger beliggende geografisk  

 samlet, hvor beboerne både har fælles bofaciliteter - noget at  

 være sammen i - og fælles aktiviteter - noget at være  

 sammen om.
6.1. Typer af bofællesskaber Bofællesskaber kan indrettes som henholdsvis  

individuelle bofællesskaber typisk med fælles  

 opholdsarealer, men hvor hver beboer har sin egen selvstændige bolig  

 med eget køkken, eller som  kollektive bofællesskaber,  

 hvor beboerne i bofællesskabet deles om et fælles  

 køkken.
 Bofællesskaber i det støttede byggeri kan  

 etableres som:
 - Almene familiebolig bofællesskaber.
 - Almene ældrebolig bofællesskaber.
 - Støttede private andelsboliger, indrettet som  

 bofællesskaber.
 For så vidt angår bygherrekreds og  

 finansiering finder reglerne om støtte for de pågældende  

 boligtyper anvendelse.
6.2. Etableringsformer Almene familiebolig bofællesskaber kan etableres  

 på tilsvarende måde som almene familieboliger, der ikke indrettes  

 som bofællesskaber.
Derudover er der, ved etableringen af almene  

 familiebolig bofællesskaber, også mulighed for:
 - Ombygning af eksisterende beboelsesejendomme, der ikke er opført  

 med offentlig støtte, forudsat der sker en tilvækst af  

 boenheder.
 - Erhvervelse med eventuel efterfølgende ombygning af eksisterende  

 beboelsesejendomme, der ikke er opført med offentlig støtte,  

 forudsat der sker en tilvækst af boenheder.
 Almene ældrebolig bofællesskaber kan  

 etableres på tilsvarende måde som almene ældreboliger.
Et alment familie- eller ældrebolig  

 bofællesskab skal bestå af mindst 5 boliger/boenheder.  

 Kommunalbestyrelsen kan dog i ganske særlige tilfælde godkende,  

 at bofællesskabet består af mindst 3 boenheder.
Sådanne  

 ganske særlige tilfælde kan f.eks. være, at en eksisterende  

 bygnings udformning er til hinder for, at bofællesskabet indrettes til  

 5 boenheder, eller at beboersammensætningen taler for, at der skal  

 være færre end 5 boenheder for at skabe et velfungerende  

 bofællesskab.
Støttede private andelsboliger, der  

 indrettes som bofællesskaber, etableres efter de samme regler som andre  

 støttede private andelsboliger.
Derudover er der, ved etableringen af  

 bofællesskaber i støttede private andelsboliger, også  

 mulighed for:
 - Ombygning af eksisterende beboelsesejendomme, der ikke er opført  

 med offentlig støtte, forudsat der sker en tilvækst af  

 boenheder.
 - Erhvervelse med eventuel efterfølgende ombygning  

 af eksisterende beboelsesejendomme, der ikke er opført med offentlig  

 støtte, forudsat der sker en tilvækst af boenheder.
 For øvrige krav til indretningen, herunder  

 arealgrænser, finder reglerne for de pågældende boligtyper  

 anvendelse.
 Sker etablering af et bofællesskab uden ombygning,  

 er bofællesskabet ikke omfattet af reglerne om Byggeskadefonden, jf.  

 kap. 11 i lov om almene boliger samt støttede private andelsboliger  

 m.v.
6.3. Aftale om udlejning ved tilsagn Aftale om udlejning Senest samtidig med tilsagnet til almene familie- og  

 ældrebolig bofællesskaber skal kommunalbestyrelsen og bygherren  

 indgå aftale om, hvorledes udlejningen skal finde sted.
Bemærk,  

 at aftale om udlejning gælder ikke for støttede private  

 andelsboliger.
En aftale om udlejning kan f.eks. gå ud på, at  

 udlejningen af bofællesskabets boliger overlades til beboerne med det  

 formål at tilgodese en harmonisk beboersammensætning og dermed  

 sikre bofællesskabets beståen.
En anden mulighed kan være,  

 at aftalen indeholder bestemmelser om, at bofællesskabet skal  

 forbeholdes personer over en vis alder.
 Kommunalbestyrelsen skal dog sikre, at aftalen udformes  

 således, at boligerne tjener til løsning af boligsociale  

 opgaver, samt overholder både internationale aftaler og konventioner om  

 racediskrimination og menneskerettigheder, som Danmark har ratificeret, og  

 nationale regler om forbud mod forskelsbehandling på grund af race,  

 køn, religion og politisk overbevisning.
6.4. Servicearealer Almene ældrebolig bofællesskaber Reglerne for etablering af servicearealer i umiddelbar  

 tilknytning til ældreboliger finder tilsvarende anvendelse på  

 almene ældrebolig bofællesskaber.
Støttede private andelsboliger Kommunalbestyrelsen kan også på statens vegne  

 give tilsagn om tilskud til servicearealer, der etableres i umiddelbar  

 tilknytning til nyetablerede støttede private andelsboliger, der  

 indrettes til bofællesskaber til personer med særligt behov for  

 støtte og omsorg.
 Det er en forudsætning for udbetaling af  

 servicearealtilskuddet, at de støttede private andelsboliger bebos af  

 ovenfor nævnte personkreds.
 Dette kan sikres ved, at kommunalbestyrelsen i forbindelse  

 med tilsagnet stiller vilkår om, at andelene skal søges  

 overdraget til personer fra ovennævnte personkreds.
 Overdrages en andel til andre end personer med  

 særligt behov for støtte og omsorg, skal kommunen fortage  

 indberetning til Hypotekbanken, hvorefter tilskuddet vil bortfalde  

 forholdsmæssigt.
 Tilskuddet ydes efter de regler, der gælder for  

 tilskud til servicearealer, der etableres i umiddelbar tilknytning til almene  

 ældreboliger.
 For servicearealer, der etableres i umiddelbar tilknytning  

 til nyetablerede støttede private andelsboliger, er det alene  

 kommunen, der kan være bygherre og ejer af servicearealerne.
 For nærmere information om etablering af  

 bofællesskaber i det støttede byggeri, henvises til  

 Boligministeriets informationshæfter fra januar 1998 om  

 bofællesskaber.
7. Godkendelse og hjemtagelse af lån For at smidiggøre bygherrens hjemtagelse af  

 lån og forenkle den kommunale sagsbehandling i forbindelse med  

 godkendelsen af lån er procedurerne for lånegodkendelse  

 ændret, jf. støttebekendtgørelsens kapitel 12.
 Hovedelementet er, at kommunens kontrol og godkendelse af  

 den hjemtagne belåning udskydes til kommunens godkendelse af  

 byggeregnskabet (Skema C). Hypotekbanken udbetaler a-conto støtte med  

 efterfølgende regulering ved kommunens lånegodkendelse.
 For at sikre en fortsat betryggende  

 støtteudbetaling, skal følgende bemærkes:
 - Der er foretaget en mindre ændring af støttereglerne  

 (støttebekendtgørelsens § 40, stk. 3), således at  

 kommunerne ved godkendelsen af byggeriets påbegyndelse (Skema B) og  

 indberetning til BOSSINF-systemet herved samtidig godkender hjemtagelse af  

 realkreditlån (lån ydet af KommuneKredit) svarende til den  

 gældende lånegrænse i forhold til den godkendte  

 anskaffelsessum inden påbegyndelsen.
-Realkreditinstitutterne (KommuneKredit) er ansvarlige for, at der kun  

 udbetales lån svarende til den til enhver tid godkendte anskaffelsessum  

 i BOSSINF-systemet.
Det bemærkes, at låneudbetaling alene kan ske  

 på grundlag af de kommunalt godkendte anskaffelsessummer i  

 BOSSINF-systemet, dvs. ikke på grundlag af papirregnskaber.
- Belåningen overføres fortsat elektronisk fra  

 realkreditinstitutterne (KommuneKredit) til systemet.
Der er indført  

 en elektronisk kontrol, således at lån, der indebærer en  

 overbelåning i forhold til den godkendte anskaffelsessum inden  

 påbegyndelsen (Skema B), afvises.
 - Hypotekbanken foretager fortsat støtteudbetaling med udgangspunkt  

 i oplysningerne i BOSSINF-systemet.
 - Den endelige belåning skal være godkendt af kommunen i  

 BOSSINF-systemet inden den førstkommende termin efter kommunens  

 godkendelse af det endelige byggeregnskab (Skema C), ellers ophører  

 Hypotekbankens støtteudbetaling, jf.  

 støttebekendtgørelsens §§ 61 og 65. Den kommunale  

 lånegodkendelse skal foretages senest den 10. arbejdsdag i  

 terminsmåneden (juni og december).
Ved lånegodkendelsen er det blevet muligt for  

 kommunerne midlertidigt at godkende en overbelåning på  

 maksimalt 2 pct. af den samlede anskaffelsessum, jf.  

 støttebekendtgørelsens § 61, stk. 3. Den midlertidige  

 godkendelse gælder kun én termin og ophæves derefter  

 automatisk.
Den midlertidige godkendelse kan ikke gentages, og det er  

 dermed en forudsætning for fortsat støtteudbetaling, at  

 belåningen er bragt endeligt på plads inden den  

 næstkommende termin.
8. Procedure ved fejlindberetninger til BOSSINF I støttebekendtgørelsen er det i § 6 blevet  

 præciseret, at det påhviler kommunalbestyrelsen at sikre, at  

 eventuelle fejlindberetninger bliver rettet.
I det omfang fejlen  

 vedrører felter, som kommunen ikke umiddelbart selv kan rette, skal  

 kommunen skriftligt kontakte Bolig- og Byministeriet, der herefter  

 foranlediger fejlen rettet.
 Bolig- og Byministeriets udgifter til ekstern bistand i  

 forbindelse med fejlindberetninger afholdes af kommunen, eller amtskommunen  

 for så vidt angår fejlindberetninger, der skyldes oplysninger  

 afgivet af amtskommunen.
 Det skal understreges, at kommunalbestyrelsen skal  

 underrette Hypotekbanken, Landsbyggefonden, Byggeskadefonden samt det  

 långivende realkreditinstitut (KommuneKredit) samtidig med at Bolig- og  

 Byministeriet kontaktes med anmodning om ændring i  

 støttesagerne.
Bolig- og Byministeriet, den 2. april  

 1998 Vibeke Køie /Birgitte Spühler Hansen Bilag 1 Opdeling af håndværkerudgifter i BOSSINF Primære bygningsdele:
- Ydervægge - Indervægge - Etage- og terrændæk - Trapper og Ramper - Altaner og altantrapper - Tage Kompletterende bygningsdele:
- Ydervægge komplettering (døre, vinduer, udestuer mv.) - Indervægge komplettering (døre) - Trapper, lofter og anden komplettering - Tage, komplettering Overflader:
- Ydervægge - Indvendige vægge - Gulve - Trapper og ramper - Lofter og overflader - Altaner - Tage VVS-anlæg:
- Affaldsanlæg - Afløb og sanitet - Vandanlæg - Varmeanlæg - Gasanlæg - Ventilationsanlæg - Vaskerianlæg mv.
 Elektriske og mekaniske anlæg:
- El- og kraftinstallationer - Svagstrømsanlæg - Elevator Inventar:
- Udstyr generelt - Køkken - Skabe Bygningsbasis, øvrige:
- Bygningsbasis, øvrige Bygningsrelaterede udgifter, øvrige:
- Bygningsrelaterede udgifter, øvrige Andre håndværkerudgifter:
- Byggeplads - Særlige vinterforanstaltninger Enterprisesum udover fastprisperioden:
