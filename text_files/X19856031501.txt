Vedrørende forespørgsel om, hvorvidt en ikke-statsstøttet  

 understøttelseskasse ville være undergivet tilsynet, meddelte tilsynet, at en  

 del af kassens virksomhed, der angik forsikring som suppplement til  

 arbejdsløshedsforsikring var omfattet af lov om forsikringsvirksomhed.  

 Kassens udbetaling til pensionering var omfattet af lov om tilsyn med  

 pensionskasser Forsikringstilsynet har gennem arbejdsministeriet modtaget forespørgsel  

 fra en privatperson om, hvorvidt en ikke-statsstøttet understøttelseskasse  

 ville være undergivet forsikringstilsynet.
 Af de modtagne oplysninger fremgik det, at understøttelseskassen skulle  

 yde penge til ledige medlemmer under isvintre og ved indtægtsnedgang i  

 forbindelse med motorudskiftning, havarier m.v., at medlemmerne - indskyderne  

 - i alt kun kunne få udbetalt de beløb, de havde indbetalt med påløbne  

 renter, at udbetalingerne skete ratevis, at de enkelte udbetalingers  

 størrelse bestemtes af fondsbestyrelsen, og at udbetalingerne kunne ske til  

 personer under uddannelse samt efter pensionering.
En del af understøttelseskassens virksomhed skulle angå tegning af  

 tillægsforsikring som supplement til arbejdsløshedsforsikring.
Sådan  

 forsikring mod arbejdsløshedsrisici må anses som forsikringsvirksomhed under  

 LFV.
Forsikringstilsynet fandt endvidere, at den del af understøttelseskassens  

 virksomhed, der omhandlede udbetaling til pensionering, efter de foreliggende  

 oplysninger måtte indebære, at kassen var undergivet PKL.
Der måtte antages  

 at være skabt en sådan forventning hos medlemmerne om udbetalingen ved  

 pensionering, at der var tale om et bindende pensionstilsagn.
 Endelig meddelte forsikringstilsynet, at den del af kassens virksomhed,  

 der vedrørte udbetaling til personer under uddannelse, havde karakter af en  

 opsparingsordning undergivet tilsyn efter lov om banker og sparekasser, jfr.  

 lovbekendtgørelse nr. 374 af 15. august 1985, hvorfor forsikringstilsynet  

 havde underrettet tilsynet med banker og sparekasser om sagen.
