 Efter § 7, stk. 1 og 2, og § 8 i lov om bindende forhåndsbesked om  

 skattespørgsmål m.v., jf. lovbekendtgørelse nr. 270 af 22. april 1992, og §  

 38 i skattestyrelsesloven, jf. lov nr. 824 af 19. december 1989, bestemmes:
 § 1.  En anmodning om bindende forhåndsbesked indgives  

 til Told- og Skattestyrelsen.
 Stk. 2.  Realitetsbehandling af anmodningen påbegyndes  

 først, når det i lovens § 7, stk. 1, 1. pkt., jf. 3. pkt., nævnte grundbeløb  

 er betalt til Told- og Skattestyrelsen.
Stk. 3.  Fremtræder en henvendelse til Told- og  

 Skattestyrelsen som en anmodning om bindende forhåndsbesked, uden at  

 grundbeløbet er vedlagt eller det på anden måde fremgår, at beløbet er  

 betalt, anmoder Told- og Skattestyrelsen i forbindelse med anerkendelsen af  

 sagens modtagelse om indbetaling af beløbet.
Der fastsættes i sådanne  

 tilfælde en frist på 14 dage for indbetaling af beløbet.
Er beløbet ikke  

 indbetalt inden fristens udløb, anses anmodningen for bortfaldet.
 § 2.  Må det forventes, at der skal betales en afgift  

 udover grundbeløbet, jf. §§ 3-5, orienterer de statslige told- og  

 skattemyndigheder tidligst muligt den, der har anmodet om den bindende  

 forhåndsbesked, herom.
Stk. 2.  En afgift udover grundbeløbet opkræves først  

 efter Ligningsrådets afgørelse i sagen.
Afgiften skal derpå være betalt,  

 forinden den bindende forhåndsbesked meddeles.
 § 3.  Har den beskrevne disposition et betydeligt  

 økonomisk omfang, eller er besvarelsen af forespørgslen særligt  

 arbejdskrævende, jf. lovens § 7, stk. 1, 2. pkt., fastsættes afgiften ved at  

multiplicere grundbeløbet efter lovens § 7, stk. 1, 1. pkt., jf. 3.  

 pkt., med de faktorer, der fremgår af følgende skema:
 De værdier, den påtænkte disposition omfatter, kan f.eks. være et aktiv  

 eller et passiv, en indtægt eller en udgift, en godtgørelse eller et fradrag.
 Stk. 2.  Grundlaget for afgørelsen af, hvor  

 arbejdskrævende besvarelsen har været, er de statslige told- og  

 skattemyndigheders timeforbrug ved sagens behandling.
 Stk. 3.  Ligningsrådet bemyndiges til at fastsætte en  

 højere afgift end anført i skemaet i tilfælde, hvor de værdier, den påtænkte  

 disposition omfatter, overstiger 100 mill. kr.
§ 4.  Ligningsrådet bemyndiges til at fastsætte en  

 forhøjet afgift efter et skøn over sagens konkrete omstændigheder i tilfælde,  

 hvor de værdier, den påtænkte disposition omfatter, ikke er et dækkende  

 udtryk for den beskrevne dispositions økonomiske omfang.
Det samme gælder,  

 hvor det stillede spørgsmål reelt vedrører flere skatteydere med indentiske  

 forhold, men hvor der kun er anmodet om bindende forhåndsbesked for en enkelt  

 eller enkelte af disse.
 § 5.  Afgiften må ikke fastsættes til et beløb, der  

 overstiger de statslige told- og skattemyndigheders samlede omkostninger ved  

 at besvare forespørgslen.
 § 6.  Trækkes en anmodning om bindende forhåndsbesked  

 tilbage eller afvises anmodningen, tilbagebetales betalt afgift.
 § 7.  Ligningsrådets afgørelse om afgiftens størrelse  

 kan ikke indbringes for anden administrativ myndighed.
 § 8.  Bekendtgørelsen træder i kraft den 1. november  

 1992.
 Stk. 2.  Samtidig ophæves bekendtgørelse nr. 441 af 10.  

 juni 1987 vedrørende afgiftsberegningen m.v. ved anmodning om bindende  

 forhåndsbesked om skattespørgsmål m.v.
