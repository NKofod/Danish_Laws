Nr BTL 271 Betænkning over Forslag til lov om ændring af lov om erstatning til  

 besættelsestidens ofre (Færøske fiskere)   

 Nr L 271 1991-92, 1. samling Afgivet af Socialudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
En skriftlig henvendelse fra det færøske landsstyre og socialministerens kommentar hertil er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra folketingsmedlem Breckmann og det færøske landsstyre.
Der er af socialministeren stillet ændringsforslag, hvorom henvises til de  

 ledsagende bemærkninger.
Herefter indstiller udvalget lovforslaget til  

vedtagelse med de af ministeren stillede ændringsforslag.
 Ændringsforslag Af socialministeren , tiltrådt af udvalget :
 Til § 1 1) I det under nr. 1 foreslåede § 1 c  

 affattes 3. (sidste) pkt. således:
»Det er en betingelse, at sejladsen har fundet sted i krigsfarvand  

 med henblik på tilførsel af krigsforsyninger til allieret havn uden for  

 Færøerne.« Til § 2 2) Datoen »1. april 1992« ændres til: »1.  

 juni 1992«.
Bemærkninger Til nr. 1 Det færøske landsstyre har med skrivelse af 9. juni 1992, jf.  

 bilag 20, ønsket ovennævnte formulering af § 1 c, 3. pkt., og har samtidig  

 fremsendt notat af 9. juni 1992 vedrørende det antal færinger, der med denne  

 formulering skønnes at opfylde krav om 6 måneders sejlads med forsyninger til  

 de allierede under 2. verdenskrig.
Heraf fremgår, at der pr. 1. maj 1992 er 98 overlevende og 30 enker efter  

 sømænd fra 60 pct. af de skibe, der fragtede fisk til Storbritannien, som  

 således med sikkerhed vil være berettigede til erstatning efter landsstyrets  

 formulering af § 1 c, 3. pkt.
Der er usikkerhed om yderligere 30 sømænd og 11  

 enker.
Tillægges de, vil antallet af berettigede udgøre 238 personer.
Undersøgelsen er suppleret med en skønsmæssig gennemgang af de  

 henvendelser, der har været vedrørende dokumentation for sejlads under 2.  

 verdenskrig.
Landsstyret vurderer med udgangspunkt i denne gennemgang, at  

 antallet af berettigede ikke vil være meget over 282 personer.
På baggrund af disse oplysninger har Socialministeriet vurderet, at  

 helårsudgiften vil udgøre 27,9 mio. kr. (for 1992 21 mio. kr.), hvis antallet  

 af berettigede udgør 238 personer.
Hvis antallet udgør 282 personer, vil  

 helårsudgiften udgøre 33,1 mio. kr. (for 1992 24,8 mio. kr.).
 Under henvisning til de nu fremkomne oplysninger, og til at landsstyret i  

 skrivelsen af 4. maj 1992 til Folketingets Socialudvalg, jf. bilag 9, helt  

 ubetinget har erklæret sig enig i, at det naturligvis må dokumenteres, at der  

 har været tale om en indsats for de allierede, og til at denne indstilling er  

 lagt til grund ved udarbejdelsen af ovennævnte notat af 9. juni 1992,  

 foreslås det, at § 1 c, 3. pkt., formuleres i overensstemmelse med  

 landsstyrets ønske.
 Til nr. 2 Ikrafttrædelsestidspunktet foreslås ændret fra den 1. april 1992  

 til den 1. juni 1992, således at udgifterne i 1992 vil andrage 17 mio. kr.  

 ved ændringen af § 1 c, 3. pkt., i overensstemmelse med landsstyrets  

 formulering, jf. aftale af 5. december 1991 om finansloven for 1992.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Lilli  

 Gyldenkilde (SF) Bente Juncker (CD) Pia Christmas-Møller (KF) Per Tærsbøl  

 (KF) Grethe Fenger Møller (KF) Eva Kjer Hansen (V) Hanne Severinsen (V) Tom  

 Behnke (FP) Lone Dybkjær (RV) Kofod-Svendsen (KRF) fmd.
Bilag Socialudvalget (L 271 - bilag 20) Føroya Landsstyri Folketinget Socialudvalget - Christiansborg DK-1240 København K En henvendelse til udvalget og socialministerens kommentar hertil:
 I forbindelse med forslag til lov om ændring af lov om erstatning til  

 besættelsestidens ofre (færøske fiskere) L 271 har landsstyret, senest ved  

 skrivelse af 13. maj 1992 som besvarelse af spørgsmål 12 fra Folketingets  

 Socialudvalg til socialministeren, givet udtryk for som sin bedste vurdering,  

 at der ikke vil være over 200 personer, der vil være berettigede, til ydelser  

 ved en lovændring, som den af landsstyret ønskede.
Et egentligt beregningsgrundlag for antallet af personer (deltagere i  

 sejladsen/efterladte), der vil være berettigede til ydelser efter en  

 lovændring, har hidtil ikke været til stede.
Ligeledes har landsstyret heller  

 ikke kunnet foretage beregninger af udgifterne i forbindelse med de  

 foreslåede ændringsforslag.
 De samlede udgifter i 1992 er i bemærkningerne til lovforslaget fastlagt  

 til 17,6 mio. kr., og antallet af personer, der inden for denne beløbsramme  

 vil kunne falde ind under bestemmelserne i en lovændring, er anført til 200.
 I forbindelse med det færøske landsarkivs arbejde med en systematisk  

 gennemgang af arkivalierne, hvor man nu er nået frem til at have registreret  

 mønstringsdokumenter og forsikringsdokumenter vedrørende ca. 60 pct. af de  

 skibe, der deltog i sejladsen, foreligger der nu et materiale, jf. vedlagte  

 notat af d.d.
Landsarkivet har vedrørende hvert skib, optalt antal påmønstringsdage ved  

 sejlads i farezone (krigsfarvand) for hver enkelt person.
Sammenholdt med  

 folkeregisteroplysninger er optalt, hvor mange søfolk, eller hvor mange  

 efterladte (enker), der endnu er i live, eller med andre ord, hvor mange  

 potentielle ansøgere, der falder ind under bestemmelserne ved en lovændring.
 Landsstyret har over for Socialudvalget, senest ved foretræde den 7. maj  

 1992, redegjort for sine synspunkter vedrørende de uheldige forhold, i  

 forbindelse med lovforslagets krav om armering og krav om landing i allieret  

 havn.
 For god ordens skyld skal her gentages landsstyrets ønske om, at  

 lovforslagets § 1 c, 1. og 3. punktum, får følgende ordlyd:
»Danske statsborgere, som i mindst 6 måneder inden for perioden 9.  

 april 1940 til 5. maj 1945 har sejlet med færøske fiskeskibe eller  

 fisketransportskibe og deres efterladte, er berettigede til ydelser efter  

 dette afsnit på samme måde som fastsat i § 1 a.« »Det er en betingelse, at sejladsen har fundet sted i krigsfarvand  

 med henblik på tilførsel af krigsforsyninger til allieret havn uden for  

 Færøerne.« Ved ovennævnte ordlyd af § 1 c, vil der på grundlag af landsarkivets  

 registrering af ca. 60 pct. af det antal skibe der deltog i sejladsen, være  

 tale om et samlet antal potentielle ansøgere på mellem 213 og 282,  

 idet der er betydelig usikkerhed vedrørende identifikationen af et antal  

 sømænd og enker.
Det samlede antal potentielle ansøgere udgøres af en aldersgruppe, hvor  

 der sker et betydeligt naturligt frafald i disse år.
Yderligere vil  

 invaliditetsansættelserne reducere i antallet af ansøgere, der vil kunne få  

 ydelser i henhold til en lovændring.
 Med ovennævnte ordlyd af § 1 c anser landsstyret det for rimeligt at  

 antage, at de samlede udgifter vil kunne afholdes inden for den i  

 lovforslaget angivne beløbsramme.
 Hermed vil landsstyret overlade disse sidste oplysninger i sagen, og  

 ønsker til lovforslagets bestemmelser til Socialudvalgets velvillige  

 behandling.
Føroya Landsskjalasavn N O T A T vedrørende det antal færinger, der skønnes at opfylde krav om 6 måneders  

 sejlads med forsyninger til de allierede under anden verdenskrig Føroya Landsskjalasavn (Færøernes landsarkiv) har systematisk gennemgået  

 mønstrings- og forsikringsmateriale for 95 skibe, hvilket svarer til ca. 60  

 pct. af det antal skibe, der fragtede fisk til Storbritannien i perioden 9.  

 april 1940-5. maj 1945.
 Gennemgangen giver følgende billede af situationen:
 Ud af samtlige hidtil registrerede påmønstringer ved sejlads i farezone  

 har 696 mand sejlet i 180 dage eller mere med skibe der fragtede fisk til  

 Storbritannien i ovennævnte periode.
 Ud af disse 696 mand vides med sikkerhed 98 mand at være i live pr. 1. maj  

 1992.
 Der kan desuden med sikkerhed siges, at 30 enker efter sømænd, der har  

 sejlet i 6 måneder eller mere med skibe, der bragte fisk til Storbritannien i  

 tiden 9. april 1940-5. maj 1945, var i live pr. 1. maj 1992.
 Der råder en betydelig usikkerhed vedrørende identifikationen af 30 sømænd  

 og 11 enker.
For at supplere ovenstående undersøgelse har landsarkiver desuden  

 foretaget en skønsmæssig gennemgang af arkivalier vedrørende de personer, der  

 pr. 1. juni 1992 har henvendt sig til landsarkivet for at udbede sig  

 dokumentation for sejlads under 2. verdenskrig.
Landsarkivet har ovennævnte  

 dato registreret 596 henvendelser.
Af disse henvendelser anslås ca. 40 pct.*  

 at resultere i dokumenteret sejlads i 180 dage eller mere med fisk til  

 Storbritannien i tiden 9. april 1940-5. maj 1945.
 Det kan tilføjes, at man ikke forventer nogen betydelig forøgelse af dette  

 antal, da der i de sidste fire uger er registreret en betydelig afmatning i  

 antallet af nye henvendelser.
Der gøres opmærksom på følgende forbehold: Det er ikke på nuværende  

 tidspunkt muligt med bestemyhed at sige noget om personer, der er afgået ved  

 døden før 1982 eller om disses efterladte.
Dette skyldes det forhold, at  

 folkeregistrerets data fra før 1982 ikke er tilgængelige på edb.
Det har ikke  

 med de ressourcer, landsarkivet har haft til rådighed, været muligt at  

 gennemsøge folkeregistrets arkiver fra før 1982.
Torshavn, den 9. juni 1992 JOANNES DALSGAARD landsarkivar * Dette tal omfatter både sømænd i live og enker.
Socialministeriet Den 11. juni 1992 Socialministerens kommentarer til skrivelse af 9. juni 1992 fra det  

 færøske landsstyre (L 271 - bilag 20) Landsstyret har med skrivelse af 9. juni 1992 fremsendt notat af 9. juni  

 1992 vedrørende det antal færinger, der skønnes at opfylde krav om 6 måneders  

 sejlads med forsyninger til de allierede under anden verdenskrig.
 På baggrund af de nu fremkomne oplysninger foreslår jeg § 1 c, 3. pkt.  

 ændret i overensstemmelse med landsstyrets formulering.
 Jeg henviser i øvrigt til mit ændringsforslag til § 1 c, 3. pkt. og til §  

 2 med bemærkninger.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Socialistisk Folkepartis,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med det af mindretallet stillede  

 ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Et andet mindretal (Det Radikale Venstres medlem af udvalget)  

 indstiller lovforslaget til vedtagelse og vil redegøre for sin  

 stilling til ændringsforslaget ved 3. behandling.
 ÆndringsforslagAf et mindretal (S), tiltrådt af et mindretal  

 (KF, V, SF, CD og KRF):
 Til § 1 1) Efter nr. 2 indsættes som nyt nummer:
 »01. I § 6, stk. 1 , affattes 1. pkt. således:
»Arbejdsskadestyrelsens afgørelser i medfør af § 5, stk. 1, nr. 1,  

 kan bortset fra afgørelser vedrørende § 1 c indbringes for  

 Erstatningsrådet.«» Bemærkninger Til nr. 1 Efter ændringsforslaget skal Erstatningsrådet ikke tage sig af  

 sager vedrørende færinger, der har sejlet med færøske fisketransportskibe.  

 Arbejdsskadestyrelsens afgørelser i disse sager kan derfor indbringes for Den  

 Sociale Ankestyrelse.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Hanne Thanning  

 Jacobsen (SF) Bente Juncker (CD) Pia Christmas-Møller (KF) Per Tærsbøl (KF)  

 Grethe Fenger Møller (KF) Eva Kjer Hansen (V) Hanne Severinsen (V) Tom Behnke  

 (FP) Lone Dybkjær (RV) Kofod-Svendsen (KRF) fmd.
