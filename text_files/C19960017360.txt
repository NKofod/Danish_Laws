Direktoratet for Arbejdsløshedsforsikringen har i bekendtgørelse nr. 949  

 af 6. november 1996 fastsat regler om arbejdes og indtægters betydning for  

 efterlønnens størrelse.
Til brug herfor har direktoratet udarbejdet denne  

 vejledning.
Til § 1. Arbejde i efterlønsperioden Reglerne om arbejde i efterlønsperioden fremgår af lovens § 75 c og af  

 Direktoratet for Arbejdsløshedsforsikringens bekendtgørelse nr. 1187 af 22.  

 december 1995 om arbejde i efterlønsperioden.
Bekendtgørelsen præciserer,  

 hvilket arbejde, der kan udføres i efterlønsperioden, og hvordan arbejdstiden  

 beregnes i relation til 200 timers reglen.
 Bestemmelsen i § 1 skal derfor sammenholdes med bekendtgørelsen om arbejde  

 i efterlønsperioden.
Til § 2, stk. 1, 2 og 3. Hverv, der medfører fradrag Generelle bemærkninger og eksempler Efterlønsmodtagere kan uden tidsmæssig begrænsning have borgerlige ombud  

 og offentlige og private hverv, der ikke betragtes som arbejde i  

 efterlønsperioden.
Som hovedregel medfører skattepligtige beløb , der  

 modtages for hverv, fradrag i efterlønnen.
Der skal ske fradrag i  

 efterlønnen, hvad enten beløbet betegnes som diæt, mødediæt, vederlag,  

 honorar, godtgørelse, rådighedsvederlag eller lignende.
 Fradraget beregnes som angivet i bekendtgørelsens § 14.
 Fradraget beregnes kun for den del af beløbet, der er skattepligtigt.
Anerkendes en del af et beløb som skattefrit/fradragsberettiget af  

 skattemyndighederne, skal denne del fratrækkes, før fradraget i efterlønnen  

 beregnes.
I tvivlstilfælde må efterlønsmodtageren indhente dokumentation for,  

 at en indtægt helt eller delvis er skattefri.
 Som eksempler på borgerlige ombud og offentlige hverv, der medfører  

 fradrag, kan nævnes:
 Opregningen er ikke udtømmende.
 Selv om indtægten er delt i fx rådighedsvederlag og aflønning for faktiske  

 timer, betragtes den samlede aktivitet som hverv, og det samlede beløb  

 medfører fradrag i efterlønnen.
 Som eksempel på hverv inden for den private sektor, der er omfattet af  

 bestemmelsen, kan nævnes:
 Opregningen er ikke udtømmende.
Specielt til § 2, stk. 1 De hverv, som ikke særskilt fremgår af § 2, stk. 2-5, er omfattet af § 2,  

 stk. 1.
 Hverv, der kun er omfattet af § 2, stk. 1, medfører fradrag i efterlønnen  

 ved omregning af indtægten til timer, jf. § 14, stk. 1 og stk. 2.
 Medlemmer, der har hverv omfattet af § 2, stk. 1, og som ikke fuldt ud har  

 benyttet retten til 200 timers arbejde, kan opgøre indtægten for hvervet  

 inden for den resterende del af de 200 timer eller det mindre timetal, der er  

 tilladt i overgangsåret, jf. herved § 3.
Specielt til § 2, stk. 2. (Hverv som folketingsmedlem, medlem af  

 regeringen eller medlem af Europa-Parlamentet, som borgmester eller  

 rådmand) Bliver en efterlønsmodtager valgt til Folketinget eller Europa-Parlamentet  

 eller indtræder i regeringen, skal indtægten for disse hverv fradrages fuldt  

 ud i efterlønnen.
Det samme gælder, hvis medlemmet bliver valgt til  

 borgmester eller rådmand.
 Indtægten fratrækkes krone for krone i efterlønnen, jf. § 14, stk. 3.
 Indtægter omfattet af denne bestemmelse kan ikke opgøres inden for 200  

 timers reglen, jf. § 3.
I praksis medfører reglen, at efterlønsudbetalingen  

 »suspenderes« så længe, medlemmet udøver hvervet, idet indtægten  

 for disse hverv typisk overstiger efterlønnen.
Når hvervet ophører, kan  

 efterlønsudbetalingen genoptages.
Specielt til § 2, stk. 3. (Hverv som udvalgsformand i henhold til de  

 kommunale styrelseslove) Indtægt for hverv som udvalgsformand i henhold til de kommunale  

 styrelseslove, herunder udvalg fastsat i kommunens styrelsesvedtægt,  

 fradrages fuldt ud i efterlønnen.
 Omfattet af bestemmelsen er bl.a. beløb, der modtages for at være formand  

 for økonomiudvalget, formand for teknisk udvalg eller formand for  

 socialudvalget.
 Indtægter fra hverv som formand for kommunale udvalg og nævn mv., som ikke  

 direkte er omfattet af de kommunale styrelseslove, er ikke omfattet af denne  

 bestemmelse, men er omfattet af § 2, stk. 1. Det gælder fx indtægter for  

 hverv som formand for skatteankenævnet eller formand for skolebestyrelsen.
Det er kun det faste vederlag til udvalgsformænd, der medfører fradrag.  

 Udbetales der mindre beløb (diæter mv.), som ikke er skattepligtige, til  

 dækning af faktiske udgifter i forbindelse med hvervet, medfører beløbet ikke  

 fradrag.
Er de pågældende samtidig menige medlemmer af kommunalbestyrelsen,  

 medfører vederlaget herfor heller ikke fradrag i efterlønnen, jf. herved § 2,  

 stk. 4.
 Fradraget for det faste vederlag beregnes efter § 14, stk. 3. Det betyder,  

 at indtægten fradrages krone for krone i efterlønnen.
 Medlemmer, der har hverv omfattet af denne bestemmelse, og som ikke fuldt  

 ud har udnyttet retten til arbejde, kan opgøre indtægten for hvervet inden  

 for den resterende del af de 200 timer eller det tilladte timetal i  

 overgangsåret, jf. herved § 3.
Til § 2, stk. 4. Hverv, der ikke medfører fradrag Andre hverv i henhold til de kommunale styrelseslove Bestemmelsen gælder primært beløb, der modtages for hverv som  

 kommunalbestyrelsesmedlem eller som medlem af et amtsråd.
 Fritagelsen gælder dog også for vederlag, der modtages for at være menigt  

 medlem af kommunale udvalg, som fx økonomiudvalget eller teknisk udvalg, når  

 udvalget er fastsat i de kommunale styrelseslove, herunder i kommunens  

 styrelsesvedtægt.
 Omfattet af bestemmelsen er vederlag, tillægsvederlag, erstatning for tabt  

 arbejdsfortjeneste samt diæter (mødediæter), der udbetales til medlemmer af  

 kommunalbestyrelser og amtsråd efter reglerne i de kommunale styrelseslove.
 Hvis hvervet er omfattet af anden lovgivning, men aflønnet efter reglerne  

 i de kommunale styrelseslove, medfører indtægten fradrag efter § 2, stk. 1.
Til § 3. Opgørelse af indtægter inden for 200 timers reglen Bestemmelsen giver medlemmer, der ikke fuldt ud udnytter retten til 200  

 timers arbejde eller det mindre timetal, der er tilladt i overgangsåret,  

 mulighed for at opgøre indtægter, jf. § 2, stk. 1 og stk. 3, inden for den  

 resterende del af de tilladte arbejdstimer.
 Indtægter omfattet af bestemmelsen i § 2, stk. 2, hverv som  

 folketingsmedlem, europa-parlamentsmedlem, medlem af regeringen, hverv som  

 borgmester eller som rådmand, er ikke omfattet af § 3 og kan derfor  

ikke opgøres inden for de tilladte arbejdstimer.
Løbende fradrag - efterbetaling Medlemmet har pligt til at underrette kassen om indtægter ved hverv, og  

 arbejdsløshedskassen foretager i optjeningsåret fradrag for indtægten i  

 overensstemmelse med reglerne i § 2, stk. 1 og stk. 3, sammenholdt med § 14,  

 stk. 1 - 3.
Da antallet af arbejdstimer først kendes ved kalenderårets afslutning,  

 sker reguleringen i januar det efterfølgende år.
Det løbende fradrag kan dog  

 undgås, hvis medlemmet ikke forventer at udnytte retten til arbejde i 200  

 timer, jf. nærmere nedenfor.
Har medlemmet ved kalenderårets afslutning ikke fuldt ud udnyttet retten  

 til op til 200 timers arbejde, omregnes indtægten til timer med den  

 omregningssats, der var gældende på udbetalingstidspunktet.
Det antal  

 omregnede timer, der kan opgøres i den resterende del af de 200 timer,  

 medfører ikke fradrag i efterlønnen, og tilbageholdt efterløn skal  

 efterbetales til medlemmet.
 Eksempel:
 Medlemmet har ikke udnyttet retten til at arbejde.
 Medlemmet har haft indtægter for hverv, i alt 9000 kr.
 5000 kr. har medført fradrag fuldt ud i efterlønnen, og 4000 kr. har  

 medført fradrag efter omregning, hvilket svarer til et fradrag på 33,85  

 efterlønstime.
 Indtægten omregnes til timer = 9000 : 118,18 = 75,16 time.
 Da der er plads til hele det omregnede timetal inden for de 200 timer,  

 skal medlemmet have efterbetalt 5000 kr. samt det beløb, der svarer til 33,85  

 efterlønstime.
 Opfyldningen af 200 timers reglen sker i samme rækkefølge, som fradraget  

 er foretaget i optjeningsåret, dog således at indtægt, der har medført  

 fradrag fuldt ud, kan opgøres først.
I det kalenderår, hvor medlemmet første gang overgår til efterløn, kan der  

 kun omregnes indtægter inden for det mindre timetal, der er tilladt i dette  

 år.
Retten til at omregne indtægter inden for 200 timers reglen gælder  

 derimod også det kalenderår, hvor medlemmet udtræder af efterlønsordningen.
Undgå løbende fradrag Medlemmer, der har indtægter for hverv, jf. § 2, stk. 1 eller 3, og som  

 ikke forventer at udnytte retten til 200 timers arbejde, kan i stedet vælge  

 at undgå fradrag i efterlønnen for indtægt, der sammenlagt med arbejde  

 omregnet svarer til op til 200 timer.
Et medlem, der ønsker at gøre brug af denne ordning, skal over for kassen  

 skriftligt erklære, at medlemmet ikke forventer fuldt ud at udnytte retten  

 til at arbejde i 200 timer i kalenderåret.
Ordningen kan aftales i starten af  

 kalenderåret eller senere. Ønskes ordningen igen det kommende år, skal der  

 indgås en ny aftale mellem kassen og medlemmet.
Det forhold, at medlemmet i en periode i det indeværende kalenderår har  

 haft arbejde inden for 200 timers reglen eller i en periode har fået fradrag  

 for indtægt for hverv, afskærer ikke fra, at der indgås en ordning for resten  

 af året.
Ordningen kan dog kun vedrøre fremtidige indtægter.
Medlemmet skal selv løbende kontrollere, at arbejde sammenlagt med  

 omregnede timer for hverv, ikke overstiger 200 timer.
Medlemmet skal straks  

 underrette kassen skriftligt, når 200 timer er nået.
 Når de omregnede timer, sammenlagt med eventuelt arbejde, udgør 200 timer,  

 skal kassen for efterfølgende indtægter for hverv mv. foretage fradrag i  

 efterlønnen som beskrevet i § 2 sammenholdt med § 14.
 Den indgåede aftale kan ophæves, hvis medlemmet alligevel ønsker at  

 udnytte retten til at arbejde i indtil 200 timer i kalenderåret.
 Medlemmet skal i dette tilfælde skriftligt tilkendegive over for kassen,  

 at den indgåede aftale ønskes ophævet, og medlemmet skal for resten af  

 kalenderåret holde kassen underrettet om indtægter for hverv og om arbejde  

 inden for 200 timers reglen.
 Ophæves den indgåede aftale, skal indtægter for hverv mv. fradrages i  

 efterlønnen efter § 2 sammenholdt med § 14.
 Samtidig skal kassen, fra tidspunktet hvor medlemmets arbejde sammenlagt  

 med omregnede timer for hverv udgør 200 timer, efterregulere medlemmets  

 efterløn således, at medlemmet bliver stillet, som om indtægten for hverv  

 havde medført fradrag i efterlønnen på udbetalingstidspunktet.  

 Efterreguleringen skal ske i samme rækkefølge, som medlemmet har arbejdstimer  

 inden for 200 timers reglen.
 Til § 4. Pensionsordninger mv.
Løbende udbetalinger af pension fra pensionsordninger, der er oprettet som  

 led i tidligere ansættelsesforhold, og som normalt er helt eller delvist  

 finansieret af arbejdsgiveren, medfører fradrag.
Bestemmelsen omfatter alle  

 pensionsordninger med løbende udbetalinger, herunder ratepensioner.
 Følger pensionsordningen af overenskomst eller anden kollektiv aftale, er  

 ordningen af en sådan karakter, at det er sædvanligt, at arbejdsgiveren  

 bidrager, og pensionsudbetalingen medfører fradrag.
 Fradragsbestemmelsen omfatter også løbende udbetaling af  

 tjenestemandspension og tjenestemandslignende pension og fx borgmesterpension  

 og pension til tidligere medlemmer af Folketinget.
Reglen finder anvendelse på den samlede pension, selv om medlemmet i en  

 kortere periode har indbetalt hele pensionsbidraget.
Er perioden af længere  

 varighed, deles pensionsudbetalingen, så kun den del af pensionen, der  

 hidrører fra perioden, hvor ordningen var led i et ansættelsesforhold,  

 medfører fradrag.
Efter praksis skal en pensionsudbetaling hidrørende fra en  

 periode på mere end 2 år, hvor kun medlemmet havde indbetalt bidrag, ikke  

 medføre fradrag.
Privattegnede pensionsordninger, som er uden forbindelse med et  

 ansættelsesforhold, er uden for denne bestemmelses område.
Hvis en  

 arbejdsgiver, fx som led i en betalingsserviceordning, tilbageholder bidrag i  

 den ansattes løn og viderebetaler beløbet til den ansattes private  

 pensionsordning, er pensionsordningen uden for denne bestemmelses område.
Udbetalinger, der har karakter af pension, medfører også fradrag i  

 efterlønnen, når ydelsen udbetales med et fast løbende beløb af en tidligere  

 arbejdsgiver eller en faglig organisation.
Dette gælder også, når  

 udbetalingerne er tidsbegrænset.
 Bliver et medlem derimod berettiget til en ydelse, der har karakter af  

 legat, er ydelsen uden for denne bestemmelse og påvirker ikke efterlønnen.
 Fradraget i efterlønnen beregnes som anført i § 14, stk. 1 og stk. 2.  

 Fradraget beregnes for den samlede pensionsudbetaling til medlemmet, såvel  

 grundydelse som tillæg, bonus mv.
Til § 5. Delpension Hvis et medlem overgår fra delpension til efterløn midt i en måned, kan  

 det ske, at der i resten af måneden udbetales både delpension og efterløn.  

 For at undgå dobbeltdækning skal delpensionen fradrages fuldt ud i  

 efterlønnen.
Til § 6. Arbejdsrelaterede pensioner fra udlandet Bestemmelsen om fradrag omfatter alle former for løbende pension fra  

 udlandet, når pensionsordningen er etableret på grund af en arbejdsperiode i  

 udlandet.
Omfattet er således alle udenlandske obligatoriske  

 arbejdsmarkedsrelaterede pensionsordninger og ligeledes frivillige  

 arbejdsmarkedsrelaterede pensionsordninger.
Pensionsordningens  

 finansieringsform er uden betydning, når ordningen er etableret på grund af  

 et arbejdsforhold.
 Privattegnede pensionsordninger uden forbindelse med et  

 arbejds-/ansættelsesforhold er ikke omfattet af bestemmelsen.
 Fradraget i efterlønnen beregnes som anført i § 14, stk. 1 og stk. 2, jf.  

 stk. 4.
Til § 7. Andre udenlandske pensioner Stk. 1  skal sammenholdes med lovens § 75 b, stk. 6.  

 Formålet med bestemmelsen er bl.a. at undgå dobbeltforsørgelse.
Hvis der er tvivl om, hvorvidt en udenlandsk pension helt svarer til dansk  

 social pension, kan pensionen modtages sammen med efterløn mod, at  

 efterlønnen nedsættes med et beløb, der svarer til pensionen.
Tilsvarende  

 gælder, hvis den udenlandske pension er så lille, at pensionen ikke kan  

 udgøre et forsørgelsesgrundlag.
 Bestemmelsen i stk. 2 kan anvendes, hvis den udenlandske pension, omregnet  

 til danske kroner, er mindre end det grundbeløb, der udbetales til enlige  

 folkepensionister.
Bliver medlemmet berettiget til en udenlandsk pensionsydelse, der er  

 højere end grænsen, må medlemmet frasige sig forhøjelsen eller, jf. stk. 1,  

 udtræde af efterlønsordningen.
Skyldes forhøjelsen alene valutakursændringer,  

 kan medlemmet dog forblive i efterlønsordningen.
Til § 8. Feriegodtgørelse Ifølge bestemmelsen skal feriegodtgørelse, der udbetales umiddelbart før  

 overgangen til efterløn, medføre fradrag i efterlønnen.
Efter ferieloven er  

 det en betingelse for udbetaling af feriegodtgørelse, at det attesteres, at  

 ferie holdes umiddelbart efter udbetalingstidspunktet.
Ferien ligger derfor i  

 efterlønsperioden, og situationen sidestilles med den situation, hvor  

 feriegodtgørelsen først udbetales efter overgangen til efterløn.
Fradraget beregnes i forhold til antallet af optjente feriedage.
Er der fx  

 optjent 12 1/2 feriedag, skal der ske fradrag i efterlønnen for 12 1/2 dag.  

 Da antallet af feriedage i en uge imidlertid er 6 dage ifølge ferieloven,  

 ganges feriedagene med 5/6. Afrunding sker efter de almindelige  

 afrundingsregler.
 I det ferieår, hvor overgang til efterløn finder sted, er  

 efterlønsmodtagere underkastet de almindelige regler om feriens afholdelse og  

 udbetaling af feriegodtgørelse.
 I det eller de efterfølgende ferieår har efterlønsmodtagere ret til at få  

 udbetalt feriegodtgørelsen for det pågældende ferieår ved ferieårets  

 begyndelse, uanset om ferie holdes.
 For at sikre, at fradraget påvirker efterlønnen ens, er det i bestemmelsen  

 fastsat, at fradraget beregnes den første mandag efter 1. maj for alle  

 efterlønsmodtageres vedkommende.
 Hvis feriegodtgørelsens bruttobeløb er mindre end efterlønnen, kan der  

 suppleres med efterløn, således at der sammenlagt udbetales et beløb svarende  

 til medlemmets sædvanlige efterløn.
 Feriegodtgørelse optjent i en delpensionsperiode er også omfattet af denne  

 bestemmelse.
Til § 9. Andre indtægter Vederlag for genudsendelse eller anden form for genanvendelse medfører  

 fradrag, når vederlaget indgår som led i den almindelige aflønning inden for  

 pågældendes faglige område.
Det er uden betydning, om den arbejdsindsats, som  

 er baggrunden for genudsendelsen, er udført i efterlønsperioden eller før  

 medlemmets overgang til efterløn.
 Fradraget foretages ved anvendelse af omregningssatsen på det tidspunkt,  

 hvor vederlaget udbetales.
Eksempel Medlemmet har haft en indtægt på 10.000 kr. 10.000: 118,18 = 84,61 time.
 Det beløb, der skal fradrages i efterlønnen, er det beløb, der svarer til  

 medlemmets efterløn for det beregnede timetal.
Til § 10. Oplysningspligt Medlemmet har pligt til at holde arbejdsløshedskassen underrettet om  

 indtægter omfattet af denne bekendtgørelse, både i løbet af året og i den  

 årlige efterlønserklæring.
Medlemmet skal således underrette kassen om fx  

 reguleringer af pensionsbeløb og indtægter ved hverv.
 I efterlønserklæringen skal medlemmet også oplyse om arbejde i det  

 forløbne år.
 Hvis medlemmet tilsidesætter sin oplysningspligt, kan der pålægges  

 sanktioner efter arbejdsløshedsforsikringslovens regler herom.
 Til §§ 11 og 12. Tantieme, gratiale, bonus mv. samt licens-,  

 biblioteks-, Koda/Gramexafgifter mv.
 De i § 11 nævnte indtægter medfører ikke fradrag i efterlønnen, uanset om  

 indtægten stammer fra arbejde før overgangen til efterløn eller fra arbejde i  

 efterlønsperioden.
Tilsvarende gælder udbetaling af royalties.
Hvis udbetaling af royalties  

 stammer fra arbejde i efterlønsperioden, skal arbejdsløshedskassen vurdere,  

 om arbejdet er foreneligt med reglerne om arbejde i efterlønsperioden,  

 herunder specielt vurdere, om medlemmet udøver selvstændig virksomhed i  

 efterlønsperioden.
 Hvis arbejdstiden skal beregnes ved omregning, jf. § 6, stk. 2, i  

 bekendtgørelsen om arbejde i efterlønsperioden, indgår tantieme, gratiale og  

 bonus i beregningsgrundlaget.
§ 12  bestemmer, at der ikke skal ske fradrag for en  

 række indtægter, som stammer fra en virksomhed, som efter sin art kan medføre  

 udbetalinger over en lang årrække.
Eventuelle andre indtægter af lignende art  

 skal behandles efter samme retningslinier.
Indtægterne medfører ikke fradrag i efterlønnen, uanset indtægten stammer  

 fra arbejde før overgangen til efterløn eller fra arbejde i  

 efterlønsperioden.
Hvis de nævnte indtægter stammer fra arbejde i  

 efterlønsperioden, skal arbejdsløshedskassen vurdere, om arbejdet er  

 foreneligt med reglerne om arbejde i efterlønsperioden.
Til § 13. Andre indtægter, der ikke medfører fradrag I denne bestemmelse er opregnet en række arbejdsfrie indtægter, som ikke  

 medfører fradrag.
Bestemmelsen er ikke udtømmende.
Har medlemmet en indtægt,  

 der kan sidestilles med de nævnte indtægter, og som ikke er omfattet af andre  

 bestemmelser i denne bekendtgørelse, medfører indtægten ikke fradrag i  

 efterlønnen.
Til § 14. Fradragets beregning Ved beregning af fradraget i henhold til de bestemmelser, der er nævnt i §  

 14, stk. 1 og stk. 2, anvendes følgende fremgangsmåde:
 Indtægten omregnes til timer pr. uge/måned, og fradraget sker pr.  

 uge/måned.
 Indtægt/pension (pr. uge/måned) : omregningssatsen = timetal.
 Det beløb, der skal fradrages i efterlønnen, er det beløb, der svarer til  

 medlemmets efterløn for det beregnede timetal.
 For fuldtidsforsikrede i kasser, der udbetaler for 4 henholdsvis 5 uger,  

 fratrækkes timetallet i det antal timer, der svarer til overenskomstmæssig  

 fuld ugentlig arbejdstid.
 For deltidsforsikrede i kasser, der udbetaler for 4 henholdsvis 5 uger,  

 fratrækkes timetallet i det antal timer, der svarer til 2/3 af  

 overenskomstmæssig fuld ugentlig arbejdstid.
 For medlemmer, der får udbetalt efterløn for en måned ad gangen,  

 fratrækkes timetallet fra 160,33 timer for fuldtidsforsikrede og 106,83 timer  

 for deltidsforsikrede.
Hvis medlemmet fx får udbetalt pension en gang årligt, eller hvis der sker  

 efterreguleringer, beregnes og foretages fradraget på det tidspunkt, hvor  

 pensionen udbetales.
Fradraget foretages om nødvendigt over flere  

 udbetalingsperioder.
 Ved fradrag i henhold til de bestemmelser, der er nævnt i stk. 3,  

 foretages fradraget krone for krone.
