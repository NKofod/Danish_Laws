Fremsat den 3. november 2006 af Rune Lund (EL),  

 Frank Aaen (EL), Per Kaalund (S),  

 Mogens Lykketoft (S), Naser Khader (RV),  

 Morten Østergaard (RV), Steen Gade (SF),  

 Holger K.
Nielsen (SF), Lars‑Emil Johansen (SIU),  

 Høgni Hoydal (TF) og Kuupik Kleist (IA) Forslag til folketingsbeslutning om  

 undersøgelse af CIA-flys aktiviteter på dansk, grønlandsk og  

  

 færøsk territorium m.v.
 Folketinget pålægger regeringen, jf. reglerne i lov nr. 359 af  

 2. juni 1999 om undersøgelseskommissionen med senere ændringer:
  

 	  

 at nedsætte en  

 undersøgelseskommission  i overensstemmelse med Europarådets resolution  

 1507  

 vedtaget den 27. juni 2006 i Europarådets Parlamentariske Forsamling   

 med  

 henblik på at afdække fremmede staters og deres efterretningstjenesters  

 aktiviteter på dansk, grønlandsk og færøsk territorium samt regeringens  

 kendskab hertil,   

 	  

 at sikre, at dansk,  

 grønlandsk og færøsk territorium ikke vil kunne bruges af CIA til ulovlige  

 bortførelser og transporter af fanger eller til hemmelige fængslinger, ved at  

 iværksætte de foranstaltninger, som menneskerettighedsorganisationen Amnesty  

 International har anbefalet i rapporten »Below the radar: Secret flights to  

 torture  

 and »disappearance«« udgivet den 5. april 2006.
Bemærkninger til forslaget Det har gennem længere tid været kendt, at USAs  

 efterretningstjeneste har kørt et hemmeligt udleveringsprogram kaldet  

 »extraordinary renditions« (ekstraordinære udleveringer). Programmet  

 indebærer,  

 at CIA driver en række fængsler rundtomkring i verden, som fanger hemmeligt  

 transporteres til for at blive afhørt under mishandling og tortur.
Denne  

 CIA-aktivitet strider imod en lang række internationale konventioner,  

 herunder  

 FNs konvention mod tortur.
CIAs fly og fængsler har været genstand for megen international  

 opmærksomhed, herunder fra en række menneskerettighedsorganisationer.
Også  

 Europarådet har været meget involveret i arbejdet med at afdække CIAs  

 aktiviteter på europæisk territorium i sagen.
Udtalelser fra USAs præsident, George Bush, den 6. september  

 2006 er endnu en konkret anledning til at tage sagen op.
George Bush har  

 indrømmet,  

 at CIA driver hemmelige fængsler.
Det er den første officielle indrømmelse af  

 slagsen.
Da CIA-flyenes aktiviteter hænger sammen med eksistensen af de  

 hemmelige fængsler, er dette endnu et selvstændigt argument for at lave en  

 undersøgelse af, hvorledes Danmark har været involveret i CIAs  

 »extraordinary  

 renditions«-program.
Dette beslutningsforslag består af både en bagudrettet del og en  

 fremadrettet del.
De to dele er lige vigtige.
 Den bagudrettede del er vigtig for at kende sandheden om en  

 eventuel dansk involvering i CIAs aktiviteter vedrørende CIA-fly og  

 hemmelige  

 fængslinger.
 Den fremadrettede del skal sikre, at CIAs aktiviteter  

 vedrørende CIA-fly og hemmelige fængslinger ikke kan foregå i Danmark.
Det bagudrettede arbejde: en undersøgelse af  

 CIAs aktiviteter på dansk territorium Europarådets Parlamentariske Forsamling vedtog tirsdag den 27.  

 juni 2006 en resolution om CIA-fly og hemmelige fængslinger.
Denne resolution  

 slog fast, at både CIA-flyene og de hemmelige fængslinger er en kendsgerning,  

 som  

 der er solid dokumentation for.
Resolutionen slog ligeledes fast, at CIA-fly  

 har opereret på europæisk territorium og bortført personer.
Der findes indtil flere dokumenterede konkrete sager.
Dette  

 gælder f.eks. sagen om Ahmed Agiza og Muhammed al-Zery, der i december 2001  

 blev bortført i Sverige.
Herefter blev de fløjet til  

 Egypten, hvor de blev afhørt, mens de var  

 fængslede, og blev udsat for mishandling og tortur.
Ligeledes gælder det den tyske statsborger Khaled Al-Masri, som  

 i december 2003 blev bortført i Makedonien.
Han var på ferie, men blev  

 kidnappet, bedøvet og transporteret til Afghanistan.
Her blev Al-Masri holdt  

 fanget i 5 måneder og afhørt under tortur.
Al-Masri blev løsladt, da CIA  

 fandt  

 ud af, at de havde taget fejl af ham og en anden med et lignende efternavn.
Resolutionen konkluderede, at der endnu ikke har været nogen  

 »rygende pistol« med hensyn til at kunne bevise hemmelige fængslinger på  

 europæisk territorium.
Der er stærke indikationer, men ikke nok til at sige,  

 at  

 der med sikkerhed er foregået hemmelige fængslinger.
 Resolutionen vedtog også, at der i alle lande bør gennemføres  

 undersøgelser, der skal afdække, om de enkelte lande direkte eller indirekte  

 har været involveret i CIA-flyenes aktiviteter og deres transporter af fanger  

 til hemmelig fængsling.
 Den vedtagne tekst lyder på dette punkt således:
»19.8. ensure  

 that independent, impartial and effective investigations are carried out into  

 any serious allegation that the territory, including airports or airspace,  

 have  

 been used in the context of rendition or secret detention.
Such investigation  

 should examine thoroughly any action taken by state or foreign agents linked  

 to  

 acts of rendition as well as laws or practices which may facilitate such  

 acts.  

 The scope and findings of the investigation should be made public; 19.9. ensure  

 that any person responsible for human rights violations in connection with  

 renditions or secret detentions, including those who have aided or abetted  

 these crimes, are brought to justice; 19.10. ensure  

 that all victims of rendition or secret detention have access to an effective  

 remedy and obtain prompt and adequate reparation, including restitution,  

 rehabilitation and fair and adequate financial compensation.« Ifølge forslagsstillernes  

 oversættelse lyder resolutionen således:
19.8. sikre, at  

 uafhængige, upartiske og effektive undersøgelser bliver gennemført ved alle  

 seriøse påstande om, at et territorium, herunder lufthavne og luftrum, er  

 blevet anvendt i forbindelse med udleveringer eller hemmelige fængslinger.  

 Sådanne undersøgelser skal grundigt undersøge enhver handling relateret til  

 udleveringer foretaget af statens eller fremmede agenter såvel som love eller  

 praksisser, der kan facilitere sådanne handlinger.
Resultatet af  

 undersøgelsen  

 skal offentliggøres.
 19.9. sikre, at enhver  

 person ansvarlig for krænkelser af menneskerettighederne i forbindelse med  

 udleveringer eller hemmelige fængslinger, herunder dem, der har bidraget til  

 eller støttet disse forbrydelser, bliver stillet til ansvar.
 19.10. sikre, at alle ofre  

 for udleveringer eller hemmelige fængslinger har adgang til hjælp og får  

 hurtig  

 og adækvat oprejsning, herunder erstatning, rehabilitering og rimelig og  

 adækvat økonomisk kompensation.
Undersøgelsen bør tage udgangspunkt i Amnesty Internationals  

 liste over kendte CIA-fly.
Undersøgelsen skal dække overflyvninger såvel som  

 mellemlandinger og landinger på dansk, grønlandsk og færøsk territorium samt  

 afdække, hvorvidt der er foregået fangetransporter.
 I fald det påvises, at USA eller andre stater uden forudgående  

 eller efterfølgende at have informeret danske myndigheder herom har anvendt  

 dansk luftrum eller danske lufthavne, skal dette resultere i, at den danske  

 regering skal meddele, at dette vil få konsekvenser for samarbejdet.
Det fremadrettede arbejde: at undgå dansk  

 involvering i ulovlige CIA-aktiviteter For at sikre, at CIAs aktiviteter vedrørende CIA-fly og  

 hemmelige fængslinger ikke kan foregå i Danmark, indebærer dette  

 beslutningsforslag, at Amnesty Internationals anbefalinger i rapporten »Below  

 the radar: Secret flights to torture and »disappearance«« udgivet den 5.  

 april  

 2006, gennemføres i Danmark.  

 Anbefalingerne  

 lyder således:
   

 	  

 »Identify to the aviation authorities any  

 plane or helicopter used to carry out the missions of the intelligence  

 services  

 as a state aircraft, even if the aircraft in question is chartered from a  

 private company.
   

 	  

 Ensure that airports and airspace are not  

 used to support and facilitate renditions or rendition flights.
  

 	  

 Maintain and update a register of aircraft  

 operators whose planes have been implicated in rendition flights, and require  

 them to provide detailed information before allowing them landing or fly-over  

 rights.
Such information should include: the full flight plan of the  

 aircraft,  

 including onward stops and full itinerary, the full names and nationalities  

 of  

 all passengers on board, and the purposes of their travel.
   

 	  

 If any passengers are listed as prisoners  

 or detainees, more detailed information about their status and the status of  

 their flight should be required, including their destination and the legal  

 basis for their transfer.
   

 	  

 Refuse access to airspace and airfields if  

 requested information is not provided.
   

 	  

 If there are grounds to believe that an  

 aircraft is being used in connection with renditions or other human rights  

 violations, board the plane or require it to land for inspection.
  

 	  

 If such inspection indicates that the  

 flight is being used for the unlawful transfer of people, or other human  

 rights  

 violations, the flight should be held until the lawfulness or otherwise of  

 its  

 purpose can be established, and appropriate law enforcement action taken.« Ifølge forslagsstillernes oversættelse lyder anbefalingerne  

 således:
   

 	  

 Over for luftfartsmyndighederne identificere alle fly og  

 helikoptere, der anvendes til efterretningsmissioner som statslige fly, også  

 når disse er lejet af private firmaer.
   

 	  

 Sikre, at lufthavne og luftrum ikke anvendes til at støtte eller  

 facilitere udleveringer og udleveringsflyvninger.
   

 	  

 Opretholde og opdatere et register over flyoperatører, hvis  

 luftfartøjer har deltaget i udleveringsflyvninger, og kræve, at de udleverer  

 detaljeret information, før de gives landings- eller overflyvningstilladelse.  

 Sådan information skal indeholde: fuldstændige planer for flyvningen,  

 herunder  

 mellemlandinger, og alle passagerers fulde navne, nationaliteter og  

 rejseformål.
   

 	  

 Hvis nogle af passagererne er fanger eller tilbageholdte, skal  

 der kræves yderligere information om deres og flyvningens status, herunder  

 deres destination og det juridiske grundlag for deres overførelse.
   

 	  

 Nægte adgang til lufthavne eller luftrum, hvis oplysningerne  

 ikke tilvejebringes.
   

 	  

 Hvis der er årsag til at tro, at et luftfartøj anvendes i  

 forbindelse med udleveringer eller andre krænkelser af menneskerettighederne,  

 skal flyet bordes, eller der skal kræves, at det lander for inspektion.
   

 	  

 Hvis en sådan inspektion indikerer, at flyet bliver brugt til  

 ulovlige overførelser af personer eller andre menneskerettighedskrænkelser,  

 skal luftfartøjet tilbageholdes, indtil lovligheden kan blive bekræftet eller  

 der i modsat fald kan iværksætte passende retshåndhævelse.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om undersøgelse af CIA-flys aktiviteter på dansk,  

 grønlandsk og  

  

 færøsk territorium m.v.
(Beslutningsforslag nr.
B 24).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
