 I tilslutning til § 12, stk. 1, i justitsministeriet, direktoratet for  

 kriminalforsorgens cirkulære af 18. december 1980 om de indsattes adgang til  

 brevveksling og besøg m.v. og § 12, stk. 1, i justitsministeriet,  

 direktoratet for kriminalforsorgens cirkulære af 19. december 1980 om  

 varetægtsarrestanters adgang til brevveksling og besøg m.v. fastsættes  

 følgende regler om faste besøgende til indsatte:
 § 1.  Institutionen bistår indsatte, der kun har ringe  

 forbindelse med omverdenen, med at formidle besøg af egnede personer som  

 faste besøgende.
 Stk. 2.  Formålet med besøgsordningen er, at den  

 indsatte får lejlighed til at tale med en person, der ikke er knyttet til  

 institutionen, om såvel almene emner som sine egne personlige og sociale  

 forhold.
 § 2.  Den faste besøgende skal godkendes af  

 institutionens leder.
 § 3.  Der bør i institutionen udpeges en eller flere  

 personer blandt personalet med den opgave at formidle kontakt mellem indsatte  

 og faste besøgende.
 § 4.  Det vil i almindelighed være rigtigst, at  

 institutionernes nærmere udformning af ordninger vedrørende faste besøgende  

 sker efter drøftelse med repræsentanter for de indsatte eller på anden måde i  

 samråd med de indsatte.
§ 5.  Den faste besøgende skal have fornødne  

 oplysninger om den indsattes forhold.
Den indsatte skal forinden have  

 erklæret sig indforstået med, at de pågældende oplysninger gives.
 § 6.  Den faste besøgende må kun efter samråd med  

 institutionens leder foretage henvendelser til andre myndigheder eller til  

 private personer om den indsattes personlige eller sociale forhold eller  

 iøvrigt foretage dispositioner for den indsatte.
 § 7.  Såfremt den indsatte er indforstået dermed, kan  

 den faste besøgende underrette institutionen om forhold, der kan have  

 betydning for den indsatte.
 § 8.  Den besøgende må ikke uden institutionslederens  

 samtykke modtage noget af den indsatte eller indlede sig med ham i forhold  

 vedrørende køb, salg, leje eller lignende.
 Stk. 2.  De almindelige regler om besøg finder i øvrigt  

 anvendelse.
§ 9.  Den faste besøgende har tavshedspligt med hensyn  

 til de forhold, som vedkommende bliver bekendt med.
Forinden besøgsordningen  

 iværksættes, skal den pågældende underskrive en erklæring herom.
 § 10.  Besøgsordningen omfatter ikke  

 varetægtsarrestanter, der har forbud mod besøg.
 § 11.  Denne cirkulærskrivelse træder i kraft den 1.  

 juni 1985.
 Stk. 2.  Samtidig ophæves cirkulærskrivelse af 1.  

 oktober 1970.
 E.B.
E.
Steiner (Til kriminalforsorgens anstalter og arresthusene).
