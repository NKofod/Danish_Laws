 Undervisningsministeren fastsætter efter forhandling med finansministeren  

 aflønningsregler m.v. for ledere og lærere inden for lov om  

 fritidsundervisning m.v., jfr. lovbekendtgørelse nr. 236 af 24. april 1987 §§  

 10, 11, 63 og 64.
Finansministeren fastsætter de tilsvarende regler for ledere og lærere  

 inden for lov om specialundervisning for voksne, jfr. lovbekendtgørelse nr.  

 256 af 4. maj 1987 § 6 og inden for lov om undervisning af voksne  

 indvandrere, jfr. lov nr. 355 af 4. juni 1986 § 7. I.
LØNSYSTEMET Lønsystemet vedrører tre HOVEDOMRÅDER:
 HOVEDOMRÅDE 1. ALMEN UNDERVISNING.
Kap.
I: Almene ungdomsskolekurser, prøveforberedende undervisning,  

 erhvervsmæssige kurser og knallertundervisning.
Kap.
III: Almen fritidsundervisning for voksne, aftenhøjskoler og  

 erhvervsmæssige kurser.
 HOVEDOMRÅDE 2. SPECIALUNDERVISNING EFTER LOV OM FRITIDSUNDERVISNING M.V.
HOVEDOMRÅDE 3. UNDERVISNING EFTER DE NÆVNTE TO SÆRLIGE LOVE. (lov om  

 specialundervisning for voksne og lov om undervisning af voksne indvandrere) Lønningerne er inden for hvert hovedområde opdelt i tre NIVEAUER:
- BEGYNDELSESLØN (B-løn) - GRUNDLØN (G-løn) - ANCIENNITETSLØN (A-løn) SPECIALUNDERVISNINGSTILLÆG Til undervisning efter hovedområderne 2. og 3. er knyttet et tillæg pr.  

 time, hvis størrelse er beregnet med udgangspunkt i  

 specialundervisningstillægget til lærere i Folkeskolen - grundbeløb pr. 1.  

 oktober 1984 kr. 11.871,34. (Tillægget pr. time udgør herefter pr. 1. april  

 1987 kr. 12,50).  II.
BEREGNING AF LØNNINGERNE.
 1.
 GENERELT OM TIMELØNNINGER TIL LÆRERE.
 GRUNDLØNNEN er udgangspunkt for beregning af alle timelønninger.  

 Grundlønnen beregnes som en middelløn for lærere i Folkeskolen divideret med  

 årsnormen for disse (for tiden 1053 timer/år).
 BEGYNDELSESLØNNEN er fastsat som grundlønnen minus 15 % (fra 1. april 1988  

 : Grundlønnen minus 14 %).
 ANCIENNITETSLØNNEN er fastsat som grundlønnen plus 12,5 %.
 2.
 SPECIELT OM TIMELØNNINGER TIL LÆRERE VED ALMEN UNDERVISNING.
 Ved beregningen ovenfor under II, 1. fremkommer umiddelbart  

 timelønningerne for ALMEN UNDERVISNING.
 3.
 SPECIELT OM TIMELØNNINGERNE TIL LÆRERE VED SPECIALUNDERVISNING EFTER LOV  

 OM FRITIDSUNDERVISNING M.V.
 Timelønningerne for SPECIALUNDERVISNING EFTER LOV OM FRITIDSUNDERVISNING  

 M.V. (hovedområde 2.) er timelønningerne for almen undervisning, jfr. ovenfor  

 under II, 1. forhøjet med specialundervisningstillægget samt et ureguleret  

 kronetillæg på kr. 2,35.
 Lærere, der lønnes efter II, 2. og 3. ovenfor, er ikke omfattet af  

 ferielovens regler, d.v.s., at der ikke udover timelønnen ydes  

feriegodtgørelse.
 4.
 SPECIELT OM TIMELØNNINGER TIL LÆRERE VED UNDERVISNING EFTER DE SÆRLIGE  

 LOVE.
 Timelønningerne for UNDERVISNING EFTER DE SÆRLIGE LOVE (hovedområde 3.) er  

 timelønningerne for almen undervisning, jfr. ovenfor II, 1. forhøjet med  

 specialundervisningstillægget og reduceret med et ureguleret kronebeløb på  

 kr. 2,00.
Til disse lønninger ydes feriegodtgørelse efter ferielovens regler (for  

 tiden med 12,5 % ).  III.
FOREDRAGSRÆKKER.
 Statens tilskud udgør 1/3 af foredragshonoraret pr. foredrag, pr.  

 1. april 1987 dog højst kr. 314,10.
 Kommunens tilskud udgør et beløb af mindst samme størrelse.
Deltagernes andel udgør det resterende beløb.
Andelen pr. deltager  

 vil således afhænge af det anslåede deltagerantal og den samlede  

 honorarudgift for foredragsrækken.  IV.
LEDERHONORAR.
 Der findes indenfor cirkulærets område følgende typer af ledere:
 1. Heltidsbeskæftigede ledere i normerede stillinger.
 2. Heltidsbeskæftiget pædagogisk medhjælp i normerede  

 stillinger.
 3. Heltidsbeskæftigede honorarlønnede ledere.
 4. Deltidsbeskæftigede honorarlønnede ledere.
 5. Deltidsbeskæftiget honorarlønnet pædagogisk  

 medhjælp.
 Typerne 1. - 3. beskrives nærmere nedenfor under A.
 Typerne 4. og 5. beskrives nærmere nedenfor under B.1. - 3. og C.
A.
HELTIDSBESKÆFTIGEDE LEDERE M.FL.
 Beregningen af løn eller honorar til heltidsbeskæftigede ledere m.fl. er  

 fastsat i særskilte regler, for tiden:
- Cirkulære af 5. august 1970 vedrørende ungdomsskolen,  

 fritidsundervisningslovens kap.
I.
- Lov om fritidsundervisning m.v. § 10, stk. 2 - Vejledende retningslinier af juli 1970 vedrørende fritidsundervisning  

 for voksne, fritidsundervisningslovens kap.
III.
 For heltidsbeskæftigede ledere med virksomhed inden for en af de to  

 særlige love anvendes de vejledende retningslinier fra juli 1970 tilsvarende.
 Om kombineret ledervirksomhed, se nedenfor under C.
B.
DELTIDSBESKÆFTIGEDE LEDERE M.FL.
 1. UNGDOMSSKOLEN.
 Honoraret til deltidsbeskæftigede, honorarlønnede ledere samt til  

 honorarlønnet pædagogisk medhjælp beregnes som 20 % af medarbejdertimetallet  

 ganget med den til enhver tid gældende  grundløn ved almen  

 undervisning.
 Efter 3 års ledervirksomhed beregnes honoraret som 20 % af  

 medarbejdertimetallet ganget med den til enhver tid gældende  

anciennitetsløn ved almen undervisning.
 2. FRITIDSUNDERVISNING FOR VOKSNE.
Ved beregningen af timetallet medregnes alle former for  

 fritidsundervisning.
Et foredrag i en foredragsrække beregnes i denne  

 forbindelse som 6 timer ved almen undervisning.
 Honoraret til deltidsbeskæftigede, honorarlønnede ledere samt til  

 honorarlønnet pædagogisk medhjælp beregnes som 10 % af  

 undervisningstimetallet ganget med den til enhver tid gældende grundløn ved  

 almen undervisning.
 Efter 3 års ledervirksomhed beregnes honoraret som 10 % af  

 undervisningstimetallet ganget med den til enhver tid gældende  

 anciennitetsløn ved almen undervisning.
 Honoraret udbetales af kommunen til den pågældende.
 3. UNDERVISNING ALENE EFTER DE SÆRLIGE LOVE.
 Ved beregning af timetallet medregnes kun timetallet efter de to særlige  

 love.
 Honoraret til deltidsbeskæftigede, honorarlønnede ledere samt til  

 honorarlønnet pædagogisk medhjælp beregnes som 10 % af  

 undervisningstimetallet ganget med den til enhver tid gældende grundløn ved  

 almen undervisning.
 Efter 3 års ledervirksomhed beregnes honoraret som 10 % af  

 undervisningstimetallet ganget med den til enhver tid gældende  

 anciennitetsløn ved almen undervisning.
 Til det således beregnede honorar ydes feriegodtgørelse efter ferielovens  

 regler (for tiden med 12,5 %).
 Honoraret inklusive feriegodtgørelse udbetales af amtskommunen direkte til  

 den pågældende.
C.
KOMBINERET UNDERVISNING.
GENERELT Såfremt ledervirksomheden omfatter undervisning efter både kapitel III i  

 lov om fritidsundervisning m.v. og efter den ene og/eller den anden af de  

 særlige love gælder følgende:
Institutionens samlede undervisningstimetal inden for kombinationsområdet  

 danner grundlag for afgørelsen af, om der kan eller skal ansættes en  

 heltidsbeskæftiget leder, jfr.
Vejledende retningslinier af juli 1970.
 Såfremt kombinationsområdet rummer virksomhed såvel efter  

 fritidsundervisningsloven som efter en af/begge de særlige love, opgøres  

 antallet af undervisningstimer efter de særlige love som en kvotadel af  

 institutionens samlede timetal.
Kommunens foretager udbetalingen af honorar m.v.
Amtskommunen refunderer  

 kommunen de løndele m.v., der angår undervisning efter de særlige love.
A.
HELTIDSBESKÆFTIGEDE LEDERE.
Honoraret til heltidsbeskæftigede ledere, jfr.
IV., A. beregnes på  

 baggrund af institutionens samlede undervisningstimetal inden for  

 kombinationsområdet.
Honoraret udbetales af kommunen til den pågældende.
 Ved en heltidsbeskæftiget leders fratræden ydes feriegodtgørelse for den  

 del af honoraret, som svarer til den særlige kvotadel, jfr. ferielovens § 14,  

 stk.3.
 Kommunen udbetaler den del af honoraret, som svarer til den beregnede  

 kvotadel samt feriegodtgørelse ved fratræden direkte til den  

 heltidsbeskæftigede leder.
B.
DELTIDSBESKÆFTIGEDE LEDERE SAMT PÆDAGOGISK MEDHJÆLP.
 Ved beregning og udbetaling af honoraret til deltidsbeskæftigede,  

 honorarlønnede ledere samt til honorarlønnet pædagogisk medhjælp anvendes  

 reglerne i IV., B.2. og B.3. tilsvarende.
 Timetallet, der lægges til grund for den pædagogiske medhjælps honorar,  

 beregnes efter punkt 5. i Vejledende retningslinier af juli 1970. Det  

 fremkomne timetal fordeles på henholdsvis fritidsundervisning for voksne og  

 undervisning efter de særlige love svarende til den ovenfor nævnte  

 kvoteopdeling.
V.
TIMELØNSCIRKULÆRER.
 Cirkulærer, der indeholder timelønninger m.v. for de ovennævnte, udsendes  

 særskilt.
VI.
ANCIENNITET.
 Reglerne for anciennitetsoptjening før 1. april 1987 er optaget som  

 bilag A. sidst i dette cirkulære.
 1. GENERELT.
 Der indføres med virkning fra 1. april 1987 et nyt system for  

 anciennitetsoptjening, hvorefter man kan sammenføre anciennitet mellem og  

 inden for hovedområderne 1., 2. og 3, såfremt undervisningen er gennemført  

efter 1. april 1987.
Der indføres endvidere en overgangsordning, se nedenfor under VII.
Ved TIMELØNNET undervisning inden for de nævnte hovedområder optjenes anciennitet, der har betydning for:
- TIMELØNNEDE LÆRERES LØNNIVEAU - BEREGNING AF HONORAR TIL DELTIDSBESKÆFTIGEDE LEDERE - BEREGNING AF HONORAR TIL PÆDAGOGISK MEDHJÆLP Anciennitet optjent uden for fritidsundervisningslovens og de to  

 særlige loves område kan ikke medregnes her.
 Virksomhed efter den grønlandske fritidsundervisningslov medregnes dog som  

 virksomhed efter fritidsundervisningsloven.
Kommunen/initiativtageren er overfor læreren forpligtet til at
udfærdige dokumentation for læste timer 2. OPTJENING AF ANCIENNITET EFTER DE NYE REGLER a.
 BEGYNDELSESLØN gives til den, der ansættes uden anciennitet fra  

 cirkulærets område.
 GRUNDLØN opnås efter 200 timers godkendt undervisning på begyndelsesløn  

 fordelt over mindst 2 år.
 ANCIENNITETSLØN opnås efter 600 timers godkendt undervisning på grundløn  

 fordelt over mindst 3 år.
 Disse almene krav til aktiviteternes omfang kaldes i det følgende
kravet til timer/år.
(Eksempel. 600 timer på grundløn over mindst 3 år: ( 600 G/ 3år ) b.
 En lærer skal have undervist i mindst 200 timer fordelt over mindst 2 år  

 for at overgå fra B-løn til G-løn.
 c.
Lærere, der begynder undervisning i året 1987/88 eller senere, vil kunne  

 sammenlægge timer på B-løn fra samtlige undervisningsområder.
Når  

 timer/år-kravet (200 B/2 år) er opfyldt, vil vedkommende have ret til G-løn  

 ved al undervisning.
 d.
Når der således er opnået ret til G-løn, kan G-lønstimer fra samtlige  

 undervisningsområder sammenlægges.
Når timer/år-kravet (600 G/3 år) er  

 opfyldt, opnås ret til A-løn ved al undervisning.
 e.
 Ved et år i denne forbindelse forstås perioden 1. august til 31.  

 juli.
 f.
 Skift fra et lønniveau til et andet kan således tidligst ske:
* når kravene til timer/år er opfyldt inden 31. juli og * når et nyt kursus begynder efter den 1. august samme år eller senere.
Dog kan - eksempelvis - den, som pr. 1. august i et år har undervist i  

 mindst 3 år på grundløn (opfylder årskravet), men som pr. denne dato  

 ikke har læst 600 timer på grundløn (ikke opfylder timekravet), opnå  

 anciennitetsløn ved starten af et nyt kursus, når timekravet forud er  

 opfyldt.
Dette kan godt ske midt i et år.
 3. EKSEMPLER EFTER DE NYE REGLER.
 Figurerne i det følgende viser mulighederne for sammenlægning af timer  

efter de nye regler for en lærer som ikke har undervist på de  

 omfattede områder forud for undervisningsåret 1987/88.
Fig.
I Figuren viser at vedkommende efter de nye regler kan begynde på  

 G-løn på samtlige områder i 89/90, hvor timer/år-kravet for opnåelse af G-  

 løn samlet er opfyldt.
 Tilsvarende vil samtlige timer, der læses i 92/93 eller senere, kunne  

 honoreres med A-løn, fordi timer/år-kravet for opnåelse af A-løn samlet er  

 opfyldt.
VII.
OVERGANGSORDNING.
 Overgangsordningen gælder de lærere, som har undervist inden for et  

 eller flere af de omfattede undervisningsområder såvel før som efter 1. april  

 1987.
 DER GÆLDER FØLGENDE OVERGANGSREGLER:
Anciennitet for undervisning inden 1. april 1987 fastsættes på grundlag af  

 de tidligere gældende regler (se bilag). Ancienniteten udtrykkes som antal  

 timer/år på det senest opnåede lønniveau (eksempelvis 200 timer over 2 år på  

 grundløn eller 200 G/2 år.) Den således konstaterede anciennitet kan sammenlægges med anciennitet  

 (timer/år) på samme lønniveau opnået efter 1. april 1987 på grundlag  

 af de nu gældende regler (eksempelvis 200 G/2 år FØR 1.4.87 + 100 G/1 år EFTER 1.4.1987 = 300 G/3  

 år).
 Lærere, der på et eller flere områder har undervist såvel før som efter 1.  

 april 1987, og som begynder undervisning på et nyt område, optjener på det  

 nye område anciennitet efter de nu gældende regler.
 Med henblik på at fastsætte ancienniteten for tiden inden 1. april 1987  

 foretages pr. 31. marts 1987 en slutopgørelse for timer/år -  

særskilt for hvert af områderne:
1. (kap.
I alm.uv.) 2. (kap.
I spec.uv.) 3. (kap.
III alm.uv.) og 4. (kap.
III spec.uv. og de to særlige love).
 For lærere, der har undervist på et område før året 1986/87, og som  

 underviser på samme område i året 1986/87 og senere, foretages slutopgørelsen  

 ved starten af året 1987/88. For lærere, der har undervist før året 1986/87,  

 men som ikke underviser i dette år, foretages slutopgørelsen, ved begyndelse  

 af undervisning påny.
 Ligesom hidtil, er det ikke muligt at sammenlægge timer, der  

 aflønnes efter forskellige lønniveauer (eksempelvis G-løns-og A-lønstimer).
Perioden 1. august 1986 til 31.marts 1987 regnes i denne forbindelse som 1 år - det sidste år som indgår i  

 slutopgørelsen.
 Timerne læst i denne periode indgår tilsvarende i slutopgørelsen.
Perioden 1. april 1987 til 31. juli 1987 medregnes i året 87/88 - det første år efter de nye regler -, der  

 således kommer til at omfatte 16 måneder.
 Dog medregnes timer i perioden 1. april til 31. juli 1987 som et  

 selvstændigt år for den, som begynder undervisning på et nyt område på  

 begyndelsesløn i perioden 1. april til 31. juli 1987.
 Timerne læst i denne periode indgår ellers i året 87/88.
 Slutopgørelsens timer/år sammenlægges med timer/år læst efter 1. april  

 1987 opgjort efter de nye regler.
 Når summen af timer/år fra slutopgørelsen og tiden efter 1. april 1987  

 opfylder timer/år-kravene, opnås herefter henholdsvis G-løn eller A-løn på de  

 enkelte undervisningsområder.
 EKSEMPEL EFTER OVERGANGSORDNINGEN.
Figur.
II SÆRLIG OVERGANGSORDNING FOR B-LØN Kravet til timer/år for at gå fra B-løn til G-løn er for den, der i  

86/87 begyndte på B-løn 100(B)/2 år.
Kravet opfyldes på samme måde  

 som anført ovenfor vedrørende overgangssituationen.
VIII.
IKRAFTTRÆDELSESBESTEMMELSER.
 Dette cirkulære har virkning fra den 1. april 1987.
 Fra samme tidspunkt ophæves:
 Undervisningsministeriets cirkulærer af 8. juli og 25. september 1981 om  

 aflønningsregler for ledere og lærere i ungdomsskolen og ved  

 fritidsundervisning for voksne.
 Undervisningsministeriets cirkulæreskrivelse af 19. december 1979 om  

 ledere og lærere ved den kompenserende specialundervisning for voksne  

 oprettet på privat initiativ.
 Undervisningsministeriets cirkulære af 27. april 1984 om ydelse af  

 feriegodtgørelse til timelønnede ledere og lærere ved kompenserende  

 specialundervisning for voksne.
 Undervisningsministeriets cirkulære af 16. juli 1984 om ydelse af  

 feriegodtgørelse til timelønnede ledere og lærere ved kompenserende  

 specialundervisning.
 Undervisningsministeriets cirkulære af 16. juli 1984 om aflønning af  

 timelønnede lærere samt af ledere ved kompenserende specialundervisning i  

 henhold til § 1, stk. 3 i lov om specialundervisning for voksne.
 Undervisningsministeriets skrivelse af 12. september 1984 om  

 feriegodtgørelse til ledere og pædagogisk medhjælp ved kompenserende  

 specialundervisning.
 Undervisningsministeriets skrivelse af 8. august 1986 om aflønning af  

 timelønnede lærere samt af ledere ved undervisning af voksne indvandrere pr.  

 1. august 1986.
 Undervisningsministeriets cirkulære af 14. maj 1987 om aflønningsregler  

 for ledere og lærere efter kapitel I og III i lov om fritidsundervisning m.v.  

 samt efter lov om specialundervisning for voksne og efter lov om undervisning  

 af voksne indvandrere.
 Bilag.
 FØR 1. APRIL 1987 VAR REGLERNE FOR ANCIENNITETSOPTJENING FØLGENDE:
 Hidtil har man kun kunnet sammenlægge timer/år indenfor to skarpt adskilte  

 hovedgrupper af undervisning:
 Timer/år optjent i ungdomsskolen ved specialundervisning kunne  

 nedtælles ved fastsættelse af lønanciennitet for ungdomsskolens almene  

 undervisning, men ikke omvendt.
 Timer/år optjent i ungdomsskolen kunne ikke overføres til  

 fritidsunderundervisning for voksne (herunder de to særlige love) og  

 omvendt.
 Timer/år optjent ved fritidsundervisningslovens specialundervisning  

 for voksne (samt de to særlige love), der samlet opfattedes som et område,  

 kunne medtælles ved fastsættelse af lønniveau ved den almene undervisning for  

 voksne men ikke omvendt.
 Anciennitet kunne overføres mellem ethvert af de tre områder.
 For at overgå fra et lønniveau til det følgende krævedes det, at  

 vedkommende skulle have undervist et vist antal år på det foregående niveau.
 Ved overgang fra grundløn (G-løn) til anciennitetsløn (A-løn) krævedes det  

endvidere, at vedkommende skulle have læst et vist antal timer.
 Kravet til timer/år skulle være opfyldt inden 31. juli i et år for at få  

 virkning for et nyt kursus, begyndt efter 1. august samme år - eller senere.
 Undervisningsministeriet, den 4. januar  

 1988.
 P.m.v.
 e.b.
 Mogens Lunge.
 (* 1) Retten til A-løn er her opnået efter de hidtil gældende regler i  

 1985/86 eller tidligere - d.v.s. inden de nye reglers ikrafttræden.  

 Dette indebærer, at der ikke fra 1. august 1987 opnås ret til A-løn  

på øvrige områder, hvor der eventuelt begyndes aktivitet.
 Men retten til A-løn bevares for kap III almen  

 undervisning, der gennemføres efter de nye reglers ikrafttræden.
 (G) og (A) uden angivelse af timetal markerer, hvilket lønniveau, der  

 skulle anvendes, hvis der gennemføres undervisning.
I figuren ovenfor vil således 200(G)/2 år - slutopgjort for perioden  

 indtil 31. marts 1987 - kunne sammenlægges med 400(G)/2 år sammenlagt efter  

 de nye regler.
Vedkommende vil kunne opnå A-løn ved samtlige  

 undervisningsområder i 89/90.
Tilsvarende vil i kap.
III spec.uv. m.v. 80(B)/2 år - slutopgjort for  

 perioden indtil 31. marts 1987 - kunne sammenlægges med 70 (B)/ 0 år.).  

 Vedkommende vil kunne opnå G-løn for specialundervisning m.v. fra 1. august  

 1987 (året 87/88), og vil allerede i 89/90 være omfattet af den generelle ret  

 til A-løn.
 Efter overgangsreglen kan vedkommende begynde på G-løn på samtlige  

 områder, når timer/år-kravet for opnåelse af G-løn samlet er opfyldt.
 Tilsvarende vil samtlige timer kunne honoreres med A-løn, når  

 timer/år-kravet for opnåelse af A-løn samlet er opfyldt.
