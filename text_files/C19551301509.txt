(Til samtlige eksportører af huder) I henhold til italienske indførselsbestemmelser, der træder i kraft den 1.  

 marts 1955, skal enhver forsendelse af huder herfra landet til Italien være  

 ledsaget af en attest udstedt af en af veterinærdirektoratet dertil  

 autoriseret dyrlæge.
 Af attesten skal fremgå, at de pågældende huder har været vådsaltet i en  

 periode af ikke under 30 dage.
Ved udstedelse af attesten skal benyttes en særlig formular.
Hæfter  

 indeholdende 50 eksemplarer af denne formular skal af dyrlægen rekvireres fra  

 veterinærdirektoratets afdeling for kødkontrol, Nyropsgade 37, København V.,  

 og skal betales af virksomheden.
Firmaer, der måtte ønske at eksportere huder til Italien, kan rette  

 henvendelse til veterinærdirektoratet med anmodning om at få autoriseret en  

 dyrlæge til udstedelse af den fornævnte attestation.
Udgifterne derved er det  

 offentlige uvedkommende.
 Landbrugsministeriet, den 22. februar  

 1955.
