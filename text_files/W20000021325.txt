Skrivelse om, hvorvidt et byrådsmedlem,  

 der er idømt 10 dagbøder á 200 kr. for  

 overtrædelse af straffelovens § 232, er valgbar (Fra Valgbarhedsnævnet til et byråd) Ved brev af 1. marts 2000 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 31. januar 2000 ved Y  

 Landsret er idømt 10 dagbøder hver på 200 kr. med  

 forvandlingsstraf af hæfte i 10 dage for overtrædelse af  

 straffelovens § 232.
 Det fremgår af sagen, at retten efter  

 bevisførelsen fandt at kunne lægge til grund, at den  

 pågældende den 17. september 1997 ca. kl. 11.30 på et  

 dagcenter i X-by krænkede en kvindelig assistents blufærdighed,  

 idet den pågældende pressede sit underliv mod kvinden og  

 befølte hendes bryster.
 I denne anledning skal man meddele, at  

 Valgbarhedsnævnet har fundet, at den begåede handling uanset de  

 krav, der må stilles til personer, der beklæder hverv som medlem  

 af kommunale råd ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
