Skriftlig fremsættelse (23. februar 2005) Fødevareministeren  

  

 (Hans Chr.
Schmidt) :
 Herved tillader jeg mig for Folketinget at fremsætte:
Forslag til lov om  

 jordfordeling og offentligt køb og salg af fast ejendom til jordbrugsmæssige  

 formål m.m. (  

 Jordfordeling  

 sloven) (Lovforslag nr.
L 5).
 Lovforslaget er en sammenskrivning af lov om jordfordeling  

 mellem landejendomme (jordfordelingsloven) og lov om offentlig fremskaffelse  

 af  

 jord til jordbrugsmæssige formål m.m. (Jordkøbsloven). Lovforslaget er en  

 genfremsættelse af det tidligere fremsatte lovforslag L 103.
 Formålet med lovforslaget er at foretage en modernisering af  

 lovgivningen på området, herunder særligt af de dele af lovteksterne, der  

 vedrører miljø- og naturprojekters gennemførelse i det åbne land, og at  

 tilpasse lovens tekst til at omfatte jordfordelinger, som omfatter  

 almindelige  

 arronderingsmæssige forhold med offentlig støtte efter EU-reglerne for  

 udvikling af landdistrikterne.
Forslaget viderefører i vid udstrækning de gældende bestemmelser  

 i de to love, men lovforslaget medfører en forenkling af kriterierne for det  

 offentliges erhvervelser og afhændelser af fast ejendom, som gennemføres med  

 hjemmel i lovene.
Loven skal erstatte de to hidtidige love.
 Lovforslaget muliggør, at de opgaver, som Direktoratet for  

 FødevareErhverv udfører i forbindelse med gennemførelse af jordfordelinger,  

 helt eller delvist kan udlægges til private.
Fra at være en offentlig støtte til gennemførelse af  

 jordomlægninger til fremme af driftsforholdene i landbruget, er  

 jordfordelingsinstrumentet  

 i de senere år mere og mere blevet anvendt som instrument til realisering af  

 naturgenopretningsprojekter o.l.
Især har etableringen af vådområdeprojekter  

 i  

 Vandmiljøplan II vist, at principperne i de tidligere jordlove om opkøb af  

 jord  

 til jordbrugsmæssige formål og om jordfordeling er særdeles velegnede  

 værktøjer til såvel gennemførelse af forhandlinger med berørte lodsejere som  

 den tekniske og juridiske berigtigelse af indgåede handler.
Lovforslaget bygger på den særlige sammenhæng mellem  

 jordfordeling og muligheden for gennem jordkøb at etablere en jordpulje, idet  

 gennemførelse af jordfordeling ved arealkrævende projekter i det åbne land  

 som  

 hovedregel forudsætter tilstedeværelsen af puljejord.
Opkøb af puljejord uden  

 for projektområderne er et effektivt redskab til at fremskaffe  

 erstatningsarealer til berørte landbrugsbedrifter.
Hermed holdes  

 produktionsapparatet intakt, hvilket ofte er en afgørende forudsætning for  

 lodsejernes frivillige deltagelse i projekterne.
Det er således nødvendigt  

 for  

 fastholdelse af princippet om, at det er frivilligt at deltage i en  

 jordfordeling, der fremmer gennemførelsen af et natur- og miljøprojekt, at  

 der  

 er mulighed for at kunne tilbyde de berørte lodsejere erstatningsarealer.
 Lovforslaget danner således grundlag for, at der er et samlet  

 instrument til rådighed, der kan sikre, at realiseringen af arealkrævende  

 projekter i det åbne land bliver til gavn for både landbrugserhvervet,  

 naturen  

 og miljøet.
Lovforslaget viderefører i vid udstrækning bestemmelserne i de  

 gældende love.
Ud over den formelle hjemmel til køb af puljejord videreføres  

 hjemmelen til at pålægge forkøbsret for staten til såkaldt frijord, dvs.  

 landbrugsjord uden landbrugspligt med henblik på, at arealerne senere kan  

 blive  

 sammenlagt med en landbrugsejendom.
Derudover videreføres den hjemmel til køb  

 af jord til kolonihaveformål  

  

 (oprettelse  

 af nye havekolonier, tilvejebringelse af erstatningsarealer og erhvervelse af  

 eksisterende haver),  

  

 som har været i de tidligere jordlove.
I forbindelse  

 med vedtagelsen af kolonihaveloven i 2001 introduceredes begrebet  

 varige  

 kolonihaveområder, der kun kan nedlægges, såfremt væsentlige  

 samfundsmæssige  

 interesser nødvendiggør dette.
I sådanne tilfælde skal der stilles  

 erstatningsarealer  

 til rådighed.
Det fastsættes i kolonihaveloven, at kolonihaver på statsejet  

 jord er varige.
Som følge af vedtagelsen af kolonihaveloven blev både  

 planloven  

 og jordkøbsloven ændret.
Planloven for at sikre, at der bliver udlagt nye  

 kolonihaveområder, navnlig i hovedstadsområdet, og jordkøbsloven for at give  

 mulighed for at erhverve arealer med eksisterende havekolonier.
Afledt af lovenes praktiske anvendelse gennem mange år uden  

 gennemgribende ændringer, er der behov for, at både jordfordelingsloven og  

 jordkøbsloven bliver ajourført.
En sammenskrivning af lovene vil samtidig  

 medføre regelforenkling og fokusering af jordlovgivningen og skal derfor ses  

 i  

 sammenhæng med lov om landbrugsejendomme og lov om drift af landbrugsjorder,  

 der trådte i kraft 1.september 2004.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets velvillige behandling.
