Branchevejledning for benzin- og  

 olieforurenede grunde Miljøstyrelsens vejledning nr. 11  1998 Appendiks 3.6 til Miljøstyrelsens vejledning om  

 oprydning på forurenede lokaliteter 1 Indledning 1.1 Formål og baggrund 1.2 Oliebranchens Miljøpulje 2 Virksomhed og produktbeskrivelse 2.1 Formål og baggrund 2.2 Olieprodukter, beskrivelse og salg 2.2.1 Salg 2.2.2 Sammensætning 2.3 Anlægstyper 2.3.1 Tankstationer, detailsalg for  

 motorbrændsstoffer 2.3.2 Servicestationer, detailsalgssteder med  

 værkstedsfaciliteter 2.3.3 Villaolietanke 3 Undersøgelsesstrategi 3.1 Forureningskilder 3.1.1 Tankstationer 3.1.2 Servicestationer 3.1.3 Villaolietanke 3.2 Undersøgelsesprocedure 3.3 Orienteringsfasen 3.3.1 Tank/servicestation 3.3.2 Villaolietanke 3.4 Analyser 3.4.1 Kemiske analyser - jordprøver 3.4.2 Kemiske analyser -vandprøver 3.4.3 Kemiske analyser -luftprøver 4 Litteraturliste Bilag 1 1. Indledning 1.1. Formål og baggrund I den generelle vejledning om oprydning af forurenede lokaliteter er  

 overordnet beskrevet, hvorledes forureningsundersøgelser og  

 afværgeforanstaltninger gennemføres /1/. I tilknytning til den  

 generelle vejledning er nærværende forureningsspecifikke  

 vejledning udarbejdet.
Vejledningen er udarbejdet på baggrund af de  

 erfaringer der er opnået inden for undersøgelse og  

 afværgeforanstaltninger på tidligere benzinstationer i  

 forbindelse med Oliebranchens Miljøpuljes virke siden etableringen i  

 december 1992.
 Nærværende vejledning skal benyttes sammen med den generelle  

 vejledning om oprydning af forurenede lokaliteter og vejledning i  

 prøvetagning og analyse af jord /1, 2/. Vejledningen indeholder  

 anvisninger og status over viden om forurening af grunde, hvor der har ligget  

 eller stadig ligger nedgravede tanke til opbevaring af olieprodukter  

 (benzinstationer, fyringsolietanke m.m).
Regulering Indretningen af benzinstationer er reguleret i henhold til  

 Miljøbeskyttelseslovens § 42, dog skal der søges om  

 spildevandstilladelse og godkendelses af befæstelse i henhold til  

 kapitel 3 og 4 i Miljøbeskyttelsesloven.
Indretningen og etableringen  

 af nedgravede tanke med et rumindhold på op til 200.000 l, og  

 overjordiske tanke med et rumindhold op til 10.000.000 l er reguleret af  

 Bekendtgørelse om kontrol med oplag af olie m.v.  

 (Olietankbekendtgørelsen) /3/. Olietankbekendtgørelsen  

 foreskriver tillige indretning og etablering af andre tanke til oplag af  

 olieprodukter og lign.
Derudover er indretningen og etableringen af  

 tankanlæg på benzinstationer o.lign. reguleret af forskrifterne i  

 »Tekniske forskrifter for brandfarlige væsker« /4/.
Benzinudskillere Indretningen af benzinudskillere kan ske i henhold til »Benzin- og  

 olieudskilleranlæg på servicestationer« /5/, eller »Forskrifter  

 vedrørende indretning, drift og tømning af olie- og  

 benzinudskillere samt sand-/slamfang i Københavns Kommune« /6/.
 Tanke der ligger uden for de i Olietankbekendtgørelsen angivne  

 rumindhold, se ovenfor, kræver speciel godkendelse i henhold til  

 Kapitel 5 i Miljøbeskyttelsesloven.
Vaskehal Såfremt der forefindes vaskehal på benzinstationen, skal  

 indretningen af denne ske i henhold til forskrifterne i  

 »Autoværkstedsbekendtgørelsen« /7/.
Benzinstationer Siden begyndelsen af dette århundrede, har der i Danmark været  

 mere end 10.000 detailsalgssteder (benzinstationer) for  

 motorbrændstoffer.
Disse har haft en størrelse varierende fra en  

 enkelt tank på mindre end 1 m 3 til store anlæg med  

 mere end 10 tanke med en samlet kapacitet på over 100 m3.  

 Anlæggene har tillige haft en driftsperiode varierende fra få  

 år til mere end 50 år.
Det er forventet i branchen, at der ved  

 årtusindskiftet vil være ca. 2000 benzinstationer tilbage.  

 På figur 1.1. kan udviklingen i antallet af detailsalgssteder i Danmark  

 inden for de sidste 30 år ses.
 Figur 1.1. Strukturelle udvikling i antallet af  

 detailsalgssteder i Danmark siden 1965 /8/.
Villaolietanke Miljøstyrelsen har i 1996 gennemført en  

 spørgeskemaundersøgelse til udvalgte kommuner vedrørende  

 forureninger fra olietanke der benyttes til boligopvarmning (villaolietanke).  

 På baggrund af undersøgelsen er det estimeret, at der i alt er  

 ca. 500.000 olietanke der benyttes til opvarmning (bolig, kontor, industri  

 m.m.). Af disse er det skønnet at ca. 200.000 er nedgravet.
Det er  

 på baggrund af denne undersøgelse tillige estimeret, at der sker  

 ca. 140 uheld om året med villaolietanke, der fører til  

 forurening.
Raffinaderier I Danmark findes der 2 raffinaderier (Statoils raffinaderi ved Kalundborg  

 og Shell raffinaderiet i Fredericia). Tidligere fandtes der tillige et  

 raffinaderi ved Stigsnæs, Skælskør (Q8). På disse  

 anlæg bliver der produceret/håndteret en lang række af  

 forskellige mineralolieprodukter, spændende fra de helt lette  

 benzintyper, over forskellige petroleumsprodukter (f.eks. jetfuel) til  

 forskellige gasolier (såsom diesel og fyringsolie) og videre til de  

 tungere motorolie.
Derudover bliver der produceret en række  

 enkeltstoffer bl.a. benzen og svovl.
Endelig bliver der håndteret en  

 lang række tilsætningsstoffer (primært benzinadditiver)  

 såsom Methyl-tertiær-Butyl-Ether (MTBE). Disse anlæg vil  

 ikke blive nærmere beskrevet i denne vejledning.
De generelle  

 vejledningers anvisninger med hensyn til prøvetagning,  

 analyseparametre og -metoder, jord- og grundvandskvalitetskriterier samt  

 koncept for risikovurderinger, vil dog kunne finde anvendelse i forbindelse  

 med en eventuel undersøgelse på disse anlæg.
Olieproduktoplag Endelig findes der en række store olieproduktoplag rundt omkring i  

 landet, primært i form af forsvarets og de civile beredskabslagre, samt  

 benzinselskabernes centrale depoter m.m.
Disse anlægstyper vil heller  

 ikke blive nærmere behandlet i denne vejledning.
Denne og de generelle  

 vejledningers anvisninger vedr. prøvetagning, analyse,  

 kvalitetskriterier/acceptkriterier, risikovurderinger m.m. vil også  

 finde anvendelse på disse anlægstyper.
1.2. Oliebranchens Miljøpulje Oliebranchens Miljøpulje (OM) er den største oprenser af  

 benzin- og olieforurenede grunde.
To sæt aftaler I december 1992 blev der indgået to aftaler, som har til hensigt at  

 sikre en hurtig og miljømæssig forsvarlig oprydning på  

 detailsalgssteder for benzin.
De to aftaler var dels en frivillig  

 administrativ aftale og en finansieringsaftale for oliebranchen.
Administrative aftale Den administrative aftale er indgået mellem Oliebranchens  

 Fællesrepræsentation, Kommunernes Landsforening,  

 Amtsrådsforeningen i Danmark, Københavns- og Frederiksbergs  

 kommuner samt Miljøstyrelsen, og har til formål at sikre en  

 miljøprioriteret rækkefølge for oprydninger på  

 nedlagte detailsalgssteder for autobenzin.
Finansielle aftale Den finansielle aftale er Oliebranchens interne aftale, hvorefter 9  

 olieselskaber er blevet enige om at tilvejebringe midler til oprydningen.
I  

 alt indbetaler olieselskaberne årligt ca. 125 millioner kr.
De enkelte  

 selskabers indbetaling er fastsat forholdsmæssigt på baggrund af  

 deres salg af benzin.
Tilmelding til OM Kommunerne og amterne kan indtil d. 1. april 1999 indstille projekter hvor  

 der tidligere har været detailsalg for motorbrændstoffer nedlagt  

 før d. 1. oktober 1991. Kommunerne kan tilmelde projekter hvor man i  

 henhold til Miljøbeskyttelsesloven skulle have udstedt påbud om  

 undersøgelse og oprydning.
Amterne kan tilmelde projekter hvor man i  

 henhold til Affaldsdepotloven skulle have udarbejdet  

 undersøgelsesoplæg og eventuelt afværgeprojekt.
 Oliebranchen kunne indtil d. 31. december 1995 tilmelde projekter for  

 anlæg der var i drift efter d. 1. oktober 1991, og hvor ejeren  

 ønsker at stoppe driften.
 Der er pr. 1. juli 1998 tilmeldt ca. 5.800 anlæg, hvoraf OM allerede  

 har gennemført undersøgelser og efterfølgende  

 iværksat afværgeforanstaltninger over for eventuel forurening  

 på ca. 1.500. Ved udgangen af tilmeldingsfristen forventes det, at der  

 i alt vil være tilmeldt ca. 7.500 anlæg fordelt på ca. 860  

 fra oliebranchen, ca. 500 fra kommunerne og ca. 6.000 fra amterne.
Prioritering Til at prioritere mellem de mange tilmeldte grunde er der udviklet et  

 miljøprioriteringssystem, der tildeler hver grund en miljøscore  

 efter følgende kriterier:
Grundvandets sårbarhed Arealanvendelsen (bolig, industri  

 m.m.) Hvorvidt der er vandindvindinger i  

 området Recipienters sårbarhed (søer,  

 åer m.m.) Sandsynlighed for forurening I prioriteringen tages der primært hensyn til grundvandets  

 sårbarhed, herunder om der er tale om, at lokaliteten er beliggende i  

 et område med særlige drikkevandsinteresser, jf. udpegningen i  

 Regionplan 97, og arealanvendelsen.
Miljøpuljerådet Det er Miljøpuljerådet der foretager den årlige  

 prioritering af de tilmeldte grunde.
Rådet består af  

 repræsentanter for de parter der har underskrevet  

 administrationsaftalen.
Det forberedende prioriteringsarbejde udføres  

 af Miljøpuljerådets sekretariat i Miljøstyrelsen.
Pr. 1. maj 1998 har OM gennemført undersøgelser og  

 efterfølgende oprydninger på mere end 1.200 tidligere  

 benzinstationer.
Det forventes at der kan iværksættes  

 undersøgelser og oprydninger på ca. 400 grunde pr. år.
Afgrænsning Der er i denne vejledning specielt fokuseret på benzinstationer, da  

 det er vurderet, at disse anlæg er de mest kritiske i relation til  

 forureningstyper og omfang.
 I kapitel 2 beskrives de forureningskilder der oftest identificeres i  

 forureningsundersøgelser på tankstationer og ved villatanke samt  

 miljøbelastningen af jord og grundvand, som kan forventes fra disse.  

 For udvalgte branchespecifikke forureningskomponenter gives kemiske data.
 I kapitel 3 beskrives en fremgangsmåde til at finde relevante  

 historiske oplysninger frem, anbefalinger af hvilke kilder, som er relevante  

 at undersøge, og hvilke stoffer/produkter der bør  

 undersøges for.
I kapitel 4 er der givet en oversigt over anvendt litteratur 2. Virksomhed og produktbeskrivelse 2.1. Formål og baggrund Indhold Afsnittet beskriver de almindelige produkttyper, der håndteres  

 på detailsalgssteder for motorbrændstoffer, samt indretning og  

 drift af disse.
Herudover indgår der også en beskrivelse af  

 olietanke der benyttes til andre formål, primært til opvarmning i  

 forbindelse med beboelse (herefter benævnt villaolietanke).
Formål Formålet med kapitlet er, at skabe grundlag for en optimal  

 tilrettelæggelse af en forureningsundersøgelse og eventuel  

 senere oprensning på stationerne/villaolietankene.
Det er  

 nødvendigt med kendskab til stationernes/villaolietankenes indretning  

 og funktion, når forureningskilder skal kortlægges i forbindelse  

 med planlægning af boreprogram.
Tankstationer/servicestationer Af praktiske grunde skelnes mellem tankstationer og servicestationer, idet  

 forureningstyper og -kilder kan være forskellige.
Ved tankstation  

 forstås en station, hvor der sker detailsalg af motorbrændstof,  

 mens der på en servicestation desuden foretages service af forskellig  

 art på biler.
Servicestationerne er derfor indrettet med  

 værksted/smørehal/vasketunnel og lign.
Villatanke Med villatanke menes der alle tanke hvori der opbevares olieprodukter der  

 benyttes til opvarmning af boliger, kontorer, industribygninger m.m.
2.2. Olieprodukter, beskrivelse og salg 2.2.1. Salg De produkttyper der er af interesse er dieselolie/fyringsgasolie, benzin,  

 petroleum og smøreolie.
 Danmarks totalforbrug af de relevante olieprodukter fordelte sig i 1997  

 med 2,6 mio. m3 benzin, 2,9 mio. m3 dieselolie, 1,6  

 mio. m3 fyringsgasolie, 11.000 m3 petroleum og 96.000  

 m3 smøreolie /8/.
Antal anlæg Siden afslutningen af 1. verdenskrig er der etableret 10.000 tankstationer  

 i Danmark.
Af disse var de ca. 2.600 stadig i funktion i 1996. Af disse  

 anlæg havde ca. 600 anlæg tilmeldt sig til Oliebranchens  

 Miljøpulje, hvorfor disse inden for den nærmeste  

 årrække i forbindelse med lukning skal undersøges og  

 oprenses for eventuel forurening.
Ejerforhold Ca. 1/4 af benzinsalgsstederne ejes af olieselskaberne.  

 Størstedelen af disse salgssteder er drevet af en forpagter, mens en  

 mindre del drives af selskaberne selv.
Den resterende 3/4 er forhandlerejede anlæg.
Omsætningen er  

 generelt mindre på de forhandlerejede anlæg end på de  

 selskabsejede anlæg.
 Tendens i branchen går i retning af, at der bliver færre  

 forhandlerejede anlæg, og flere selskabsejede anlæg.
2.2.2. Sammensætning Motorbrændstof og smøremidler er fremstillet ud fra  

 råolie og tilsat additiver.
Råolien består af kulbrinter og  

 mindre mængder af andre forbindelser som NSO-forbindelser (kulbrinter  

 indeholdende nitrogen, svovl eller oxygen). Ved raffinering af råolie  

 udvindes talrige fraktioner fra de let flygtige fraktioner benzin og  

 petroleum til de moderate flygtige gasolier, som diesel og let fyringsolie,  

 og til sidst de tungt flygtige fuelolie/tung fyringsolie.
Olieprodukter produceres i henhold til den tekniske specifikation frem for  

 den kemiske sammensætning.
De ønskede egenskaber kan opnås  

 ved anvendelse af forskellige processer og ved tilsætning af  

 additiver.
 I bilag 1 er typiske sammen sætninger for benzin og diesel  

 beskrevet, samtidige med at additiverne er listet.
 På benzin- og mineralolieforurenede lokaliteter kan der  

 således forventes de hovedstofgrupper, som er opstillet i tabel  

 2.1.
Af tabel 2.2 ses, at visse stofgrupper er mobile og spredes til poreluften  

 og dermed til atmosfæren eller evt. indeklimaet i huse, andre  

 stofgrupper udvaskes til grundvandet.
Nogle stofgrupper er mindre mobile, men  

 det skal dog bemærkes, at benzin og mineralolie er væsker, som  

 kan sive igennem jordlag, langs udgravninger og samle sig oven på  

 vandspejlet og dermed sprede sig i grundvandsstrømningens retning.
I tabel 2.2 gives en overordnet oversigt og gruppering af de  

 fysisk/kemiske egenskaber, nedbrydelighed og toksisitet for  

 hovedstofgrupperne.
Oversigten har til formål at vise de potentielle  

 sprednings- og eksponeringsveje samt mulige effekter på mennesker og  

 omgivelser.
Tabel 2.1 Hovedstofgrupper i benzin og diesel, se også  

 bilag 1 Benzin Diesel Vægt % BTEX, herunder Benzen Toluen Ethylbenzen + xylener Andre monoaromater C9-C11 Naphthalen + alkylnaphthalener Andre lettere polyaromater 2-3 ringe Øvrige PAH'er 4-7 ringe Alifatiske hydrocarboner C4-C9 >C9 Alicykliske hydrocarboner C4-C9 >C9 Tilsætningsstoffer MTBE (Blyfri benzin) 1,2-dibromethan (Blyholdig benzin) 1,2-dichlorethan (Blyholdig benzin) 10-44 2-6 0,7-15 7-23 5-20 0,4 - 0,01 36-70 0,1-2 0,9-9 - 0-15* 0,01 0,01 0,25-0,5 0,02-0,1 0,07 0,15 - ?8 22 0,8 (< 5) - 41-68 - 11-32 - - - *	I Danmark er det i dag kun 98 oktan benzin der  

 indeholder MTBE i koncentrationer på ca. 2 % Før et stof kan udøve en toksisk effekt, skal mennesker  

 eller omgivelserne eksponeres for stoffet.
Derfor er visse toksiske stoffer  

 mindre problematiske i forureningssituationen, fordi de ikke er mobile, og  

 eksponering af mennesker eller omgivelser normalt ikke vil forekomme.
Tabel 2.2 Oversigt over fysisk/kemiske egenskaber og  

 toksisitet Flygtighed Vandopløselighed Adsorption til jord Aerob nedbrydning Akut toksisitet Kronisk toksisitet Lugtgener BTEX, herunder Benzen Toluen Ethylbenzener + xylener Andre monoaromater C9-C11 Naphthalen og alkylnaphthalener Andre lettere aromater 2-3 ringe PAH'er 3-7 ringe Alifatiske hydrocarboner C4-C9 >C9 Alicykliske hydrocarboner C4-C9 >C9 Tilsætningsstoffer MTBE 1,2-dibromethan 1,2-dichlorethan +++ +++ +++ ++ +/++ + + ++/+++ +/++ +++ ++ +++ +++ +++ +++ +++ +++ ++ ++ ++ + +/++ + ++/+++ + +++ +++ +++ ++ ++ ++ ++ ++ ++/++ +++ ++/+++ +++ ++/+++ +++ + + + +++ +++ +++ +++ ++/+++ ++ +/++ +++ +++ ++/+++ +/++ + + + ++ ++ ++ + ++ + + + + + + + ++/+++ ++ +++ ++ ++ +/++ +/++ +/++ +++ +/++ ++ +/++ ++ + +++ +++ ++ ++ +++ +++ +++ +++ +++ +/+++ +/++ +++ + +++ + ++ Høj                                           +++ Mellem                                       ++ Lav                                               + >1 kPa1) 0,01-1 kPa <0,01 kPa >100 mg/l 2-100 mg/l <2 mg/l log Kow >4 log Kow 2-4 log Kow <2 <3 mdr.
3 mdr. - 1 år >1 år Meget høj/høj giftighed2) Moderat giftighed Lav giftighed <1 mg/m3 1-100 mg/m3 >100 mg/m3 1 2 2.3. Anlægstyper Motorbrændstof 2.3.1. Tankstationer, detailsalg for motorbrændstoffer På tankstationer sker overvejende detailsalg af motorbrændstof  

 til biler og i mindre grad salg af motorolie (smøreolie). Stationerne  

 er indrettet med et antal pumpeøer, hvorfra produkterne fyldes  

 på bilerne.
Motorolien leveres - og opbevares - i tromler og dunke,  

 medens motorbrændstofferne opbevares i underjordiske tanke.
Lagertanke/produktanlæg Lagertankene til motorbrændstofferne har typisk en størrelse  

 på 8.000 liter til 50.000 liter.
De store tanke kan være delt i  

 sektioner indeholdende forskellige produkter.
Omkring tankene er der lagt  

 finkornet grusmateriale.
Fra lagertankene suges eller trykkes produkterne i  

 rørledninger til salgsstanderne, hvor bilisterne påfylder  

 brændstoffet.
 På figur 2.1 er vist en principskitse af tankstationens  

 produktanlæg.
Figur 2.1 Tankstationens produktanlæg,  

 principskitse Påfyldning Påfyldningen af lagertankene sker i dag gennem rørledning fra  

 en central påfyldningsplads, som består af beton eller anden fast  

 belægning med fald til afløb.
Afløbet fra  

 påfyldningspladsen går normalt gennem sandfang og  

 benzin/olieudskiller inden sammenløb med andre vandstrømme.
 Specielt ældre salgssteder har ikke været udstyret med  

 påfyldningsplads med fast overflade og afløb gennem  

 benzin/olieudskiller, men med gennemsivelige overflader.
Udluftning Ved påfyldning af lagertankene fjernes den fortrængte luft  

 gennem udluftningsrør, der typisk er 2-3 meter høje og placeret  

 i skel eller ved en bygning.
På ældre stationer kan  

 udluftningsrørene være noget lavere.
Værksted 2.3.2. Servicestationer, detailsalgssteder med  

 værkstedsfaciliteter Servicestationerne har tilsvarende anlæg til brændstofsalg som  

 beskrevet under tankstationer.
Derudover findes værksted f.eks. med  

 smøregrav og med vaskehal.
Afløb fra vaskehal vil oftest  

 passere sandfang og benzin/olieudskiller.
Der kan også være  

 afløb fra smøregrave, men ofte samles spildet i en sump.
En  

 principskitse for indretning af servicestationer fremgår af figur  

 2.2.
Andre aktiviteter Af andre mulige aktiviteter på servicestationer kan nævnes  

 rustbeskyttelse med forudgående afrensning af vognene, maling og  

 lakering.
Det vil sige, at mandskabet på servicestationer  

 håndterer og oplagrer produkter som smøreolie, hydraulikolie,  

 spildolie, rustbeskyttelsesmidler, opløsningsmidler, malingsrester,  

 alkohol- og glykolforbindelser.
Forureningsspredning Som følge af det store antal nedgravede produkt- og  

 afløbsrør, vil eventuelle spild eller utætheder i  

 tanke/rørsystemer således kunne sprede sig over et stort  

 areal.
Andre tanke 2.3.3. Villaolietanke Ifølge BBR-registret er der fuldt dækkende oplysninger om  

 størrelse og type olietank hos 151.000 parcelhuse.
Herudover er der  

 oplysninger om ca. 44.000 olietanke tilknyttet stuehuse på landet.  

 Disse tal er dog ifølge Danmarks Statistik noget fejlbehæftede.  

 Baseret på skøn fra tankproducenter og olieleverandører  

 m.m. skønnes det, at der i Danmark er 480.000 ejendomme med oliefyr.  

 Heraf er de ca. 200.000 nedgravet og de 280.000 overjordiske tanke.
Disse  

 tanke skønnes alle til at være under 6.000 l.
Herudover  

 skønnes det at der er ca. 18.000 tanke over 6.000 l.
Det vil sige at  

 der i alt er ca. 500.000 olietanke i brug.
Figur 2.2 Servicestationens indretning, principskitse Indretning Indretningen af villaolietanke sker i henhold til  

 Olietankbekendtgørelsen /3/. Der er i bekendtgørelsen  

 retningslinier for hvorledes selve tanken skal fremstilles, hvordan  

 rørsystemet skal indrettes, procedurer for etablering af tanken  

 på ejendommen, herunder regler for nedgravning, regler for tilsyn med  

 tanken til forebyggelse af uheld m.m.
Tidligere var der udbredt brug af  

 dobbeltstrenget rørsystem mellem tanken og selve oliefyret, dvs. et  

 rør der førte olien frem til fyret, og et rør der  

 førte uforbrugt olie tilbage til tanken.
I henhold til nyt udkast til  

 olietankbekendtgørelse skal alle villaolietanke med dobbeltstrenget  

 rørsystem ændres til enkeltstrenget rørsystem.
3. Undersøgelsesstrategi 3.1. Forureningskilder De forureningskilder, der ofte identificeres i  

 forureningsundersøgelser på tankstationer samt ved  

 villaolietanke, bliver gennemgået i det følgende.
Naturligvis  

 kan der optræde andre forhold end de her beskrevne, som  

 erfaringsmæssigt /12/ er de hyppigste.
 Desuden nævnes de almindeligste kilder til forurening på  

 servicestationer og villaolietanke.
Lagertanke 3.1.1. Tankstationer Ved og under lagertankene ses ofte olieprodukter i jorden, som kan  

 være forårsaget af spild ved overfyldning af lagertankene eller  

 af utætheder i rørledninger eller tanke som følge af  

 bl.a. manglende tankkvalitet, manglende omhyggelighed i forbindelse med  

 nedlægning og montage samt de stedlige jordbunds- og  

 grundvandsforhold.
Påfyldning Spild ved direkte påfyldning af lagertanke er behandlet ovenfor.
Der  

 kan dog også være forurening ved centrale  

 påfyldningsanlæg for flere lagertanke.
Her er det især  

 utætte samlinger af rør og brønde og deciderede uheld ved  

 påfyldning, der er årsag til forurening.
Udluftningsrør Ved overfyldning af lagertanke kan der ske udslip gennem  

 udluftningsrørene.
Denne form for forurening kan være udbredt,  

 men normalt overfladenær.
Rørsamlinger Der findes ikke beskyttelsesnormer for rørføringer.  

 Tæringer og utætte samlinger i rør er derfor ofte  

 årsag til forurening.
Afløb Afløbssystemerne, og herunder især benzin/olieudskillerne, er  

 meget ofte årsag til forurening i jorden.
Det skyldes overvejende  

 utætte samlinger mellem rør og brønde, eventuelt  

 kombineret med bagfald på ledningen.
Udskiller Ved benzin/olieudskiller bestående af betonringe ses almindeligvis  

 utætheder mellem betonringene, som sammen med manglende tømning  

 af udskilleren, kan forårsage udslip til jorden.
Udbredelse Forurening ved benzin/olieudskiller samt lagertanke optræder oftest  

 tæt omkring kilden, men til stor dybde.
Utætte  

 rørledninger kan derimod forårsage en udbredt forurening, ikke  

 mindst fordi produkterne let transporteres i gruskassen omkring  

 ledningen.
Detailsalg Ved detailsalget kan der også ske forurening.
Det sker ved spild  

 under tankning og ved fejl og service på pumperne.
Specielt ved  

 dieselpumperne ses meget spild, men normalt kun ret overfladenært.
3.1.2. Servicestationer Foruden de ovennævnte forureningskilder, er der ved  

 servicestationerne yderligere risiko for forurening ved nedennævnte  

 aktiviteter.
Vaskehal Ved sandfanget på afløbet fra vaskehallen kan der  

 optræde forurening med olieprodukter.
Det gælder også  

 olie/benzinudskilleren, og denne problematik er allerede behandlet  

 ovenfor.
Smøregrav Hvis bund af smøregrav er utæt, eller der er utætheder  

 i et afløb, kan der ske forurening.
Oplag På servicestationer findes ofte oplag af diverse produkter til  

 bildrift, så som motorolie, spildolie, rustbeskyttelsesmidler etc. (se  

 bilag 1) samt akkumulatorer.
Spildolien opbevares i nogle tilfælde i en  

 jordtank.
I disse tilfælde gælder de samme betragtninger som  

 anført under lagertanke for brændstof.
Diverse Aktiviteter som maling, lakering og undervognsbehandling kan give  

 anledning til betydelig forurening.
Det er vigtigt at samle oplysninger om  

 dels anvendte produkter, dels de arealer, der har været anvendt, inden  

 programmet for forureningsundersøgelsen sammensættes.  

 Forureningsforholdene omkring disse aktiviteter vil ikke blive behandlet i  

 detaljer her.
Udbredelse For såvel smøregrav som oplag gør det sig  

 gældende, at der primært er tale om relativt højtkogende  

 og tungtopløselige produkter.
Eventuel forurening fra disse  

 aktiviteter, vil derfor oftest optræde tæt omkring kilden.
Tanken 3.1.3. Villaolietanke Ved og under tanken kan der være olieprodukter i jorden, som kan  

 være forårsaget af spild ved overfyldning af tanken eller af  

 utætheder i rørledninger eller tank som følge af bl.a.  

 manglende tankkvalitet, manglende omhyggelighed i forbindelse med  

 nedlægning og montage samt de stedlige jordbunds- og  

 grundvandsforhold.
Rørsamlinger Der findes ikke beskyttelsesnormer for rørføringer.  

 Tæringer og utætte samlinger i rør er derfor ofte  

 årsag til forurening.
For overjordiske tanke er specielt  

 rørføringen et problem, da denne vil være fritliggende i  

 større eller mindre grad, hvilket øger risikoen for brud.  

 Brugen af tostrenget rørsystem har tillige vist sig at være  

 årsag til forureningen.
Forureningen ses i hovedparten af  

 tilfældene i tilbageløbsrøret.
Udbredelse Forurening ved tanken optræder oftest tæt omkring kilden, men  

 til stor dybde.
Utætte rørledninger kan derimod forårsage  

 en udbredt forurening, specielt ind under huset, ikke mindst fordi  

 produkterne let transporteres i gruskassen omkring ledningen, og fundamentet  

 under huset.
3.2. Undersøgelsesprocedure Undersøgelsen udføres overordnet som anført i  

 Miljøstyrelsens vejledning i prøvetagning og analyse /2/ samt  

 vejledning i oprydning af forurenede grunde /1/. Vejledningerne indeholder en  

 række appendiks med anvisninger for udførelse af borearbejde,  

 udtagning af jord- og vandprøver, feltmålinger m.m.
Desuden er  

 givet eksempler på en række blanketter, som er nyttige under  

 feltarbejdet og ved fremsendelse af prøver til laboratoriet.
I dette  

 kapitel suppleres derfor overvejende med oplysninger af særlig  

 betydning for undersøgelser på detailsalgssteder for benzin.
Opmærksomheden skal henledes på, at der på  

 detailsalgssteder for autobenzin håndteres og opbevares brandfarlige  

 produkter, og at disse har en skadelig virkning på helbredet.
Med  

 hensyn til sikkerhedsforanstaltninger, såsom f.eks.  

 åndedrætsværn, ved undersøgelserne henvises til  

 arbejdsmiljølovgivningen generelt og de vejledninger m.m., som er  

 udarbejdet af Arbejdstilsynet /13/.
Historisk beskrivelse 3.3. Orienteringsfasen Ved udarbejdelse af en historisk beskrivelse af de aktiviteter der har  

 været knyttet til lokaliteten, er det især af betydning at  

 få oplysninger om de aktiviteter og installationer, som er  

 anført i tabel 3.1.
Ved henvendelse til olieselskaberne, myndigheder m.m. har erfaringerne  

 vist, at det er vigtigt at understrege, at alle oplysninger, også om  

 tidligere installationer m.m., har interesse.
For detailsalgssteder indhentes  

 der desuden oplysninger om andre aktiviteter på grunden, både  

 før og eventuelt efter salget af benzin, som kan have medført  

 forurening af grunden.
Tabel 3.1 Checkliste ved indhentning af oplysninger om  

 detailsalgsstedet Installationer/aktiviteter Tanke Olie/benzinudskillere Pumpeøer Oplæg (smøreolier, spildolie, motorolie, akkumulatorer  

 m.m.) Værksted (smøregrav, undervognsbehandling m.m.) Påfyldnings- og udluftningsstudse Rørføringer Kloakker og dræn Vaskehal Anvendte produkter Spild, lækage m.m.
Kilde til oplysninger BBR Oliebranchens Fællesrepræsentation Kommunens bygge- og miljøsag Brandinspektør Amternes byggesagsarkiv Interview Politiets arkiv »Oplag af brandfarlige væsker« og »Generelle  

 brandsynssager« Olieselskabet (evt. flere) Centralforeningen af benzinforhandlere i Danmark Kommunens miljøtilsyn Grundejer, forhandler/forpagter Besigtigelse Forsikringsselskaber 3.3.1. Tank/servicestation Der indsamles oplysninger om områdets geologi, hydrogeologi,  

 vandindvinding og recipienter /1/, /14/.
Situationsplan Alle oplysninger om potentielle kilder til forurening, som kan  

 stedfæstes indtegnes på en situationsplan.
Så vidt muligt  

 arbejdes ud fra en grundsituationsplan i stor målestok (1:200) /1/.  

 Både nuværende og tidligere placeringer af f.eks. tanke,  

 olieudskillere, kloakker og dræn m.m. indtegnes på  

 grundtegningen.
Der fremstilles desuden en plan over nuværende  

 bygninger og aktiviteter på grunden.
De øvrige oplysninger  

 sammenstilles og systematiseres eventuelt på datablade i lighed med  

 indberetningsskemaet.
Tabel 3.2 Checkliste ved besigtigelse Installation/aktivitet Observationer Nuværende arealanvendelse Arealanvendelse på nabogrunde Udluftningsstudse Tanke Olie/benzinudskillere Kloak og dræn Pumpeøer/andre installationer Tegn på forurening i øvrigt Bygninger Belægninger Adgangsforhold Topografi Nærliggende recipienter Oplysninger i øvrigt Bygninger, aktiviteter, oplæg m.m.
 Bygninger, aktiviteter, oplæg m.m.
Antal, placering Placering Nr. på tank Kote til bund af tank Volumen Spild ved påfyldningsstuds Produkt Mængde af produkt i tank Tilstand, placering Placering, tegn på forurening Placering, tegn på forurening Misfarvning Lugt Skader på vegetation Konstruktion/tilstand Kælder Fundering Vaskehal Smøregrav m.m.
Typer Tegn på opbrydning/ny asfalt Opbrydning ved feltarbejde Nødvendig? Halvtage og skure Porte og hegn Oplag Træer, krat m.m.
Luftledninger Skøn for strømningsretning i terrænnære  

 magasiner Terrænregulering Oliefilm Interview med grundejer m.m.
Ved den efterfølgende besigtigelse af lokaliteten kontrolleres  

 situationsplanens mål samt angivelse af verdenshjørner m.m., jf.  

 /1/. Oplysninger om beliggenheden af installationer, bygninger m.m.  

 kontrolleres så vidt det er muligt, og alle eksisterende installationer  

 inspiceres.
I tabel 3.2 er givet en checkliste, som kan benyttes ved  

 besigtigelsen.
Situationsplanen rettes til og tilføjes oplysninger indhentet ved  

 besigtigelsen samt eventuelle interview.
Når indhentningen af  

 oplysninger er færdig, gives en vurdering af kvaliteten af de  

 oplysninger som foreligger om mulige kilder til forurening:
er aktiviteter og installationer i forbindelse med detailsalg af  

 benzin belyst godt, mindre godt eller dårligt kan aktiviteterne placeres »sikkert«, »mindre sikkert« eller slet  

 ikke på grunden.
 er øvrige kilder til forurening belyst godt, mindre godt eller  

 dårligt.
Kvalitetssikring Der afsluttes med en kvalitetssikring, der bl.a. omfatter en kontrol af,  

 om alle kilder til oplysninger er søgt benyttet.
Så vidt det er  

 muligt foretages krydskontrol af indhentede oplysninger.
Svarer f.eks.  

 antallet af udluftningsstudse til antallet af tanke og olie/benzinudskillere.  

 Genfindes produkter angivet på standere i de tanke, som der haves  

 oplysninger om m.m.
3.3.2. Villaolietanke Der indsamles oplysninger om områdets geologi, hydrogeologi,  

 vandindvinding og recipienter /1/, /14/. Der indhentes oplysninger fra  

 kommunens byggesagsarkiv om den eksakte placering af olietanke samt  

 rørføring.
Desuden indhentes oplysninger om andre aktiviteter  

 på grunden der kan have medført forurening.
3.4. Analyser I det efterfølgende er det opstillet, hvilke parametre det kan  

 være relevant at analysere for i forbindelse med undersøgelser  

 på benzin- og mineralolieforurenede lokaliteter.
3.4.1. Kemiske analyser - jordprøver I tabel 3.3 er opstillet et analyseprogram for jordprøver.  

 Afhængigt af oplysninger fra orienteringsfasen og feltarbejdet kan  

 analyseprogrammet justeres.
Tabel 3.3 Analyseprogram for jordprøver Analyser Parametre der identificeres og kvantificeres Analysemetoder Olieprodukter Enkeltstoffer Tungmetaller Benzin Dieselolie/fyringsolie Petroleum Andre olieprodukter (smøreolie m.m.) BTEX (benzen, toluen, ethylbenzen og xylener) PAH'er (total mængde samt indhold af benzo(a)pyren) Tilsætningsstoffer (MTBE, 1,2-dibromethan, 1,2-di- chlorethan) Bly GC/FID GC/FID el.
GC/MS AAS/EDXRF ICP-MS I Vejledning om prøvetagning og analyse af jord er det beskrevet  

 hvordan analyserne kan udføres /2/.
Olieprodukter Bestemmelse af olieprodukter og -komponenter skal udføres i henhold  

 til den i Vejledning om prøvetagning og analyse af jord /2/ beskrevne  

 analysemetode (bilag 2.4), da de vejledende jordkvalitetskriterier for disse  

 produkter er fastlagt på baggrund af denne analysemetode.  

 Analyseresultatet bør følges af en kvalitativ bedømmelse  

 af, om der er tale om eksempelvis friske eller nedbrudte forureninger.
Ekstraktionstid Analysemetoden for olieprodukter foreskriver, at jordprøven skal  

 udrystes i 16 timer med pentan.
Såfremt det undtagelsesvis er  

 nødvendigt at benytte en kortere ekstraktionstid, skal der ved  

 tolkning af analyseresultatet tages højde for, at dette kan  

 medføre et lavere ekstraktionsudbytte.
Højerekogende kulbrinter For olieprodukter gør det sig gældende, at den anbefalede  

 analysemetode, og det opstillede jordkvalitetskriterie, kun har gyldighed for  

 kulbrinter med kogepunkt til og med C35, jf. /2/. For  

 højerekogende kulbrinter er der ikke opstillet jordkvalitetskriterier,  

 og anbefalet en analysemetode.
Såfremt der er kendskab til, at der er  

 håndteret produkter eller enkeltkomponenter, der ikke er omfattet af  

 denne analysemetode, eller der findes indikationer for, at de analyserede  

 jordprøver indeholder et højerekogende olieprodukt, skal der  

 derfor benyttes en analysemetode der kan påvise disse  

 produkter/enkeltkomponenter.
Da det her opstillede jordkvalitetskriterie, kun  

 har gyldighed for kulbrinter med kogepunkt til og med C35, skal  

 der foretages en konkret vurdering af, om det påviste indhold af det  

 pågældende produkt m.m., udgør en risiko for den  

 nuværende og evt. fremtidige arealanvendelse samt grundvandet.
Det er  

 Miljøstyrelsens vurdering, at olieprodukter og andre  

 kulbrinteprodukter med kogepunkt i området omkring C35 og  

 højere ikke vil udgøre en grundvandstrussel, og risikoen for  

 arealanvendelsen må generelt set anses for begrænset.
Detektionsgrænser Generelt bør valget af analysemetode søge at sikre, at der  

 opnås en detektionsgrænse, der ligger ca. 10 gange under  

 acceptkriteriet for den givne lokalitet.
Den for olieprodukter beskrevne  

 analysemetode, kan ikke leve op til dette krav, for så vidt angår  

 produkter med kogepunktsinterval svarende til C25 til  

 C35 (f.eks. fuelolie). Miljøstyrelsen har ud fra en samlet  

 vurdering, med hensyn til metodens anvendelighed som screeningsmetode over  

 for de mest almindelige benzin- og olieprodukter, samt behovet for en  

 standardiseret metode til analyse for disse produkter, valgt at fastholde  

 kravet om at denne metode benyttes ved analyse for benzin- og olieprodukter.  

 Dette på trods af, at ovenstående anbefaling til  

 detektionsgrænser ikke kan overholdes for så vidt angår  

 produkter med kogepunktsinterval svarende til C25 til  

 C35.
Bly Analyser for bly medtages i det omfang der foreligger oplysninger om oplag  

 af akkumulatorer, terrænnære spild af blyholdig benzin m.m.
Tørstof Resultaterne af jordanalyserne skal angives pr. kg tør jord.  

 Tørstofindholdet skal derfor bestemmes i samtlige analyserede  

 jordprøver.
3.4.2. Kemiske analyser - vandprøver I tabel 3.4 er opstillet analyseprogram for vandprøver udtaget fra  

 terrænnære grundvandsmagasiner.
I vejledning om boringskontrol er  

 beskrevet, hvordan nogle af analyserne kan udføres /15/.
Tabel 3.4 Analyseprogram for vandprøver Analyse Nedenstående parametre kvantificeres Analysemetode Kulbrinter Tilsætningsstoffer Tungmetaller Sum af kulbrinter BTEX (benzen, toluen, ethylbenzen og xylener) Sum af PAH'er MTBE 1,2-dibromethan 1,2-dichlorethan Bly GC/FID el.
GC/MS GC/MS el.
GC/ECD AAS*/ICP-MS *)	På grafitovnsniveau.
Bly Analyser for bly udføres kun i det omfang, at analyserne af  

 jordprøver har vist, at der er tale om en kraftig blyforurening.
Indikatorparametre Specielt stofferne benzen, toluen, xylener, MTBE (på anlæg der  

 sælger blyfri benzin), 1,2-dibromethan og 1,2-dichlorethan (på  

 anlæg der har solgt blyholdig benzin) vil være gode  

 indikatorparametre for, om der er sket en grundvandsforurening  

 forårsaget af det pågældende anlæg.
3.4.3. Kemiske analyser - luftprøver Hvor der findes høje koncentrationer af olieprodukter nær  

 bygninger, bør det overvejes, om der skal udføres  

 målinger af jordluften samt målinger af dampkoncentrationer under  

 bygninger, ligesom der kan være behov for udførelse af  

 indeklimamålinger for at sikre, at der ikke er risiko for ulykker eller  

 helbredsrisiko.
 I tabel 3.5 er opstillet analyseprogram ved luftmålinger.
 Retningslinier for måling af stoffer i indeluften er nærmere  

 beskrevet i vejledning i oprensning af forurenede lokaliteter /1/. I  

 vejledningen beskrives hvorledes en måleplan opstilles, samt hvordan  

 disse udføres og afrapporteres.
Tabel 3.5 Analyseprogram ved luftmålinger Analyser Bemærkninger Analysemetode Kulbrinter Kvantificeres for total kulbrinteblanding.
 Herudover kvantificeres følgende kulbrinter:
Benzen Toluen Xylener inkl.
Ethylbenzen GC/FID el.
GC/MS 4. Litteraturliste /1/	Miljøstyrelsen (1998): Vejledning om oprensning af  

 forurenede lokaliteter.
 /2/	Miljøstyrelsen (1998): Vejledning om prøvetagning og  

 analyse af jord.
 /3/	Bekendtgørelse nr. 386 af 21. august 1980 om kontrol med  

 oplag af olie m.v.
 /4/	Statens Brandinspektion (1985): Tekniske forskrifter for  

 brandfarlige væsker.
/5/	Dansk Teknologisk Institut, Rørcenteret (1994): Benzin- og  

 olieudskillere på servicestationer.
Vejledning i projektering,  

 dimensionering, udførelse og drift.
 /6/	Miljøkontrollen, Københavns Kommune (1998).  

 Forskrifter vedrørende indretning, drift og tømning af olie- og  

 benzinudskillere samt sand-/slamfang i Københavns Kommune.
 /7/	Miljøstyrelsen (1989): Bekendtgørelse nr. 793 om  

 miljøkrav i forbindelse med etablering og drift af  

 autoværksteder m.v.
 /8/	Oliebranchens Fællesrepræsentation 1997. Olieberetning  

 1997.
/9/	Sax, N.I. (1984): Dangerous properties of industrial materials, 6th  

 edition.
Van Nostrand Reinhold Co., New York.
/10/	Howard P.H. (1989-90): Handbook of environmental fate and exposure  

 data for organic chemicals, Vol.
I & II.
Lewis Publisher, Michigan.
/11/	Miljøstyrelsen (1984): Udvalgte kemiske stoffer.
Udredning  

 vedr. udvalgte kemiske stoffer, miljø- og sundhedsmæssige  

 effekter samt anvendelse og forekomst.
 /12/	Oliebranchens Fællesrepræsentation (1989). »Analyse af  

 konkrete forureningssager i oliebranchen«.
 /13/	Arbejdstilsynet, maj (1990). At-meddelelse nr. 4.04.16 »Arbejdet i  

 jord, forurenet med sundhedsskadelige kemikalier«.
 /14/	Dansk Geoteknisk Forenings Bulletin no. 1: »Vejledning i  

 Ingeniørgeologisk prøvebeskrivelse«.
/15/	Miljøstyrelsen (1997): Vejledning om boringskontrol  

 på vandværker.
Vejledning nr. 2.
Bilag 1 Sammensætning af olieprodukter Olieprodukter har en meget kompleks og varierende sammensætning,  

 afhængig af råoliens kvaliteter, den videre behandling ved  

 destillations- og crackningsprocesser, samt den evt. efterfølgende  

 tilsætning af additiver.
Det er derfor ikke muligt at give en eksakt  

 beskrivelse af disse produkter.
I tabel 1-4 er angivet  

 destillationsintervaller, samt i hvilke mængdemæssige  

 intervaller, man kan forvente at finde de enkelte stoffer eller stofgrupper.  

 Gasolie bruges som samlebetegnelse for dieselolie og let fyringsolie.  

 Forskellen på de to produkter er, at dieselolie i større eller  

 mindre omfang tilsættes additiver.
Olieprodukt Benzin Terpentin Petroleum Gasolie Destillationsinterval (c) 30-220 160-200 145-300 180-380 Tabel 1 Destillationsintervaller for forskellige olieprodukter Komponent Benzin (vægt %) Gasolie (vægt %) Alifatiske hydrocarboner - forgrenede 26-43 22 8 - uforgrenede herunder hexan 7-21 3-7 Alicyliske hydrocarboner 2-6 31 Aromatiske hydrocarboner 29-54 25-38 Tabel 2 Typisk sammensætning af benzin og gasolie Komponent Benzin (vægt %) Gasolie (vægt %) Benzen 2-6 0,02-0,1 Toluen 0,7-15 0,07 o-xylen 5-6 0,08 m-xylen 12 p-xylen 5 m/p-xylen 0,07 Naphthalen 0,4 0,2-0,4 1-methylnaphthalen 0,81 2-methylnaphthalen 1,9 Dimethylnaphthalener 3-3,5 Trimethylnaphthalener 1,8 Fluorener 0,4 Indaner, Tetraliner 7,3 Dinaphthener benzener 4,6 Acenaphthener 3,8 Acenaphthalener 5,4 Benzothiophener 0,9 Tabel 3 Typisk fundne koncentrationer af lettere aromatiske hydrocarboner i benzin  

 og gasolie Komponent Benzin (mg/kg) Gasolie (mg/kg) Anthracen 2-3,5 Phenanthren 20-28 429 1-methylphenanthern 4,2 173 2-methylphenanthern 10 7677 3-methylphenanthern 9 4-methylphenanthern 1,5 Flouranthen 0,5-1,0 37 Pyren 2-17 41 Bena(a)anthracen 0,05-0,4 1,2 Chrysen 0,07-3 2,2 Triphenlyen 0,04 1,4 Benz(a)pyren 0,2 0,6 Benz(e)pryen 0,2-7 0,1 Tabel 4 Eksempler på typiske fundne koncentrationer af PAH-forbindelser i  

 benzin og gasolie Additiver anvendes i små mængder for at forbedre benzin og  

 dieselolies kvalitet.
I tabel 5 og 6 er angivet hvilke formål de  

 enkelte additiver har, samt hvilke grupper af stoffer det vedrører.  

 Bly har i mange år været anvendt som antibankningsmiddel i  

 benzin.
Mængden af tilsat bly var tidligere 0,56 g/l i gennemsnit.
I  

 dag indeholder blyholdig benzin maks. 0,15 g/l og blyfri benzin maks. 0,013 g  

 bly/l.
Formål Komponent Antibankningsmiddel Hindring af blybelægning (300-600) mg/kg (kun tilsat blyholdig benzin) Detergenter Antirustmidler (4-40 mg/kg) Antioxidanter (12-20 mg/kg) Farver Antifrostmidler (16-60 mg/kg) Smøremidler Metal deaktivator (4-16 mg/kg) Oxydanter Tetraethylbly Tetramethylbly Ethere Alkoholer 1,2-dibromethan 1,2-dibromethan Amino hydroxyamid Aminer Imidazioliner Succinimider Aminer af fede syrer Sulfonater Akrylcarboxylater Orthoalkylerede fenoler Para-phenylendiamid Rød: Alkylderivater af azobenzen 4-azo-2-naphthol.
 Orange: Benzen-azo-2-naphthol.
Gul: Para-diethyl aminoazobenzen Blå: 1,4 diisopropylaminoanthraqunion Alkoholer Amider/aminer Glycoler Let mineralolie Alicykliste Kulbrinter N,N'-disalicyliden-1,2-diaminopropan Methanol Tertiær butyl alkohol Methyl-tertæir-butylether (MTBE) Tabel 5 Typiske additiver benyttet i benzin Formål Komponent Flowforbedrede stoffer Antistatiske stoffer (typisk 1-5 ppm) Antioxidanter (9-25 mg/kg) Stabilitetsforbedrende (50 ppm) Aske modificerer (300 ppm) Tænding (cetane) (200-800 mg/kg) Blandede formål (20-200 mg/kg) Beskyttende mod slid (1000 mg/kg) Smørende (300 mg/kg) Metaldeaktiver Biocider - ethylen vinyl acetat polymere, maks. 500 mg/kg - Langkædede polyesterderivater af eddikesyre og umættede c 16  

 alkoholer - polyolefin ester derivat af 2-ethylhexylacrolat - cr og ca salte af mono- og dialkylsalicylsyre og dodecyl  

 sulfosuccinsyre - toluen - alkyl benzen sulfonat - højmolekylære polysulfoner - polyamin - polyamid - carboxylat - carboxylsyre - 2,4-dimethyl-6-tert-butylphenol - polymetacrylat - polyisobuten - alkanolamin - amid - carboxylater - zink diayl dithiophosphat - phenoler - carboxylater - organiske nitrater - Styren/ester copolymer - polymer ester - phosohat ester amid neutraliseret med langfædet amin - N,N'-disalicliden 1,2-diaminopropan - thiazin derivater Tabel 6 Typiske additiver i dieselolie.
