Nr LSF 252 Forslag til Lov om nedslag i skatteansættelsen for renteindtægter m.v.
Fremsat af ministeren for skatter afgifter den 7. maj 1986 § 1. Fuldt skattepligtige personer, der ved udgangen af det år, skattebetalingen vedrører, er fyldt 67 år, er berettigede til nedslag i ansættelsen af den skattepligtige indkomst efter denne lov.
§ 2. Nedslag beregnes på grundlag af den skattepligtiges indtægter i indkomståret i form af de renter, der er nævnt i stk. 2, og de løbende pensionsudbetalinger m.v., der er nævnt i stk. 3.
Stk. 2. Renterne opgøres som summen af de skattepligtige renteindtægter med fradrag af renteudgifter.
Overstiger renteudgifterne renteindtægterne, skal det overskydende beløb ikke tages i betragtning ved beregning af nedslag for eventuelle løbende pensionsudbetalinger m.v.
Driver den skattepligtige eller dennes ægtefælle selvstændig erhvervsvirksomhed, der beskattes efter reglerne i virksomhedsskatteloven, medregnes renteindtægter og -udgifter fra virksomheden ikke ved beregning af nedslag for renter.
 Stk. 3. De løbende pensionsudbetalinger m.v. opgøres som summen af:
1) løbende ydelser fra pensionskasser, forsikringsordninger og udbetalinger fra rateopsparing, som er omfattet af pensionsbeskatningslovens §§ 2, 5-9, 11 A og 50, stk. 4 og 8, 2) løbende ydelser fra den skattepligtiges tidligere arbejdsgiver, 3) understøttelser fra den skattepligtiges tidligere arbejdsgiver samt fra hjælpe- og understøttelsesfonde, pensionsreguleringsfonde og lignende institutioner, hvortil den tidligere arbejdsgiver har ydet bidrag, uanset om understøttelsen er fastsat som en løbende ydelse, og 4) udbetalinger som nævnt i nr. 1-3, der tilfalder den skattepligtige som følge af ægtefællens tidligere ansættelse.
Stk. 4. Nedslag beregnes ikke af pensionsudbetalinger, der reguleres i forhold til prisudviklingen, af udbetalinger fra forsikringer m.v., hvortil staten yder indekstillæg i henhold til lov om pristalsreguleret alderdomsforsikring og alderdomsopsparing, eller af beløb, der ikke indgår i den almindelige skattepligtige indkomst.
§ 3. For ugifte og for ægtefæller, der ikke er samlevende ved indkomstårets udløb, udgør nedslaget i den skattepligtige indkomst 30 pct. af summen af de renteindtægter og løbende pensionsudbetalinger m.v., der opgøres efter § 2, stk. 2-4.
 Nedslaget kan ikke overstige 3.600 kr.
Stk. 2. Nedslagsbeløbet, der beregnes efter stk. 1, nedsættes med 50 kr. for hver fulde 100 kr., hvormed den skattepligtige indkomst før nedslaget overstiger 66.600 kr.
§ 4. Er den skattepligtige gift og samlevende med ægtefællen ved indkomstårets udløb, beregnes nedslaget i den skattepligtige indkomst som 30 pct. af summen af de løbende pensionsudbetalinger m.v., der opgøres efter § 2, stk. 3, jfr. stk. 4, og en del af begge ægtefællers renteindtægt.
Renteindtægten opgøres under et efter § 2, stk. 2 (nettorenteindtægt), og en del af nettorenteindtægten henføres til den skattepligtige efter § 5 eller § 6. Nedslaget kan ikke overstige 3.600 kr.
Stk. 2. Det nedslagsbeløb, der beregnes efter stk. 1, nedsættes med 50 kr. for hver fulde 100 kr., hvormed den regulerede skattepligtige indkomst overstiger 66.600 kr.
Den regulerede skattepligtige indkomst opgøres som den skattepligtige indkomst med tillæg af fratrukne renteudgifter og med fradrag af renteindtægter (skattepligtig indkomst før renter) og med tillæg af den del af ægtefællernes nettorenteindtægt, der henføres til den skattepligtige efter § 5 eller § 6.
§ 5. Er begge de ægtefæller, der er nævnt i § 4, berettigede til nedslag, fordeles nettorenteindtægten mellem ægtefællerne efter stk. 2-6.
Stk. 2. Ægtefællernes nettorenteindtægt eller en del af denne henføres til den ægtefælle, der har den laveste skattepligtige indkomst før renter.
Det henførte beløb med tillæg af løbende pensionsudbetalinger m.v. efter § 2, stk. 3, jfr. stk. 4, kan højst udgøre 12.000 kr.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 3. Ægtefællernes øvrige nettorenteindtægt eller en del af denne henføres til den ægtefælle, der har den højeste skattepligtige indkomst før renter.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 4. Herefter henføres resterende nettorenteindtægt eller en del af denne til den ægtefælle, der har den laveste skattepligtige indkomst før renter.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 5. Endelig henføres den nettorenteindtægt, der ikke er henført til nogen af ægtefællerne efter stk. 2-4, til den ægtefælle, der har det laveste nedslagsberettigede beløb efter stk. 2-4 med tillæg af løbende pensionsudbetalinger m.v. efter § 2, stk. 3, jfr. stk. 4.
Stk. 6. Er ægtefællernes skattepligtige indkomster før renter lige store, betragtes den ældste ægtefælles skattepligtige indkomst før renter som den laveste.
§ 6. Er kun den ene af de ægtefæller, der er nævnt i § 4, berettiget til nedslag, henføres ægtefællernes nettorenteindtægt til den ægtefælle, der er berettiget til nedslag.
Der henføres højst et beløb, der bringer den regulerede skattepligtige indkomst op på 66.600 kr.
§ 7. Beløbsgrænsen på 66.600 kr. i § 3, stk. 2, i § 4, stk. 2, i § 5, stk. 2, 3 og 4, samt i § 6 reguleres efter personskattelovens § 20.
§ 8. Ministeren for skatter og afgifter kan fastsætte nærmere regler for gennemførelse og administration af denne lov.
§ 9. Loven har virkning fra og med indkomståret 1987. Samtidig ophæves lov om nedslag i skatteansættelsen for renteindtægter m.v., jfr. lovbekendtgørelse nr. 521 af 22. september 1982.
 § 10. Loven gælder ikke for Færøerne og Grønland.
Oprindeligt fremsat lovforslag Blad nr 827 § 1. Fuldt skattepligtige personer, der ved udgangen af det år, skattebetalingen vedrører, er fyldt 67 år, er berettiget til nedslag i ansættelsen af den skattepligtige indkomst efter denne lov.
§ 2. Nedslag beregnes på grundlag af den skattepligtiges indtægter i indkomståret i form af de renter, der er nævnt i stk. 2, og de løbende pensionsudbetalinger m.v., der er nævnt i stk. 3.
Stk. 2. Renterne opgøres som summen af de skattepligtige renteindtægter med fradrag af renteudgifter.
Overstiger renteudgifterne renteindtægterne, skal det overskydende beløb ikke tages i betragtning ved beregning af nedslag for eventuelle løbende pensionsudbetalinger m.v.
Driver den skattepligtige eller dennes ægtefælle selvstændig erhvervsvirksomhed, der beskattes efter reglerne i virksomhedsskatteloven, medregnes renteindtægter og -udgifter fra virksomheden ikke ved beregning af nedslag for renter.
 Stk. 3. De løbende pensionsudbetalinger m.v. opgøres som summen af:
1) løbende ydelser fra pensionskasser, forsikringsordninger og udbetalinger fra rateopsparing, som er omfattet af pensionsbeskatningslovens §§ 2, 5-9, 11 A og 50, stk. 4 og 8, 2) løbende ydelser fra den skattepligtiges tidligere arbejdsgiver, 3) understøttelser fra den skattepligtiges tidligere arbejdsgiver samt fra hjælpe- og understøttelsesfonde, pensionsreguleringsfonde og lignende institutioner, hvortil den tidligere arbejdsgiver har ydet bidrag, uanset om understøttelsen er fastsat som en løbende ydelse, og 4) udbetalinger som nævnt i nr. 1-3, der tilfalder den skattepligtige som følge af ægtefællens tidligere ansættelse.
Stk. 4. Nedslag beregnes ikke af pensionsudbetalinger, der reguleres i forhold til prisudviklingen, af udbetalinger fra forsikringer m.v., hvortil staten yder indekstillæg i henhold til lov om pristalsreguleret alderdomsforsikring og alderdomsopsparing, eller af beløb, der ikke indgår i den almindelige skattepligtige indkomst.
§ 3. For ugifte og for ægtefæller, der ikke er samlevende ved indkomstårets udløb, udgør nedslaget i den skattepligtige indkomst 30 pct. af summen af de renteindtægter og løbende pensionsudbetalinger m.v., der opgøres efter § 2, stk. 2-4.
 Nedslaget kan ikke overstige 3.600 kr.
Stk. 2. Nedslagsbeløbet, der beregnes efter stk. 1, nedsættes med 50 kr. for hver fulde 100 kr., hvormed den skattepligtige indkomst før nedslaget overstiger 66.600 kr.
§ 4. Er den skattepligtige gift og samlevende med ægtefællen ved indkomstårets udløb, beregnes nedslaget i den skattepligtige indkomst som 30 pct. af summen af de løbende pensionsudbetalinger m.v., der opgøres efter § 2, stk. 3, jfr. stk. 4, og en del af begge ægtefællers renteindtægt.
Renteindtægten opgøres under et efter § 2, stk. 2, (nettorenteindtægt), og en del af nettorenteindtægten henføres til den skattepligtige efter § 5 eller § 6. Nedslaget kan ikke overstige 3.600 kr.
Stk. 2. Det nedslagsbeløb, der beregnes efter stk. 1, nedsættes med 50 kr. for hver fulde 100 kr., hvormed den regulerede skattepligtige indkomst overstiger 66.600 kr.
Den regulerede skattepligtige indkomst opgøres som den skattepligtige indkomst med tillæg af fratrukne renteudgifter og med fradrag af renteindtægter (skattepligtig indkomst før renter), og med tillæg af den del af ægtefællernes nettorenteindtægt, der henføres til den skattepligtige efter § 5 eller § 6.
§ 5. Er begge de ægtefæller, der er nævnt i § 4, berettiget til nedslag, fordeles nettorenteindtægten mellem ægtefællerne efter stk. 2-6.
Stk. 2. Ægtefællernes nettorenteindtægt eller en del af denne henføres til den ægtefælle, der har den laveste skattepligtige indkomst før renter.
Det henførte beløb med tillæg af løbende pensionsudbetalinger m.v. efter § 2, stk. 3, jfr. stk. 4, kan højst udgøre 12.000 kr.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 3. Ægtefællernes øvrige nettorenteindtægt eller en del af denne henføres til den ægtefælle, der har den højeste skattepligtige indkomst før renter.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 4. Herefter henføres resterende nettorenteindtægt eller en del af denne til den ægtefælle, der har den laveste skattepligtige indkomst før renter.
Der henføres dog højst et beløb, der bringer den regulerede skattepligtige indkomst op på 66.600 kr.
Stk. 5. Endelig henføres den nettorenteindtægt, der ikke er henført til nogen af ægtefællerne efter stk. 2-4, til den ægtefælle, der har det laveste nedslagsberettigede beløb efter stk. 2-4 med tillæg af løbende pensionsudbetalinger m.v. efter § 2, stk. 3, jfr. stk. 4.
Stk. 6. Er ægtefællernes skattepligtige indkomster før renter lige store, betragtes den ældste ægtefælles skattepligtige indkomst før renter som den laveste.
§ 6. Er kun den ene af de ægtefæller, der er nævnt i § 4, berettiget til nedslag, henføres ægtefællernes nettorenteindtægt til den ægtefælle, der er berettiget til nedslag.
Der henføres højst et beløb, der bringer den regulerede skattepligtige indkomst op på 66.600 kr.
§ 7. Beløbsgrænsen på 66.600 kr. i § 3, stk. 2, i § 4, stk. 2, i § 5, stk. 2, 3 og 4, samt i § 6 reguleres efter personskattelovens § 20.
§ 8. Ministeren for skatter og afgifter kan fastsætte nærmere regler for gennemførelse og administration af denne lov.
§ 9. Loven har virkning fra og med indkomståret 1987. Samtidig ophæves lov om nedslag i skatteansættelsen for renteindtægter m.v., jfr. lovbekendtgørelse nr. 521 af 22. september 1982.
 § 10. Loven gælder ikke for Færøerne og Grønland.
BEMÆRKNINGER TIL LOVFORSLAGET Almindelige bemærkninger De gældende bestemmelser i lov om nedslag i skatteansættelsen for renteindtægter m.v. har stort set stået uændret siden lovens vedtagelse i 1962. Bestemmelserne trænger derfor til at blive omredigeret og tilpasset den gældende skattelovgivning og skattereformen, navnlig personskatteloven (lov nr. 151 af 19.
marts 1986) og virksomhedsskatteloven (lov nr. 144 af 19. marts 1986). Ifølge lovforslaget ophæves den gældende lov, men principperne om beregning af nedslag i skatteansættelsen for personer på 67 år eller derover foreslås i stor udstrækning videreført uændret.
Nedslagsreglerne foreslås dog udformet således, at størrelsen af de nedslag, ægtefæller kan opnå, ikke påvirkes af, hvorledes renteindtægter og -udgifter fordeles mellem ægtefællerne ved indkomstopgørelsen.
Lov om nedslag i skatteansættelsen for renteindtægter m.v. er senest ændret ved lov nr. 227 af 26. maj 1982 (Skattemæssig ligestilling af ægtefæller), jfr.
Folketingstidende 1981-82 (2. samling), sp.
2018, 2817, 7710, 8046, Tillæg A, sp. 2345, Tillæg B, sp. 1015 og Tillæg C, sp. 501.
Gældende regler Efter de gældende regler beregnes nedslaget for renteindtægter m.v.
 af skatteyderens renteindtægt efter fradrag af renteudgifter.
Desuden beregnes der nedslag af løbende pensionsudbetalinger m.v., der ikke er pristalsreguleret eller på anden måde reguleres i takt med pris- eller velstandsudviklingen.
Nedslaget i den skattepligtige indkomst udgør 30 pct. af det indkomstbeløb, der giver ret til nedslag, og nedslaget kan ikke overstige 3.500 kr.
Der kan således højst beregnes nedslag af renteindtægt og pensionsudbetalinger m.v. på tilsammen 11.667 kr.
Hvis den skattepligtige indkomst overstiger en beløbsgrænse, der ved reguleringen i 1986 er forhøjet til 65.200 kr., aftrappes nedslaget, idet det beskæres med halvdelen af den del af den skattepligtige indkomst, der overstiger beløbsgrænsen.
Er den skattepligtige indkomst 72.200 kr. eller derover, bortfalder ethvert nedslag.
Indførelsen af de nye regler om indkomstbeskatning af ægtefæller, der har været gældende fra og med 1983, har givet ægtepar muligheder for at påvirke størrelsen af deres nedslag ved en passende indbyrdes fordeling af kapitalindtægter og -udgifter, f.eks. ved at overføre renteindtægter på indtil 11.667 kr. til ægtefællen med den laveste arbejdsindtægt og optage resten af kapitalindtægterne og alle renteudgifterne på den anden ægtefælles indkomstopgørelse.
På denne måde er det i mange tilfælde muligt for den ene ægtefælle at få nedslag for renteindtægter, selv om ægtefællernes samlede renteudgifter overstiger deres samlede renteindtægter.
For så vidt muligt at give alle ægtepar adgang til at få de størst mulige nedslag, har statsskattedirektoratet beregnet, hvorledes ægtepar indbyrdes skal fordele deres renteindtægter og renteudgifter for at få fuld fordel af nedslagsreglen.
På basis af disse beregninger får de ægtepar, der ikke selv har fundet frem til den fordelagtigste fordeling, tilbud om ændrede indkomstansættelser, der vil forøge deres nedslag.
Lovforslagets indhold I lovforslaget opretholdes principperne i den gældende ordning i store træk.
Det foreslås dog at ændre aldersbetingelsen, således at den skattepligtige ikke som efter gældende regler skal være fyldt 67 år den 1. januar i det år, skattebetalingen vedrører, men blot skal være fyldt 67 år ved udgangen af indkomståret.
Herved bringes loven i overensstemmelse med tilsvarende aldersbetingelser i den øvrige skattelovgivning f.eks. personfradraget for pensionister i personskatteloven og lejeværdireglerne i ligningsloven.
Det foreslås endvidere at ophæve betingelsen om, at de skattepligtige skal fremsætte begæring om at få foretaget nedslag i skatteansættelsen.
I praksis beregnes nedslaget for renteindtægter og udbetalinger fra ATP automatisk.
Disse indtægter kan skattemyndighederne udlede direkte af selvangivelserne.
Andre nedslagsberettigede pensionsudbetalinger m.v. kan det være nødvendigt, at den skattepligtige fortsat oplyser om i forbindelse med selvangivelsen.
Driver den skattepligtige eller dennes eventuelle ægtefælle selvstændig erhvervsvirksomhed, kan virksomheden vælges beskattet efter virksomhedsskatteloven.
Virksomhedens renter vil i så fald blive behandlet efter disse særlige regler og ikke efter reglerne i personskatteloven.
Det foreslås derfor, at virksomhedens renteindtægter og -udgifter ikke skal indgå i den nedslagsberettigede indtægt.
 De gældende regler om nedslag for løbende pensionsudbetalinger m.v.
tilpasses efter forslaget reglerne i pensionsbeskatningsloven.
I forbindelse med skattereformen er pensionsbeskatningslovens afsnit I udvidet til også at omfatte ydelser fra rateopsparinger i pensionsøjemed.
Som konsekvens heraf foreslås det at medtage disse ydelser i de nedslagsberettigede pensionsudbetalinger m.v.
Endvidere foreslås det at ophæve betingelsen om, at ydelserne i det enkelte indkomstår ikke må overstige, hvad den skattepligtige i alt har modtaget af tilsvarende årlige ydelser i noget forudgående indkomstår inden for de seneste fem indkomstår.
Bestemmelsen har haft til formål at udelukke ydelser fra nedslag, der ikke formelt reguleres i forhold til prisudviklingen, men som faktisk suppleres med tillæg, der skal kompensere herfor.
Forøgelser af en pensionsudbetaling, som skyldes tilskrivning af bonus, udelukker derimod ikke efter gældende regler, at der beregnes nedslag af ydelsen.
 Betingelsen er administrativt besværlig og virker uhensigtsmæssigt.
 Betingelsen er derfor udeladt i lovforslaget.
Nedslagsbeløbet skal fortsat beregnes som 30 pct. af summen af de indtægtsposter, der giver ret til nedslag.
Overgrænsen for nedslagsbeløbet foreslås fastsat til 3.600 kr. mod nu 3.500 kr.
Det bevirker, at det maksimale beløb, hvoraf der beregnes nedslag, afrundes til 12.000 kr. mod 11.667 kr. efter de gældende regler.
Den indtægtsgrænse, hvor aftrapningen af nedslagsbeløbet påbegyndes, foreslås i 1987 fastsat til 66.600 kr.
Det er 2 pct. højere end i 1986. I årene efter 1987 foreslås beløbet som hidtil reguleret i takt med det lovbestemte reguleringstal efter personskattelovens § 20 ligesom personfradragene og en række beløbsgrænser i forbindelse med indkomst- og formuebeskatningen.
Selve aftrapningen af nedslagsbeløbet forslås opretholdt, således at det nedsættes med halvdelen af det beløb, hvormed den skattepligtige indkomst overstiger indtægtsgrænsen.
Nedslaget foreslås som hidtil givet i den skattepligtige indkomst, og det skal efter personskattelovens § 4, stk. 1, nr. 9, fradrages ved opgørelsen af kapitalindkomsten.
For ægtepar, der er samlevende ved indkomstårets udløb, foreslås der fastsat nye regler om beregning af nedslaget.
Formålet hermed er at undgå den nuværende noget omstændelige ordning.
Efter denne skal ægtefællerne selv finde ud af, hvordan de indbyrdes skal fordele deres renteindtægter og -udgifter på deres selvangivelser for at opnå de størst mulige nedslag. Ægtefællerne kan også afvente de beregninger og forslag til ændrede indkomstansættelser og skatteberegninger, som skattemyndighederne udarbejder, og eventuelt anmode om at få deres skatter omberegnet i overensstemmelse hermed.
Efter den nu foreslåede ordning skal skattemyndighederne i forbindelse med skatteberegningen beregne ægtefællernes nedslagsbeløb på basis af de oplysninger, der er til rådighed ved indkomstansættelsen.
For at opnå dette må beregningerne udformes således, at nedslagenes størrelse bliver uafhængige af, hvorledes ægtefællerne har fordelt deres renteindtægter og -udgifter på deres selvangivelser.
Det foreslås derfor, at der for ægtepar, hvor begge ægtefæller opfylder betingelserne for at få nedslag, foretages en særlig indkomstopgørelse, der udelukkende skal benyttes ved beregningen af nedslagsbeløbene.
Denne opgørelse består for det første af hver ægtefælles skattepligtige indkomst opgjort uden renteindtægter og -udgifter (skattepligtig indkomst før renter) og for det andet af ægteparrets samlede positive nettorenteindtægter, der fordeles mellem ægtefællerne efter regler, der omtales i bemærkningerne til §§ 4-7.
Tilsammen udgør de to indkomstelementer »den regulerede skattepligtige indkomst«, og det er størrelsen af dette indkomstbeløb, der er afgørende for, om den skattepligtiges nedslagsbeløb skal aftrappes eller eventuelt helt bortfalde.
Ægtefællernes samlede positive nettorenteindtægt skal efter forslaget fordeles mellem ægtefællerne under hensyntagen til den enkelte ægtefælles øvrige nedslagsberettigede indtægter og skattepligtige indkomst opgjort før renter.
Herved sikres, at ægtefællerne opnår det størst mulige nedslag.
Hvis kun den ene ægtefælle opfylder betingelserne for at få nedslag, henføres så meget af ægtefællernes samlede positive nettorenteindtægt, at den nedslagsberettigede ægtefælle sikres det størst mulige nedslag.
Den foreslåede metode til beregning af nedslag vil bevirke, at enlige skatteydere og ægtefæller, hvis nettorenteindtægt tilsammen er positiv, vil få nedslag, der er lige så store som de nedslag, de efter de gældende regler kan opnå ved at fordele deres renteindtægter og -udgifter mellem sig på den mest hensigtsmæssige måde.
For ægtefæller, hvis samlede renteudgifter overstiger deres samlede renteindtægter, vil forslaget betyde, at de afskæres fra at få nedslag.
Det har de hidtil i visse tilfælde haft mulighed for, mens enlige skatteydere både efter de gældende og de foreslåede regler kun kan få nedslag, hvis deres nettorenteindtægter er positive.
Lovforslaget vil medføre mindre administrative forenklinger, da der ifølge forslaget ikke længere skal udsendes forslag til ændrede ansættelser til de berørte pensionister.
Det skønnes, at ca. 400.000 skatteydere vil være omfattet af det foreslåede regelsæt for indkomståret 1987. Det samlede nedslagsbeløb skønnes at udgøre ca. 525 mill. kr. eller gennemsnitligt ca. 1.300 kr. pr. person.
Den foreslåede beregningsregel for ægtefæller vil i visse tilfælde medføre et mindre nedslag end efter gældende regler.
Skønsmæssigt vil denne regel medføre et merprovenu af størrelsesordenen en halv snes mill. kr.
Merprovenuet bliver dog anvendt dels i forbindelse med den foreslåede regel om aldersbetingelsen, der betyder, at yderligere en årgang skatteydere bliver berettiget til nedslag, dels ved at det maksimale nedslagsbeløb forhøjes med 100 kr. fra 3.500 kr. til 3.600 kr., samt ved den mindre udvidelse af de pensionsudbetalinger m.v., der giver ret til nedslag.
Disse tre elementer skønnes at medføre et provenutab ligeledes af størrelsesordenen en halv snes mill. kr.
 Lovforslaget skønnes derfor ikke at få provenumæssige konsekvenser.
Bemærkninger til de enkelte bestemmelser Til § 1 Lovforslaget omfatter som efter den gældende lov fuldt skattepligtige personer.
Det er efter forslaget muligt at opnå nedslag i skatteansættelsen for det indkomstår, hvor den skattepligtige fylder 67 år.
Det er ikke længere nogen betingelse, at den skattepligtige fremsætter begæring om nedslag.
Visse pensionsudbetalinger m.v. kan det dog være nødvendigt, at den skattepligtige fortsat oplyser om.
Der henvises til de almindelige bemærkninger.
Til § 2 Lovforslagets § 2, stk. 1, er alene en omredigering af den gældende lovs § 2, stk. 1.
 Der er ligeledes foretaget en omredigering af den gældende § 2, stk.
2. Ved omredigeringen udgår det udtrykkelige forbehold om, at udbytte af aktier og lignende værdipapirer ikke indgår i den nedslagsberettigede renteindtægt.
Der er ikke hermed tilsigtet en realitetsændring.
I forbindelse med omredigeringen foreslås det, at renteindtægter og -udgifter, der indgår i en erhvervsvirksomhed, som vælges beskattet efter virksomhedsskatteloven, ikke skal medregnes ved beregning af nedslag for renter.
Når der i den foreslåede bestemmelse henvises til selvstændig erhvervsvirksomhed, der drives af den skattepligtiges eventuelle ægtefælle, skal det ses i sammenhæng med de nye regler om opgørelse af en samlet nettorenteindtægt for samlevende ægtefæller, jfr. lovforslagets §§ 4-6.
Den gældende lovs § 2, stk. 3 og 4, er affattet på grundlag af den tidligere lov om beskatningen af renteforsikringer m.v., der er afløst af pensionsbeskatningsloven.
Lovforslaget er derfor tilpasset reglerne i pensionsbeskatningsloven.
I lovforslagets § 2, stk. 3, beskrives de forskellige nedslagsberettigede pensionsudbetalinger m.v., mens de øvrige betingelser for nedslag på grundlag af disse ydelser er samlet i bestemmelsens stk. 4.
Den foreslåede § 2, stk. 3, nr. 1, omfatter de i pensionsbeskatningslovens afsnit I omhandlede pensionsordninger med løbende udbetalinger samt rateforsikringer og rateopsparinger i pensionsøjemed.
Endvidere er omfattet pensionsordninger med løbende udbetalinger, som den skattepligtige har valgt beskattet efter pensionsbeskatningslovens § 50, idet 70 pct. af udbetalingerne fra disse ordninger indgår i den skattepligtige indkomst.
Renteforsikringer, der er tegnet før pensionsbeskatningslovens ikrafttræden, og som dengang var omfattet af renteforsikringslovens § 1, stk. 1, litra c, er medtaget i den foreslåede affattelse af stk. 3 i kraft af henvisningen til pensionsbeskatningslovens §§ 7, 9 og 50, stk. 8.
Den gældende bestemmelse om løbende ydelser fra den tidligere arbejdsgiver foreslås medtaget i uændret form som § 2, stk. 3, nr.
2. Løbende ydelser fra den tidligere arbejdsgiver omfatter ydelser fra de såkaldte uafdækkede pensionsordninger.
Ved uafdækkede pensionsordninger forstås ordninger, hvor pensionsforpligtelsen ikke er afdækket gennem indbetaling af bidrag til et livsforsikringsselskab eller en pensionskasse m.m.
Understøttelser fra den tidligere arbejdsgiver eller fra hjælpe- og understøttelsesfonde m.v., hvortil den tidligere arbejdsgiver har ydet bidrag, er ligeledes medtaget uændret som § 2, stk. 3, nr. 3.
Ydelser, som den skattepligtige modtager som følge af, at ægtefællen har været ansat i en virksomhed, er medtaget som § 2, stk. 3, nr.
4. Den foreslåede affattelse indebærer ikke realitetsændringer i forhold til den gældende bestemmelse i lovens § 2, stk. 5.
De gældende betingelser for beregningen af nedslag for pensionsudbetalinger m.v. er samlet i bestemmelsens stk. 4. Som nævnt i de almindelige bemærkninger er der i bestemmelsen ikke medtaget betingelsen om, at ydelserne i det enkelte indkomstår ikke må overstige, hvad den skattepligtige i alt har modtaget af tilsvarende årlige ydelser i noget forudgående indkomstår inden for de sidste fem år.
Til § 3 De gældende regler om beregning af nedslaget er beholdt i forslagets § 3, for så vidt angår ugifte og ægtefæller, der ikke er samlevende ved indkomstårets udløb.
Det maksimale nedslag er forhøjet fra 3.500 kr. til 3.600 kr., og aftrapningsgrænsen er for indkomståret 1987 fastsat til 66.600 kr.
Til §§ 4-7 Beregning af nedslag for ægtefæller, der er samlevende ved indkomstårets udløb, er alene ændret i forhold til gældende regler for så vidt angår beregningen af nedslag på grundlag af renteindtægterne.
Som konsekvens af disse ændrede regler er også reglerne om aftrapning af nedslaget blevet ændret, jfr. § 4, stk.
 2.
Er begge ægtefæller berettiget til nedslag, fordeles deres samlede positive nettorenteindtægt opgjort efter § 2, stk. 2, mellem ægtefællerne på en sådan måde, at deres nedslagsbeløb bliver så store som muligt.
Derfor skal der først henføres nettorenteindtægt til den ægtefælle, der har den mindste skattepligtige indkomst før renter.
Det henførte beløb skal fastsættes på en sådan måde, at denne ægtefælle sikres det størst mulige nedslag.
Derfor skal det afpasses således, at det sammen med den skattepligtiges eventuelle pensionsudbetalinger m.v. så vidt muligt bringer det beløb, hvoraf der skal beregnes 30 pct.'s nedslag, op på 12.000 kr.
Dog må det ikke fastsættes så højt, at det bringer den regulerede skattepligtige indkomst op over aftrapningsgrænsen, der i 1987 som nævnt foreslås fastsat til 66.600 kr.
Eventuelt yderligere nettorenteindtægt henføres til den ægtefælle, der har den højeste skattepligtige indkomst før renter.
Det henførte beløb må dog under ingen omstændigheder bringe denne ægtefælles regulerede skattepligtige indkomst op over aftrapningsgrænsen på 66.600 kr.
Resterer der herefter nettorenteindtægt, henføres den til ægtefællen med den laveste skattepligtige indkomst før renter, forudsat at dennes regulerede skattepligtige indkomst ikke allerede er nået op til aftrapningsgrænsen på de 66.600 kr.
Og det henførte beløb må under ingen omstændigheder bringe denne ægtefælles regulerede skattepligtige indkomst op over denne beløbsgrænse.
Eventuel yderligere nettorenteindtægt henføres til den ægtefælle, der har det laveste nedslagsberettigede beløb efter den foretagne fordeling af nettorenteindtægten i henhold til § 5, stk. 2-4, med tillæg af løbende pensionsudbetalinger m.v. efter § 2, stk. 3 og 4.
De 30 pct.'s nedslag beregnes af den skattepligtiges henførte nettorenteindtægt med tillæg af eventuelle pensionsudbetalinger m.v.
Er ægtefællernes skattepligtige indkomster før renter lige store, betragtes den ældste ægtefælles skattepligtige indkomst før renter som den laveste.
Overstiger begge ægtefællers skattepligtige indkomst før renter 66.600 kr., vil der ikke ske nogen fordeling af ægtefællernes nettorenteindtægt efter stk. 2-4 i § 5. Det følger da af § 5, stk.
5, at nettorenteindtægten skal henføres til den ægtefælle, der har den laveste nedslagsberettigede indtægt i form af løbende pensionsudbetalinger m.v. opgjort efter § 2, stk. 3 og 4.
 Den foreslåede beregningsmetode kan belyses ved følgende eksempel.
Begge ægtefæller er over 67 år, og de har ingen pensionsudbetalinger m.v., der giver ret til nedslag.
Den ene ægtefælle (Æ 1) har en skattepligtig indkomst på 90.000 kr. og en nettorenteindtægt på 40.000 kr., den anden ægtefælle (Æ 2) har en skattepligtig indkomst på 45.000 kr. og renteindtægter på 5.000 kr. men ingen renteudgifter.
I 1987 beregnes der nedslag efter lovforslaget som vist nedenfor Hvis kun den ene ægtefælle opfylder betingelserne for at få nedslag, opgøres den regulerede skattepligtige indkomst som ægtefællens skattepligtige indkomst før renter med tillæg af ægteparrets samlede positive nettorenteindtægt.
Dog henføres der kun så meget nettorenteindtægt til den ægtefælle, der er berettiget til nedslag, at den regulerede skattepligtige indkomst højst når op til aftrapningsgrænsen på de 66.600 kr.
De 30 pct.'s nedslag beregnes af den skattepligtiges eventuelle pensionsudbetalinger m.v. med tillæg af henført nettorenteindtægt, dog højst af 12.000 kr.
Til § 9 Det foreslås, at loven får virkning fra om med indkomståret 1987. Det foreslås endvidere, at den gældende lov om nedslag i skatteansættelsen for renteindtægter m.v. samtidig ophæves.
