Nr LSF 211 Forslag til Lov om afgift af naturgas og bygas Fremsat af skatteministeren (Carsten Koch) den 6. april 1995 Vedtaget ved tredjebehandling den 2. juni 1995 Lov nr. 419 af 14/06/1995 Afgiftspligtigt område og afgiftens størrelse § 1. Der betales afgift til statskassen af naturgas og bygas, der  

 forbruges her i landet.
 Stk. 2. Afgiften udgør 1 øre pr. normal (m3) (Nm3) gas med en  

 nedre brændværdi på 39,6 megajoule (MJ).
Stk. 3. For afgiftspligtig gas, der anvendes eller er bestemt til  

 anvendelse som motorbrændstof, udgør afgiften dog 231 øre pr. (Nm3) gas med  

 en nedre brændværdi på 39,6 MJ.
Af gas, der anvendes til varmefremstilling på  

 stationære motorer i kraftvarmeværker, betales der afgift efter stk. 2.
 Stk. 4. Ved en lavere eller højere brændværdi end den i stk. 2 og  

 3 nævnte foretages en forholdsmæssig regulering af afgiften.
 § 2. Afgiften betales af virksomheder, der er registreret efter  

 loven.
 Stk. 2. Afgiften betales endvidere af den, der uden at være  

 registreret modtager afgiftspligtig gas fra udlandet til eget brug.
Registrering § 3. Den, der indvinder, fremstiller eller afsætter afgiftspligtig  

 gas, samt kraftværker og kraftvarmeværker, der er omfattet af bilaget til  

 denne lov, skal registreres hos de statslige told- og skattemyndigheder.
 Stk. 2. Til de registrerede virksomheder udstedes et bevis for  

 registreringen.
 § 4. Registrerede virksomheder er berettiget til, uden at afgiften  

 er berigtiget, fra udlandet at modtage og fra andre registrerede virksomheder  

 at få tilført afgiftspligtig gas.
Afgiftsperiode og opgørelse af den afgiftspligtige mængde § 5. Afgiftsperioden er måneden.
 § 6. For registrerede virksomheder er den afgiftspligtige mængde  

 gas for en afgiftsperiode de leverancer, for hvilke der er udstedt fakturaer,  

 herunder acontoopkrævninger, i den pågældende periode, samt virksomhedens  

 eget forbrug af gas i det omfang, det ikke opfylder betingelserne for  

 tilbagebetaling efter § 10.
 Stk. 2. De statslige told- og skattemyndigheder fastsætter nærmere  

 regler for opgørelsen af den afgiftspligtige mængde efter stk. 1.
§ 7. I den afgiftspligtige mængde opgjort efter § 6 fradrages 1) gas, der tilføres en anden registreret virksomhed, jf. § 4, 2) gas, der leveres til udlandet, og 3) gas, der fritages for afgift efter § 8.
Afgiftsfritagelse og afgiftsgodtgørelse § 8. Fritaget for afgift er en registreret virksomheds leverancer  

 af 1) gas til anden teknisk brug end motordrift og 2) gas til de i toldlovens § 4 omhandlede diplomatiske repræsentationer,  

 internationale institutioner m.v. samt de hertil knyttede personer.
Stk. 2. Fritaget for afgift er endvidere varer, der anvendes til  

 fremstilling af elektricitet i kraftværker og kraftvarmeværker, når der skal  

 betales afgift efter lov om afgift af elektricitet.
Kraftværker og  

 kraftvarmeværker omfattet af bilaget til denne lov skal ikke betale afgift af  

 den del af det samlede forbrug af afgiftspligtige varer, der medgår til  

 produktionen af elektricitet, og som indregnes i elektricitetsprisen.
Andre  

 kraftvarmeværker end dem, der er omfattet af bilaget, skal ikke betale afgift  

 af den andel af det samlede forbrug af afgiftspligtige varer, som er medgået  

 til fremstilling af elektricitet.
Den andel af det samlede forbrug af  

 afgiftspligtige varer, som er medgået til fremstilling af elektriciteten,  

 beregnes som forholdet mellem på den ene side energiindholdet i den  

 fremstillede elektricitet og på den anden side summen af energiindholdet i  

 den fremstillede elektricitet og den fremstillede mængde varme.
Andre  

 kraftvarmeværker end dem, der er omfattet af bilaget, kan i stedet vælge at  

 beregne den andel af det samlede forbrug af afgiftspligtige varer, som er  

 medgået til fremstilling af elektricitet, som forholdet mellem på den ene  

 side energiindholdet i den fremstillede elektricitet divideret med 0,9 og på  

 den anden side det totale energiindhold i de indfyrede brændsler.
Stk. 3. Skatteministeren kan fastsætte regnskabs- og  

 kontrolforskrifter for afgiftsfritagelse.
Afgiftsbeløb under 50 kr. udbetales  

 ikke.
Skatteministeren kan endvidere fastsætte de nærmere regler for  

 opgørelse og afregning af afgiften efter stk. 2.
§ 9. For gas, der anvendes i personmotorkøretøjer, der med  

 tilladelse efter lov om buskørsel anvendes til rutekørsel, ydes fuld  

 godtgørelse af afgiften forhøjet med 33 øre pr.
Nm3.
Stk. 2. Skatteministeren kan fastsætte regnskabs- og  

 kontrolforskrifter for afgiftsgodtgørelsen.
Afgiftsbeløb under 50 kr.  

 udbetales ikke.
Skatteministeren kan endvidere fastsætte de nærmere regler  

 for brug af brændstof efter stk. 1.
§ 10. Virksomheder, der er registreret efter merværdiafgiftsloven,  

 kan få tilbagebetalt afgiften efter denne lov 1) af den af virksomheden forbrugte afgiftspligtige gas og 2) af den gas, der er medgået til fremstilling af varme, der er forbrugt i  

 virksomheden, og som er leveret særskilt til virksomheden fra et  

 fjernvarmeværk eller anden varmeproducent, der er registreret efter  

 merværdiafgiftsloven.
 Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for gas og varme.  

 Afgiften af gas, der anvendes som motorbrændstof, tilbagebetales ikke.
Stk. 3. Afgiften af gas, der udelukkende anvendes som  

 motorbrændstof til virksomhed omfattet af merværdiafgiftslovens § 66, stk. 1,  

 tilbagebetales efter stk. 2. Der sker ligeledes tilbagebetaling af afgift for  

 transport fra ejendommens område af egne produkter hidrørende fra den i 1.  

 pkt. nævnte virksomhed.
Afgift af gas, der anvendes som motorbrændstof i  

 registrerede motorkøretøjer, tilbagebetales ikke.
 Stk. 4. Der ydes ikke tilbagebetaling for afgiften af varme og  

 gas, der direkte eller indirekte anvendes til fremstilling af varme, som  

 leveres fra virksomheden, rumvarme eller varmt vand, jf. dog stk. 5.
 Stk. 5. Der ydes dog tilbagebetaling for:
 1) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen vaskes, renses eller rengøres i eller med særlige anlæg eller  

 udsættes for temperaturstigninger i forhold til det omgivende rum på mindst  

 10IC såsom opvarmning, kogning, ristning, destillation, sterilisation,  

 pasteurisering, dampning, tørring, inddampning, fordampning eller  

 kondensering i særlige anlæg, uanset at disse forarbejdninger også bidrager  

 til opvarmning af lokaler m.v., jf. dog stk. 7. Der ydes dog ikke  

 tilbagebetaling i forbindelse med varefremstilling i hoteller,  

 restaurationer, kantiner og detailudsalgssteder eller for varmeforbrug i  

 komfurer og kogeplader.
 2) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen udsættes for temperaturændringer såsom opvarmning, kogning,  

 ristning, destillation, sterilisation, pasteurisering, dampning, tørring,  

 inddampning, fordampning eller kondensering i særlige rum med en  

 driftstemperatur på mindst 45IC eller i malekabiner og lokaler indrettet til  

 lagring af oste, når lagringen er en integreret del af ostningsprocessen.  

 Afgiften tilbagebetales, uanset at opvarmningen af det særlige rum også  

 bidrager til opvarmning af andre lokaler m.v., jf. dog stk. 7.
 3) Afgiften af varme og gas omfattet af stk. 4 i de anvendelser, som er  

 nævnt i bilaget til lov om kuldioxidafgift af visse energiprodukter, samt  

 anvendt til rumopvarmning og varmt vand i staldbygninger, varmt vand til  

 rengøring eller sterilisering af lukkede produktionsanlæg, hvor  

 rengøringsvæskerne cirkuleres med pumper med en kapacitet på mindst 1 kW,  

 slagteriers forbrug af varmt vand til rengøring eller sterilisering af  

 produktionsudstyr og produktionslokaler i de lokaler, hvor selve slagtningen  

 og grovparteringen finder sted, for fjerkræ dog kun varme forbrugt inden  

 partering, samt forbruget af varmt vand i tilstødende produktionslokaler,  

 såfremt der er fælles varmtvandsnet og der ikke fremstilles udskæringer  

 beregnet til detailsalg, jf. dog stk. 7. Ved grovpartering forstås for svin  

 og lam m.v. partering i halve kroppe, for kvæg m.v. partering til og med  

 fjerdinger.
4) En forholdsmæssig del af afgiften af gas og varme, der forbruges i  

 anlæg, hvor der fremstilles såvel varme og varmt vand, der fremstillet på et  

 selvstændigt anlæg ville være tilbagebetalingsberettiget, som ikke  

 tilbagebetalingsberettiget varmeleverance, rumvarme og varmt vand, når en  

 sådan forholdsmæssig fordeling kan opgøres.
Den tilbagebetalingsberettigede  

 andel opgøres som forholdet mellem på den ene side den mængde energi, som  

 forbruges i de tilbagebetalingsberettigede anlæg, og på den anden side  

 energiindholdet i den samlede mængde fremstillede varme.
Stk. 6. Der kan ydes fuld tilbagebetaling, i det omfang den ikke  

 tilbagebetalingsberettigede del, jf. stk. 5, nr. 4, vedrører opvarmning af  

 rum eller en række af rum, hvor en fordeling efter målere indebærer måling af  

 varmeforbruget for et areal under 100 m2. Det er dog en betingelse, at  

 rummene forsynes med varme fra samme varmenet, som også forsyner anvendelser,  

 der er tilbagebetalingsberettigede efter stk. 1 eller 5, og at der indbetales  

 en afgift pr. m2 af de pågældende rum.
Afgiften erlægges ved, at den samlede  

 tilbagebetaling efter lov om energiafgift af mineralolieprodukter m.v., lov  

 om afgift af stenkul, brunkul og koks m.v., lov om afgift af elektricitet og  

 denne lov nedsættes med 8 kr. pr. m2 pr. måned.
Stk. 7. I det omfang en del af det varme vand eller varmen, som  

 der ydes tilbagebetaling for efter stk. 5, efterfølgende nyttiggøres ved  

 særlige installationer, der er indrettet til indvinding af varme, nedsættes  

 den samlede tilbagebetaling efter lov om afgift af elektricitet, lov om  

 afgift af stenkul, brunkul og koks m.v., lov om energiafgift af  

 mineralolieprodukter m.v. og denne lov med 42,5 kr. pr. gigajoule (GJ) varme.  

 I det omfang varmen afsættes, udgør nedsættelsen dog højst 42,5 pct. af det  

 samlede vederlag for varmeleverancen.
Såfremt nyttiggørelsen har medført et  

 øget forbrug af brændsel i de anlæg, hvorfra varmen nyttiggøres, ydes der  

 ikke tilbagebetaling efter stk. 1 eller 5.
Stk. 8. I det omfang den i stk. 7 omhandlede overskudsvarme i  

 perioder af mindst en måneds varighed er nyttiggjort fra anlæg udelukkende  

 baseret på naturgas, udgør nedsættelsen af tilbagebetalingen for periodens  

 overskudsvarme fra disse anlæg dog kun den andel af 42,5 kr. pr.
GJ varme,  

 henholdsvis 42,5 pct. af det samlede vederlag, som svarer til forholdet  

 mellem afgiftssatsen fastsat i § 1, stk. 2, og 164 øre pr.
Nm3.
Stk. 9. For varm luft, der er opvarmet ved afgiftspligtige varer  

 eller varme, som der ydes tilbagebetaling for efter stk. 1 eller 5, og som  

 direkte eller gennem direkte opvarmning af anden luft nyttiggøres ved særlige  

 installationer, nedsættes tilbagebetalingen, jf. stk. 7 eller 8, for den  

 mængde varme, som ikke er nyttiggjort til rumopvarmning i samme rum, som  

 varmen er nyttiggjort fra.
For andre nyttiggørelser af varm luft gennem  

 særlige installationer nedsættes tilbagebetalingen altid.
Såfremt luften også  

 opvarmes ved varer eller varme, som der ikke ydes tilbagebetaling for, kan  

 den mængdevarme, som herved er tilført luften, modregnes i den varmemængde,  

 der ligger til grund for nedsættelsen.
Nedsættelsen er dog mindst 0.
Stk. 10. Energiindholdet i den i stk. 9 omhandlede nyttiggjorte  

 varme luft kan enten opgøres ved målere eller beregnes som 2 gange  

 energiforbruget i de anlæg, som transporterer luften.
Når beregningen sker på  

 sidstnævnte måde og en del af den varme luft efterfølgende anvendes til  

 opvarmning af væsker, medregnes denne opvarmning af væsker som nyttiggjort  

 varme efter stk. 7. Samtidig modregnes denne opvarmning i det beregnede  

 energiindhold i den varme luft.
Transporterer de pågældende anlæg også luft,  

 der ikke er omfattet af stk. 9, kan beregningen baseres på en forholdsmæssig  

 andel.
Andelen opgøres som den andel af det samlede energiforbrug i de  

 pågældende anlæg, som svarer til forholdet mellem på den ene side mængden af  

 luft, som er omfattet af stk. 9, og på den anden side den totale mængde  

 transporteret luft.
 Stk. 11. Den, som forbruger varme fra en virksomhed nævnt i stk.  

 7, får tilbagebetalt et beløb svarende til nedsættelsen efter stk. 7 i samme  

 omfang, som der ydes tilbagebetaling efter stk. 1, 2, 4, 5 og 6 eller  

 afgiftsfritagelse efter § 8, stk. 1, nr. 2, eller § 8, stk. 2.
 § 11. Til dokumentation af tilbagebetalingsbeløbet efter § 10 skal  

 virksomheden kunne fremlægge fakturaer eller særskilte opgørelser, der kan  

 danne grundlag for opgørelsen af tilbagebetalingsbeløbet, jf. § 12, stk. 4,  

 og godtgøre, at gas, for hvilken der er ydet tilbagebetaling efter § 10, stk.  

 2, 1. pkt., ikke er anvendt som motorbrændstof.
 Stk. 2. Skatteministeren kan fastsætte regler for opgørelse af  

 afgift, der er tilbagebetalingsberettiget efter § 10, stk. 3, og bestemmelser  

 om dokumentation efter stk. 1.
§ 12. Tilbagebetalingsbeløbet efter § 10 opgøres for den periode,  

 som virksomheden anvender ved angivelsen af afgiftstilsvaret efter  

 merværdiafgiftsloven.
Tilbagebetalingsbeløbet for en periode omfatter  

 afgiften efter denne lov, jf. dog § 10, stk. 2, 2. pkt., af de af  

 virksomheden i perioden modtagne leverancer af afgiftspligtig gas og varme.  

 Tilbagebetaling af afgiftsbeløbet kan dog omfatte flere perioder under et.
Stk. 2. Tilbagebetalingsbeløbet anføres på virksomhedens  

 angivelser efter merværdiafgiftsloven.
Beløbet angives i hele kroner, idet  

 der bortses fra ørebeløb.
Stk. 3. Tilbagebetalingen sker ved, at virksomheden foretager  

 modregning i sit afgiftstilsvar efter merværdiafgiftsloven.
I det omfang  

 tilbagebetalingen ikke kan ske ved modregning, udbetales beløbet til  

 virksomheden efter de i merværdiafgiftslovens § 63 anførte regler.  

 Afgiftsbeløb på under 50 kr. udbetales ikke.
 Stk. 4. Virksomheder, der leverer naturgas, bygas eller varme,  

 skal mindst en gang årligt afgive de oplysninger, der er nødvendige ved  

 opgørelsen af afgiften efter § 10, stk. 2. Skatteministeren kan fastsætte de  

 nærmere regler herom.
Afgift af gas, der modtages fra udlandet § 13. Ved modtagelse fra udlandet af afgiftspligtig gas betales  

 afgift ved modtagelsen, medmindre gassen modtages efter reglerne i § 4.  

 Skatteministeren fastsætter de nærmere regler for afregningen af afgiften.
 Stk. 2. Der skal ikke betales afgift af gas, der medbringes fra  

 udlandet i køretøjers og specialcontaineres normale tanke som brændstof eller  

 drivmiddel for køleanlæg og lign. under transporten.
Regnskabsbestemmelser § 14. Registrerede virksomheder skal føre et regnskab over  

 tilgangen, afsætningen og forbruget i virksomheden af afgiftspligtig gas, som  

 kan danne grundlag for opgørelse af det i hver afgiftsperiode opkrævede  

 afgiftsbeløb og for kontrollen med afgiftens rigtige erlæggelse.
Stk. 2. Ved udlevering af afgiftspligtig gas fra en registreret  

 virksomhed skal fakturaen indeholde oplysning om udstedelsesdato,  

 leverandørens navn, varemodtagerens navn, leveringsstedet, art og mængde af  

 den afgiftspligtige gas samt afgiftens størrelse.
Hvis udlevering finder sted  

 fra andre end registrerede virksomheder, skal leverandøren, såfremt  

 modtageren er registreret efter merværdiafgiftsloven, på forlangende udstede  

 en faktura med de nævnte oplysninger.
 Stk. 3. Registrerede virksomheder skal opbevare  

 regnskabsmateriale, herunder fakturaer og fakturakopier, i 5 år efter  

 regnskabsårets udløb.
 Stk. 4. De statslige told- og skattemyndigheder fastsætter nærmere  

 regler for virksomhedernes regnskabsførelse og for indretning af teknisk  

 måleudstyr og montering af dette i virksomheden.
Afregning af afgiften § 15. Registrerede virksomheder skal efter udløbet af hver  

 afgiftsperiode og senest den 15. i den følgende måned til de statslige told-  

 og skattemyndigheder angive den mængde gas, hvoraf virksomheden skal betale  

 afgift, jf. § 6. Angivelsen skal være underskrevet af virksomhedens  

 ansvarlige ledelse.
 Stk. 2. Afgives angivelsen ikke inden udløbet af den nævnte frist,  

 kan de statslige told- og skattemyndigheder inddrage registreringen af  

 virksomheden, indtil den manglende angivelse er de statslige told- og  

 skattemyndigheder i hænde.
§ 16. Afgiften for en afgiftsperiode skal indbetales til de  

 statslige told- og skattemyndigheder senest den 15. i den måned, der følger  

 efter afgiftsperioden.
Udgør afgiften under 50 kr., kan indbetaling af  

 beløbet undlades.
Skatteministeren kan fastsætte bestemmelser om afgiftens  

 indbetaling.
 Stk. 2. De statslige told- og skattemyndigheder kan pålægge en  

 virksomhed, der ikke betaler afgiften rettidigt, at afgive angivelsen for  

 kortere perioder end en måned.
 Stk. 3. De statslige told- og skattemyndigheder kan endvidere  

 pålægge en virksomhed, der ikke betaler afgift rettidigt, en kortere  

 betalingsfrist end den i stk. 1 nævnte.
 § 17. Betales forfalden afgift ikke senest 14 dage efter  

 betalingsfristens udløb, kan de statslige told- og skattemyndigheder inddrage  

 registreringen af virksomheden, indtil de forfaldne afgifter er betalt.
 Stk. 2. Er afgiftsperioden eller betalingsfristen forkortet efter  

 § 16, stk. 2 eller 3, kan registreringen inddrages straks efter  

 betalingsfristens udløb.
 § 18. Såfremt det konstateres, at en virksomhed har afgivet  

 urigtig angivelse, således at virksomheden har betalt for lidt i afgift,  

 afkræves virksomheden det skyldige beløb til betaling senest 14 dage efter  

 påkrav.
Stk. 2. Kan størrelsen af det afgiftsbeløb, som påhviler  

 virksomheden, ikke opgøres på grundlag af virksomhedens regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Tilsvarende gælder, hvis en virksomhed har modtaget et for  

 stort beløb i tilbagebetaling og størrelsen af det beløb, som virksomheden  

 derfor skal indbetale, ikke kan opgøres på grundlag af virksomhedens  

 regnskaber.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af virksomheden indbringes  

 for det i merværdiafgiftslovens § 79 omhandlede nævn.
Kontrolbestemmelser § 19. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn i de virksomheder, der omfattes af loven, og  

 til at efterse virksomhedernes forretningsbøger, øvrige regnskabsmateriale og  

 korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Erhvervsdrivende skal på begæring meddele de statslige  

 told- og skattemyndigheder oplysning om deres indkøb af afgiftspligtig gas.
 Stk. 5. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af regnskaber m.v. hos de i stk. 4 omhandlede  

 virksomheder.
 § 20. Offentlige myndigheder skal på begæring meddele de statslige  

 told- og skattemyndigheder enhver oplysning til brug for registrering af og  

 kontrol med virksomheder, der omfattes af loven.
 Stk. 2. Politiet yder de statslige told- og skattemyndigheder  

 bistand efter regler, der fastsættes efter forhandling mellem  

 skatteministeren og justitsministeren.
Straffebestemmelser § 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 3, stk. 1, § 12, stk. 4, § 14, § 15, stk. 1, eller § 19,  

 stk. 2-4, 3) undlader at efterkomme et efter § 16, stk. 2, meddelt påbud, 4) overdrager, erhverver, tilegner sig eller anvender gas, hvoraf der ikke  

 er betalt afgift, som skulle have været betalt efter loven, eller forsøger  

 herpå eller 5) fortsætter driften af en afgiftspligtig virksomhed, efter at de  

 statslige told- og skattemyndigheder har inddraget registreringen i medfør af  

 § 15, stk. 2, eller § 17.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af 1) spørgsmål om afgiftspligt efter § 1 og 2) klager over de af de statslige told- og skattemyndigheder efter § 18,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1, nævnte spørgsmål skal  

 være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 2, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 25. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 26. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
 § 27. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
§ 28. Den, der overdrager, erhverver, tilegner sig eller anvender  

 gas, hvoraf der ikke er betalt den afgift, som skulle have været betalt efter  

 loven, skal betale afgift af gassen.
Afgiften afkræves til betaling senest 14  

 dage efter påkrav.
Tilsvarende gælder, hvis en virksomhed har modtaget et for  

 stort beløb i godtgørelse efter § 9 eller § 10.
Stk. 2. Såfremt gas, der efter § 8 er fritaget for afgift,  

 anvendes til andet formål end det, hvortil den er bestemt, kan de statslige  

 told- og skattemyndigheder inddrage virksomhedens adgang til at indkøbe  

 afgiftsfri gas.
Virksomheden afkræves afgiften af den nævnte gas til betaling  

 senest 14 dage efter påkrav.
 § 29. Betales afgift efter denne lov ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 2. Der skal betales et gebyr på 65 kr. for  

 erindringsskrivelser vedrørende betaling af afgift efter denne lov.
 § 30. Med udlandet sidestilles med hensyn til lovens bestemmelser  

 Færøerne og Grønland.
Overgangs- og ikrafttrædelsesbestemmelser § 31. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 3 skal træde i kraft  

 forud for lovens øvrige bestemmelser.
 Stk. 2. Loven finder anvendelse på afgiftspligtig gas, der efter  

 lovens ikrafttræden udleveres fra eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af leverancerne,  

 hvoraf der skal betales afgift.
Stk. 4. I perioden fra lovens ikrafttræden til og med den 31.  

 december 1997 udgør forhøjelsen af den fulde godtgørelse af afgiften i § 9,  

 stk. 1, 88 øre pr.
Nm3 gas.
 § 32. Loven gælder ikke for Færøerne og Grønland.
Bilag Kraftværkspladser, hvor kraftværker og kraftvarmeværker ikke skal betale  

 afgift af den del af det samlede forbrug af afgiftspligtige varer, der medgår  

 til produktionen af elektricitet, og som indregnes i elektricitetsprisen H.
C. Ørstedsværket Svanemølleværket Amagerværket Avedøreværket Kyndbyværket Asnæsværket Stigsnæsværket Masnedøværket Fynsværket Enstedværket, inkl.
Blok 3 Vestkraft, Esbjerg- og Herningværkerne Midtkraft, Studstrup- og Århusværkerne Randersværket Nordjyllandsværket Vendsysselværket Skærbækværket Østkraft, Rønneværket Oprindeligt fremsat forslag Afgiftspligtigt område og afgiftens størrelse § 1. Der betales afgift til statskassen af naturgas og bygas, der  

 forbruges her i landet.
 Stk. 2. Afgiften udgør 1 øre pr. normal m3 (Nm3) gas med en nedre  

 brændværdi på 39,6 megajoule (MJ).
Stk. 3. For afgiftspligtig gas, der anvendes eller er bestemt til  

 anvendelse som motorbrændstof, udgør afgiften dog 231 øre pr.
Nm3 gas med en  

 nedre brændværdi på 39,6 MJ.
Af gas, der anvendes til varmefremstilling på  

 stationære motorer i kraftvarmeværker, betales der afgift efter stk. 2.
 Stk. 4. Ved en lavere eller højere brændværdi end den i stk. 2 og  

 3 nævnte foretages en forholdsmæssig regulering af afgiften.
 § 2. Afgiften betales af virksomheder, der er registreret efter  

 loven.
 Stk. 2. Afgiften betales endvidere af den, der uden at være  

 registreret modtager afgiftspligtig gas fra udlandet til eget brug.
Registrering § 3. Den, der indvinder, fremstiller eller afsætter afgiftspligtig  

 gas, samt kraftværker og kraftvarmeværker, der er omfattet af bilaget til  

 denne lov, skal registreres hos de statslige told- og skattemyndigheder.
 Stk. 2. Til de registrerede virksomheder udstedes et bevis for  

 registreringen.
 § 4. Registrerede virksomheder er berettiget til, uden at afgiften  

 er berigtiget, fra udlandet at modtage og fra andre registrerede virksomheder  

 at få tilført afgiftspligtig gas.
Afgiftsperiode og opgørelse af den afgiftspligtige mængde § 5. Afgiftsperioden er måneden.
 § 6. For registrerede virksomheder er den afgiftspligtige mængde  

 gas for en afgiftsperiode de leverancer, for hvilke der er udstedt fakturaer,  

 herunder acontoopkrævninger, i den pågældende periode, samt virksomhedens  

 eget forbrug af gas i det omfang, det ikke opfylder betingelserne for  

 tilbagebetaling efter § 10.
 Stk. 2. De statslige told- og skattemyndigheder fastsætter nærmere  

 regler for opgørelsen af den afgiftspligtige mængde efter stk. 1.
§ 7. I den afgiftspligtige mængde opgjort efter § 6 fradrages 1) gas, der tilføres en anden registreret virksomhed, jf. § 4, 2) gas, der leveres til udlandet, og 3) gas, der fritages for afgift efter § 8.
Afgiftsfritagelse og afgiftsgodtgørelse § 8. Fritaget for afgift er en registreret virksomheds leverancer  

 af 1) gas til anden teknisk brug end motordrift og 2) gas til de i toldlovens § 4 omhandlede diplomatiske repræsentationer,  

 internationale institutioner m.v. samt de hertil knyttede personer.
Stk. 2. Fritaget for afgift er endvidere varer, der anvendes til  

 fremstilling af elektricitet i kraftværker og kraftvarmeværker, når der skal  

 betales afgift efter lov om afgift af elektricitet.
Kraftværker og  

 kraftvarmeværker omfattet af bilaget til denne lov skal ikke betale afgift af  

 den del af det samlede forbrug af afgiftspligtige varer, der medgår til  

 produktionen af elektricitet, og som indregnes i elektricitetsprisen.
Andre  

 kraftvarmeværker end de, der er omfattet af bilaget, skal ikke betale afgift  

 af den andel af det samlede forbrug af afgiftspligtige varer, som er medgået  

 til fremstilling af elektricitet.
Den andel af det samlede forbrug af  

 afgiftspligtige varer, som er medgået til fremstilling af elektriciteten,  

 beregnes som forholdet mellem på den ene side energiindholdet i den  

 fremstillede elektricitet og på den anden side summen af energiindholdet i  

 den fremstillede elektricitet og den fremstillede mængde varme.
Andre  

 kraftvarmeværker end de, der er omfattet af bilaget, kan i stedet vælge at  

 beregne den andel af det samlede forbrug af afgiftspligtige varer, som er  

 medgået til fremstilling af elektricitet, som forholdet mellem på den ene  

 side energiindholdet i den fremstillede elektricitet divideret med 0,9 og på  

 den anden side det totale energiindhold i de indfyrede brændsler.
Stk. 3. Skatteministeren kan fastsætte regnskabs- og  

 kontrolforskrifter for afgiftsfritagelse.
Afgiftsbeløb under 50 kr. udbetales  

 ikke.
Skatteministeren kan endvidere fastsætte de nærmere regler for  

 opgørelse og afregning af afgiften efter stk. 2.
§ 9. For gas, der anvendes i personmotorkøretøjer, der med  

 tilladelse efter lov om buskørsel anvendes til rutekørsel, ydes fuld  

 godtgørelse af afgiften forhøjet med 33 øre pr.
Nm3.
Stk. 2. Skatteministeren kan fastsætte regnskabs- og  

 kontrolforskrifter for afgiftsgodtgørelsen.
Afgiftsbeløb under 50 kr.  

 udbetales ikke.
Skatteministeren kan endvidere fastsætte de nærmere regler  

 for brug af brændstof efter stk. 1.
§ 10. Virksomheder, der er registreret efter merværdiafgiftsloven,  

 kan få tilbagebetalt afgiften efter denne lov 1) af den af virksomheden forbrugte afgiftspligtige gas og 2) af den gas, der er medgået til fremstilling af varme, der er forbrugt i  

 virksomheden, og som er leveret særskilt til virksomheden fra et  

 fjernvarmeværk eller anden varmeproducent, der er registreret efter  

 merværdiafgiftsloven.
 Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for gas og varme.  

 Afgiften af gas, der anvendes som motorbrændstof, tilbagebetales ikke.
Stk. 3. Afgiften af gas, der udelukkende anvendes som  

 motorbrændstof til virksomhed omfattet af merværdiafgiftslovens § 66, stk. 1,  

 tilbagebetales efter stk. 2. Der sker ligeledes tilbagebetaling af afgift for  

 transport fra ejendommens område af egne produkter hidrørende fra den i 1.  

 pkt. nævnte virksomhed.
Afgift af gas, der anvendes som motorbrændstof i  

 registrerede motorkøretøjer, tilbagebetales ikke.
 Stk. 4. Der ydes ikke tilbagebetaling for afgiften af varme og  

 gas, der direkte eller indirekte anvendes til fremstilling af varme, som  

 leveres fra virksomheden, rumvarme eller varmt vand, jf. dog stk. 5.
 Stk. 5. Der ydes dog tilbagebetaling for:
 1) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen vaskes, renses eller rengøres i eller med særlige anlæg eller  

 udsættes for temperaturstigninger i forhold til det omgivende rum på mindst  

 10IC såsom opvarmning, kogning, ristning, destillation, sterilisation,  

 pasteurisering, dampning, tørring, inddampning, fordampning eller  

 kondensering i særlige anlæg, uanset at disse forarbejdninger også bidrager  

 til opvarmning af lokaler m.v., jf. dog stk. 6. Der ydes dog ikke  

 tilbagebetaling i forbindelse med varefremstilling i hoteller,  

 restaurationer, kantiner og detailudsalgssteder eller for varmeforbrug i  

 komfurer og kogeplader.
2) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen udsættes for temperaturændringer såsom opvarmning, kogning,  

 ristning, destillation, sterilisation, pasteurisering, dampning, tørring,  

 inddampning, fordampning eller kondensering i særlige rum med en  

 driftstemperatur på mindst 45IC, eller i kombinerede male- og tørrerum, når  

 tørrerummet har en driftstemperatur på mindst 45IC.
Afgiften tilbagebetales,  

 uanset at opvarmningen af det særlige rum også bidrager til opvarmning af  

 andre lokaler m.v., jf. dog stk. 6.
 3) Afgiften af varme og gas omfattet af stk. 4 i de anvendelser, som er  

 nævnt i bilaget til lov om kuldioxidafgift af visse energiprodukter, samt  

 anvendt til rumopvarmning og varmt vand i staldbygninger, jf. dog stk. 6.
4) En forholdsmæssig del af afgiften af gas og varme, der forbruges i  

 anlæg, hvor der fremstilles såvel varme og varmt vand, der fremstillet på et  

 selvstændigt anlæg ville være tilbagebetalingsberettiget, som ikke  

 tilbagebetalingsberettiget varmeleverance, rumvarme og varmt vand, når en  

 sådan forholdsmæssig fordeling kan opgøres.
Den tilbagebetalingsberettigede  

 andel opgøres som forholdet mellem på den ene side den mængde energi, som  

 forbruges i de tilbagebetalingsberettigede anlæg, og på den anden side  

 energiindholdet i den samlede mængde fremstillede varme.
 Stk. 6. I det omfang en del af det varme vand eller varmen, som  

 der ydes tilbagebetaling for efter stk. 5, efterfølgende nyttiggøres ved  

 særlige installationer, der er indrettet til indvinding af varme, nedsættes  

 den samlede tilbagebetaling efter lov om afgift af elektricitet, lov om  

 afgift af stenkul, brunkul og koks m.v., lov om energiafgift af  

 mineralolieprodukter m.v. og denne lov med 42,5 kr. pr. gigajoule (GJ) varme.  

 I det omfang varmen afsættes, udgør nedsættelsen dog højst 42,5 pct. af det  

 samlede vederlag for varmeleverancen.
Stk. 7. For virksomheder, der den 6. april 1995 har påbegyndt  

 leverancer af overskudsvarme, der er nyttiggjort ved særlige installationer,  

 der er indrettet til indvinding af varme fra produktionsanlæg, sker der ingen  

 nedsættelse af tilbagebetalingen efter stk. 6. Dette er dog betinget af, at  

 afgiften på den naturgas, der forbruges i disse anlæg efter denne lovs  

 ikrafttræden, vil være fuldt tilbagebetalingsberettiget.
Det er endvidere en  

 betingelse, at nettoprisen for den naturgas, der forbruges i anlæggene, er  

 reduceret til det niveau, der gælder for naturgasleverancer til  

 erhvervsmæssig brug i momsregistrerede virksomheder.
Det er endelig en  

 betingelse, at leverancen af overskudsvarme ikke har nødvendiggjort et større  

 forbrug af naturgas end ellers.
 Stk. 8. Den, som forbruger varme fra en virksomhed nævnt i stk. 6,  

 får tilbagebetalt et beløb svarende til nedsættelsen efter stk. 6 i samme  

 omfang, som der ydes tilbagebetaling efter stk. 1, 2, 4 og 5 eller  

 afgiftsfritagelse efter § 8, stk. 1, nr. 2, eller § 8, stk. 2.
 § 11. Til dokumentation af tilbagebetalingsbeløbet efter § 10 skal  

 virksomheden kunne fremlægge fakturaer eller særskilte opgørelser, der kan  

 danne grundlag for opgørelsen af tilbagebetalingsbeløbet, jf. § 12, stk. 4,  

 og for, at gas, for hvilken der er ydet tilbagebetaling efter § 10, stk. 2,  

 1. pkt., ikke er anvendt som motorbrændstof.
 Stk. 2. Skatteministeren kan fastsætte regler for opgørelse af  

 afgift, der er tilbagebetalingsberettiget efter § 10, stk. 3, og bestemmelser  

 om dokumentation efter stk. 1.
§ 12. Tilbagebetalingsbeløbet efter § 10 opgøres for den periode,  

 som virksomheden anvender ved angivelsen af afgiftstilsvaret efter  

 merværdiafgiftsloven.
Tilbagebetalingsbeløbet for en periode omfatter  

 afgiften efter denne lov, jf. dog § 10, stk. 2, 2. pkt., af de af  

 virksomheden i perioden modtagne leverancer af afgiftspligtig gas og varme.  

 Tilbagebetaling af afgiftsbeløbet kan dog omfatte flere perioder under et.
Stk. 2. Tilbagebetalingsbeløbet anføres på virksomhedens  

 angivelser efter merværdiafgiftsloven.
Beløbet angives i hele kroner, idet  

 der bortses fra ørebeløb.
Stk. 3. Tilbagebetalingen sker ved, at virksomheden foretager  

 modregning i sit afgiftstilsvar efter merværdiafgiftsloven.
I det omfang  

 tilbagebetalingen ikke kan ske ved modregning, udbetales beløbet til  

 virksomheden efter de i merværdiafgiftslovens § 63 anførte regler.  

 Afgiftsbeløb på under 50 kr. udbetales ikke.
 Stk. 4. Virksomheder, der leverer naturgas, bygas eller varme,  

 skal mindst en gang årligt afgive de oplysninger, der er nødvendige ved  

 opgørelsen af afgiften efter § 10, stk. 2. Skatteministeren kan fastsætte de  

 nærmere regler herom.
Afgift af gas, der modtages fra udlandet § 13. Ved modtagelse fra udlandet af afgiftspligtig gas betales  

 afgift ved modtagelsen, medmindre gassen modtages efter reglerne i § 4.  

 Skatteministeren fastsætter de nærmere regler for afregningen af afgiften.
 Stk. 2. Der skal ikke betales afgift af gas, der medbringes fra  

 udlandet i køretøjers og specialcontaineres normale tanke som brændstof eller  

 drivmiddel for køleanlæg o.lign. under transporten.
Regnskabsbestemmelser § 14. Registrerede virksomheder skal føre et regnskab over  

 tilgangen, afsætningen og forbruget i virksomheden af afgiftspligtig gas, som  

 kan danne grundlag for opgørelse af det i hver afgiftsperiode opkrævede  

 afgiftsbeløb og for kontrollen med afgiftens rigtige erlæggelse.
Stk. 2. Ved udlevering af afgiftspligtig gas fra en registreret  

 virksomhed skal fakturaen indeholde oplysning om udstedelsesdato,  

 leverandørens navn, varemodtagerens navn, leveringsstedet, art og mængde af  

 den afgiftspligtige gas samt afgiftens størrelse.
Hvis udlevering finder sted  

 fra andre end registrerede virksomheder, skal leverandøren, såfremt  

 modtageren er registreret efter merværdiafgiftsloven, på forlangende udstede  

 en faktura med de nævnte oplysninger.
 Stk. 3. Registrerede virksomheder skal opbevare  

 regnskabsmateriale, herunder fakturaer og fakturakopier, i 5 år efter  

 regnskabsårets udløb.
 Stk. 4. De statslige told- og skattemyndigheder fastsætter nærmere  

 regler for virksomhedernes regnskabsførelse og for indretning af teknisk  

 måleudstyr og montering af dette i virksomheden.
Afregning af afgiften § 15. Registrerede virksomheder skal efter udløbet af hver  

 afgiftsperiode og senest den 15. i den følgende måned til de statslige told-  

 og skattemyndigheder angive den mængde gas, hvoraf virksomheden skal betale  

 afgift, jf. § 6. Angivelsen skal være underskrevet af virksomhedens  

 ansvarlige ledelse.
 Stk. 2. Afgives angivelsen ikke inden udløbet af den nævnte frist,  

 kan de statslige told- og skattemyndigheder inddrage registreringen af  

 virksomheden, indtil den manglende angivelse er de statslige told- og  

 skattemyndigheder i hænde.
§ 16. Afgiften for en afgiftsperiode skal indbetales til de  

 statslige told- og skattemyndigheder senest den 15. i den måned, der følger  

 efter afgiftsperioden.
Udgør afgiften under 50 kr., kan indbetaling af  

 beløbet undlades.
Skatteministeren kan fastsætte bestemmelser om afgiftens  

 indbetaling.
 Stk. 2. De statslige told- og skattemyndigheder kan pålægge en  

 virksomhed, der ikke betaler afgiften rettidigt, at afgive angivelsen for  

 kortere perioder end en måned.
 Stk. 3. De statslige told- og skattemyndigheder kan endvidere  

 pålægge en virksomhed, der ikke betaler afgift rettidigt, en kortere  

 betalingsfrist end den i stk. 1 nævnte.
 § 17. Betales forfalden afgift ikke senest 14 dage efter  

 betalingsfristens udløb, kan de statslige told- og skattemyndigheder inddrage  

 registreringen af virksomheden, indtil de forfaldne afgifter er betalt.
 Stk. 2. Er afgiftsperioden eller betalingsfristen forkortet efter  

 § 16, stk. 2 eller 3, kan registreringen inddrages straks efter  

 betalingsfristens udløb.
 § 18. Såfremt det konstateres, at en virksomhed har afgivet  

 urigtig angivelse, således at virksomheden har betalt for lidt i afgift,  

 afkræves virksomheden det skyldige beløb til betaling senest 14 dage efter  

 påkrav.
Stk. 2. Kan størrelsen af det afgiftsbeløb, som påhviler  

 virksomheden, ikke opgøres på grundlag af virksomhedens regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Tilsvarende gælder, hvis en virksomhed har modtaget et for  

 stort beløb i tilbagebetaling og størrelsen af det beløb, som virksomheden  

 derfor skal indbetale, ikke kan opgøres på grundlag af virksomhedens  

 regnskaber.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af virksomheden indbringes  

 for det i merværdiafgiftslovens § 79 omhandlede nævn.
Kontrolbestemmelser § 19. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn i de virksomheder, der omfattes af loven, og  

 til at efterse virksomhedernes forretningsbøger, øvrige regnskabsmateriale og  

 korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Erhvervsdrivende skal på begæring meddele de statslige  

 told- og skattemyndigheder oplysning om deres indkøb af afgiftspligtig gas.
 Stk. 5. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af regnskaber m.v. hos de i stk. 4 omhandlede  

 virksomheder.
 § 20. Offentlige myndigheder skal på begæring meddele de statslige  

 told- og skattemyndigheder enhver oplysning til brug for registrering af og  

 kontrol med virksomheder, der omfattes af loven.
 Stk. 2. Politiet yder de statslige told- og skattemyndigheder  

 bistand efter regler, der fastsættes efter forhandling mellem  

 skatteministeren og justitsministeren.
Straffebestemmelser § 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 3, stk. 1, § 12, stk. 4, § 14, § 15, stk. 1, eller § 19,  

 stk. 2-4, 3) undlader at efterkomme et efter § 16, stk. 2, meddelt påbud, 4) overdrager, erhverver, tilegner sig eller anvender gas, hvoraf der ikke  

 er betalt afgift, som skulle have været betalt efter loven, eller forsøger  

 herpå, eller 5) fortsætter driften af en afgiftspligtig virksomhed, efter at de  

 statslige told- og skattemyndigheder har inddraget registreringen i medfør af  

 § 15, stk. 2, eller § 17.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af 1) spørgsmål om afgiftspligt efter § 1, og 2) klager over de af de statslige told- og skattemyndigheder efter § 18,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1, nævnte spørgsmål skal  

 være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 2, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 25. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 26. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
 § 27. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
§ 28. Den, der overdrager, erhverver, tilegner sig eller anvender  

 gas, hvoraf der ikke er betalt den afgift, som skulle have været betalt efter  

 loven, skal betale afgift af gassen.
Afgiften afkræves til betaling senest 14  

 dage efter påkrav.
Tilsvarende gælder, hvis en virksomhed har modtaget et for  

 stort beløb i godtgørelse efter § 9 eller § 10.
Stk. 2. Såfremt gas, der efter § 8 er fritaget for afgift,  

 anvendes til andet formål end det, hvortil den er bestemt, kan de statslige  

 told- og skattemyndigheder inddrage virksomhedens adgang til at indkøbe  

 afgiftsfri gas.
Virksomheden afkræves afgiften af den nævnte gas til betaling  

 senest 14 dage efter påkrav.
 § 29. Betales afgift efter denne lov ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 2. Der skal betales et gebyr på 65 kr. for  

 erindringsskrivelser vedrørende betaling af afgift efter denne lov.
 § 30. Med udlandet sidestilles med hensyn til lovens bestemmelser  

 Færøerne og Grønland.
Overgangs- og ikrafttrædelsesbestemmelser § 31. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 3 skal træde i kraft  

 forud for lovens øvrige bestemmelser.
 Stk. 2. Loven finder anvendelse på afgiftspligtig gas, der efter  

 lovens ikrafttræden udleveres fra eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af leverancerne,  

 hvoraf der skal betales afgift.
 § 32. Loven gælder ikke for Færøerne og Grønland.
Bilag Kraftværkspladser, hvor kraftværker og kraftvarmeværker ikke skal betale  

 afgift af den del af det samlede forbrug af afgiftspligtige varer, der medgår  

 til produktionen af elektricitet, og som indregnes i elektricitetsprisen H.
C. Ørstedsværket Svanemølleværket Amagerværket Avedøreværket Kyndbyværket Asnæsværket Stignæsværket Masnedøværket Fynsværket Enstedværket, incl.
Blok 3 Vestkraft, Esbjerg- og Herningværkerne Midtkraft, Studstrup- og Århusværkerne Randersværket Nordjyllandsværket Vendsysselværket Skærbækværket Østkraft, Rønneværket Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter og lov om  

 fremskyndet tilbagebetaling af visse afgifter (Ændring af reglerne for  

 tilbagebetaling).
 Ved dette lovforslag foreslås det, at der indføres afgift på naturgas.  

 Samtidig med dette forslag er det endvidere foreslået at indføre CO2-afgift  

 på naturgas.
Naturgas er i modsætning til andre fossile brændsler i dag fritaget for  

 afgift.
Naturgasselskaberne har imidlertid mulighed for at sælge gassen til  

 en pris svarende til prisen på konkurrerende brændsler med afgift uden at  

 miste markedsandele.
Naturgassen sælges således til samme priser i dag, som  

 den ville være solgt til, hvis der havde været afgift.
Ved salg af gas til  

 husholdninger m.v. i konkurrence med olie svarer merprisen til ca. 164 øre  

 pr.
Nm3 under henvisning til energiafgiften på olie og 22 øre pr.
Nm3  

 vedrørende CO2-afgiften.
Disse satser er omregnet ved bruttoenergiindholdet i  

 olie og gas.
Der er således ikke taget hensyn til, at energien i naturgassen  

 typisk kan udnyttes bedre end i olie.
Ved prisfastsættelsen tages der hensyn  

 til, om kunden kunne have opnået godtgørelse af afgiften ved anvendelse af  

 det alternative brændsel.
Hvis det er tilfældet, sælges gassen med et  

 prisnedslag svarende til den godtgørelse, der kunne opnås ved anvendelse af  

 det alternative brændsel.
Blandt de initiativer, regeringen foreslår med henblik på at reducere  

 miljøbelastningen fra anvendelse af energi, er forslag om, at erhvervenes  

 forbrug af olie, kul og el til rumopvarmning efter en indfasningsperiode på  

 tre år skal belastes med de samme afgiftssatser som de, der gælder for  

 husholdningerne.
Herudover foreslår regeringen en reduktion i erhvervenes  

 muligheder for at få godtgjort CO2-afgift.
Disse forslag vil muliggøre, at  

 naturgasselskaberne vil kunne sætte priserne op over for erhvervskunder  

 svarende til de nævnte afgiftsforhøjelser og godtgørelsesreduktioner for  

 erhvervskunder.
Herved øges indtjeningen i gasselskaberne.
Sigtet med  

 forslaget er alene at indføre afgifter, der vil kanalisere de ekstra  

 indtægter for naturgasselskaberne over til statskassen.
 Derimod forudsættes det, at naturgasselskaberne ikke vil sætte deres  

 priser op under henvisning til afgiftsbelastningen på de konkurrerende  

 brændsler som følge af det samtidig fremsatte lovforslag om afgift af svovl,  

 bortset fra stigninger begrundet i de ekstra omkostninger, større eller nye  

 naturgasleverancer måtte give anledning til.
Forslaget vil altså ikke i sig selv give anledning til, at der vil skulle  

 opkræves højere priser på naturgas, idet afgiften ikke vil blive væltet over  

 i højere priser netto efter afgiftsgodtgørelse.
Afgiften må derfor modregnes  

 i naturgaspriserne.
Provenumæssige konsekvenser Naturgas sælges i konkurrence med andre brændsler, f.eks. olie og kul.
Ved  

 prisstigninger herunder prisstigninger forårsaget af afgiftsændringer vil de  

 offentligt ejede naturgassælgere kunne forhøje deres priser, uden at  

 naturgassens konkurrenceevne bringes i fare.
Regeringens forslag vil medføre, at nettopriserne på olie, og kul mv.  

 anvendt til rumopvarmning i erhvervene vil blive forøget.
Der er ved  

 provenuoverslaget for rumopvarmningsforslaget lagt til grund, at  

 naturgassælgerne vil øge deres priser svarende til nettoprisstigningerne på  

 de konkurrerende brændsler.
I visse tilfælde kan kontraktmæssige bindinger -  

 i det mindste midlertidigt - være til hinder for, at priserne kan hæves.
Det  

 vurderes, at dette i al fald på lidt længere sigt alene vil gælde for mindre  

 gasmængder.
Forslaget om rumopvarmning vil således øge naturgasselskabernes  

 muligheder for højere priser og dermed indtægter uden tab af markedsandele  

 for naturgassen.
Ligeledes vil regeringens forslag om at reducere erhvervenes godtgørelser  

 af CO2 afgiften for almindeligt procesenergiforbrug give muligheder for  

 prisstigninger på naturgas.
Det er lagt til grund, at naturgasselskaberne på  

 samme måde og i samme omfang som ved introduktion af CO2 afgiften på erhverv  

 i 1993 vil hæve priserne på gas solgt til erhvervsmæssige anvendelser.
Med hensyn til regeringens forslag om afgift på svovl vil dette også give  

 muligheder for, at gasselskaberne kan hæve deres priser uden tab af  

 markedsandele.
Der er imidlertid her lagt til grund, at naturgasselskaberne  

 ikke vil sætte deres priser op under henvisning til svovlafgiftsbelastningen  

 på de konkurrerende brændsler bortset fra stigninger begrundet i de ekstra  

 omkostninger, større eller nye naturgasleverancer måtte give anledning til.
 De merindtægter for naturgasselskaberne, som følger af, at  

 afgiftsbelastningen på rumopvarmning og almindelig procesenergi stiger, vil  

 kunne skønnes til de i tabellen anførte beløb under forudsætning af uændret  

 forbrug af energi i erhvervene:
Forslagene forventes at medføre en reduktion af energiforbruget på de  

 afgiftsbelagte anvendelser.
I følgende tabel er vist udviklingen i de ekstra  

 indtægtsmuligheder for naturgasselskaberne, efter at der er taget hensyn til  

 de forventede mængdereaktioner.
Det foreslås, at disse mulige ekstraindtægter for naturgasselskaberne som  

 følge af forslagene om rumopvarmning og stigninger i CO2 afgiftsbelastningen  

 for almindelig procesenergi føres til statskassen ved at lade naturgas være  

 omfattet af den egentlige CO2 afgift og ved at indføre en delvis energiafgift  

 på naturgas på 1 øre pr.
Nm3.
 De mulige merindtægter for naturgasselskaberne er dog ikke så store, at de  

 kan dække gasselskabernes omkostninger ved den fulde CO2 afgift i 1996 og  

 1997. Det vil imidlertid skabe unødige administrative omkostninger i  

 erhvervene i forbindelse med beregningerne af CO2 afgiftsgodtgørelserne etc.,  

 hvis der alene blev indført delvis CO2 afgift i 1996 og 1997.
 Det foreslås derfor, at naturgasselskaberne alene indbetaler en del af CO2  

 afgiften til staten i 1996 og 1997.
 Det samlede resultat for naturgasselskaberne fremgår af følgende tabel:
Uanset at de markedsmæssige betingelser herfor måtte være til stede, kan  

 der i visse tilfælde være indgået bindende aftaler, der ikke umiddelbart kan  

 opsiges, og hvor der ikke har været taget tilstrækkeligt forbehold over for  

 afgiftsændringer mv.
I det omfang sådanne kontrakter måtte være indgået og  

 ikke umiddelbart kan opsiges, vil gasselskabernes merindtægter være mindre  

 end anført.
Der foreligger ikke umiddelbart tilgængelige oplysninger om  

 omfanget af sådanne aftaler, der dog synes at være af begrænset betydning,  

 jf. at der ikke synes at have været de store vanskeligheder ved at forhøje  

 gaspriserne for erhvervskunderne i forbindelse med introduktion af CO2  

 afgiften over for erhvervskunderne.
Man kan dog ikke udelukke, at sådanne  

 kontrakter vil vise sig at være af et sådant omfang, at det mærkbart vil  

 ændre på forudsætningerne for den tilstræbte neutralitet for gasselskabernes  

 nettoindkomst som følge af de samlede initiativer.
Såfremt dette måtte vise  

 sig at være tilfældet, vil neutraliteten dog fortsat kunne opnås ved, at  

 staten begrænser sine udtag af udbytte fra DONG.
I givet fald vil regeringen  

 tage initiativ til at reducere tilbageføringen af provenuet af CO2 afgiften  

 på naturgas til erhvervene tilsvarende.
Erhvervsmæssige konsekvenser Dette forslag vil ikke i sig selv medføre andre nettopriser på naturgas  

 end ellers.
Forslaget har således alene konsekvenser for naturgassælgerne,  

 hvor det er tilstræbt, at provenuet af afgiften, der indbetales til staten,  

 og de mulige merindtægter som følge af de andre initiativer, neutraliserer  

 hinanden.
Miljømæssige konsekvenser Da forslaget ikke ændrer på de opkrævede nettopriser på naturgas, har  

 forslaget ikke i sig selv miljømæssige konsekvenser.
Forholdet til EU-retten Lovforslaget er en del af det samlede kompleks af lovforslag om grønne  

 afgifter, som i sin helhed notificeres for Europa-Kommissionen i medfør af  

 EU's statsstøtteregler.
Kommissionens godkendelse skal foreligge, før de  

 notificerede lovforslag kan sættes i kraft.
Administrative konsekvenser Der henvises til forslag til lov om ændring af lov om kuldioxidafgift af  

 visse energiprodukter og lov om fremskyndet tilbagebetaling af visse afgifter  

 (Ændring af reglerne for tilbagebetaling).
Bemærkninger til lovforslagets enkelte bestemmelser Til § 1 Det foreslås, at der betales energiafgift af naturgas og bygas, der  

 forbruges her i landet, dvs. inden for det danske toldområde.
Der skal  

 følgelig ikke betales afgift af gas, der leveres til udlandet.
Der foreslås  

 en afgiftssats på 1 øre pr.
Nm3 gas med en nedre brændværdi på 39,6 MJ.
Er  

 brændværdien lavere eller højere, skal der foretages en forholdsmæssig  

 regulering.
Er brændværdien f.eks. 19,8 MJ pr. m3, skal der betales 0,5 øre i  

 afgift pr. m3.
For afgiftspligtig gas, der anvendes eller er bestemt til at anvendes som  

 motorbrændstof, foreslås dog en sats på 231 øre pr.
Nm3. Satsen svarer til  

 afgiftssatsen for gasolie og let dieselolie, der anvendes som motorbrændstof.  

 Gas, der anvendes til varmefremstilling på stationære motorer i  

 kraftvarmeværker, foreslås afgiftsbelagt med satsen på 1 øre pr.
Nm3.
Til § 2 Det foreslås, at afgiften betales af de virksomheder, der er registreret  

 efter loven, svarende til hvad der gælder efter andre energiafgiftslove og  

 punktafgiftslovene i øvrigt.
Desuden foreslås det, at ikke-registrerede  

 virksomheder m.v., der modtager afgiftspligtig gas fra udlandet til eget  

 brug, betaler afgiften.
Bestemmelsen er ikke aktuel i øjeblikket, men kan  

 blive det i forbindelse med en øget liberalisering af naturgasmarkederne.
Til §§ 3 og 4 Virksomheder m.v., der indvinder, fremstiller eller afsætter  

 afgiftspligtig gas, er efter forslaget forpligtet til at lade sig registrere  

 hos de statslige told- og skattemyndigheder.
Dette indebærer, at bl.a.
Dansk  

 Naturgas A/S, de fem regionale naturgasselskaber, Københavns og Frederiksberg  

 kommuner og bygasværkerne skal registreres efter loven.
Desuden foreslås det,  

 at de kraftværker og kraftvarmeværker, der er omfattet af bilaget til loven,  

 skal have pligt til at lade sig registrere efter loven.
Registreringen medfører, at virksomheden kan modtage gas fra andre  

 registrerede virksomheder og fra udlandet, uden at der skal betales afgift i  

 forbindelse med tilførslen.
Afgiften forfalder først, når gassen leveres i  

 henhold til faktura til en ikke-registreret virksomhed eller forbruger, eller  

 når den forbruges i virksomheden.
Til § 5 Det foreslås, at den afgiftspligtige periode er måneden.
Til §§ 6 og 7 Afgiften skal betales af den mængde gas, som de registrerede virksomheder  

 leverer og udskriver faktura for i løbet af afgiftsperioden.
Der skal desuden  

 betales afgift af den mængde gas, som virksomheden selv forbruger, i det  

 omfang forbruget ikke er tilbagebetalingsberettiget.
 I den afgiftspligtige mængde kan der foretages fradrag for gasleverancer  

 til andre registrerede virksomheder og til udlandet samt for gas, der er  

 afgiftsfritaget.
Til § 8 Det foreslås, at diplomatiske repræsentationer m.v. fritages for afgift  

 svarende til, hvad der gælder for alle andre punktafgifter, samt at gas til  

 anden teknisk brug end motordrift afgiftsfritages.
Desuden foreslås det, at gas, der anvendes til fremstilling af  

 elektricitet i kraftværker og kraftvarmeværker, fritages for afgift, når der  

 skal betales elafgift af den fremstillede elektricitet.
Den foreslåede  

 fritagelse svarer til fritagelser i mineralolieafgiftsloven og  

 kulafgiftsloven.
Som i det samtidigt hermed fremsatte forslag om ændring af  

 bl.a. mineralolieafgiftsloven foreslås det, at der fastsættes en regel for  

 fordelingen af brændselforbruget mellem varme og elproduktion i decentrale og  

 industrielle kraftvarmeværker direkte i loven.
Brændsel til elfremstilling er fritaget for afgift, hvilket modsvares af,  

 at der betales afgift af elektriciteten.
Brændsel til varmefremstillingen er  

 derimod afgiftsbelagt.
De foreslåede regler sikrer, at der sker en rimelig  

 fordeling af den del af brændslet, som henregnes til henholdsvis el- og  

 varmefremstilling.
 De decentrale og industrielle kraftvarmeværker kan efter forslaget vælge  

 mellem to principper:
 a) En fordeling af brændslet til henholdsvis varme- og elproduktion i  

 forhold til de faktisk fremstillede mængder.
 b) En fordeling, der baseres på den fremstillede mængde elektricitet.
Model a) vil give den mest retvisende fordeling, men kræver måling af  

 såvel den fremstillede mængde el som varme.
Model b) foreslås udformet som et  

 simplere alternativ, men med en omregningsfaktor så høj, at den kun er  

 attraktiv, hvis måleomkostningerne er relativt høje.
 For de centrale kraftvarmeværker foreslås en fordelingsregel svarende til  

 den hidtidige regel i mineralolieafgiftsloven og kulafgiftsloven.
Til § 9 Efter forslaget ydes der fuld godtgørelse forhøjet med 33 øre pr.
Nm3 af  

 afgiften af afgiftspligtig gas, der anvendes i rutebiler.
Godtgørelsen svarer  

 til afgiftsgodtgørelsen for ultralet dieselolie i mineralolieafgiftsloven  

 omregnet efter energiindhold.
Til §§ 10 og 11 Efter forslagets § 10 skal momspligtige virksomheder have ret til  

 tilbagebetaling af afgiften af naturgas og bygas efter tilsvarende regler,  

 som gælder for tilbagebetaling af energiafgiften af mineralolieprodukter og  

 af kul.
Dette indebærer for det første, at der kan ske tilbagebetaling i  

 samme omfang, som virksomheden har fradragsret for indgående moms for gas og  

 varme, samt at afgiften af gas, der anvendes som motorbrændstof, ikke  

 tilbagebetales.
Der ydes dog afgiftsgodtgørelse, når gas anvendes som  

 motorbrændstof til andet end registrerede motorkøretøjer inden for landbrug,  

 gartneri m.v.
Det foreslås dernæst, at hovedprincippet for tilbagebetalingen af  

 energiafgiften bliver, at kun afgiften af gas, som ikke direkte eller  

 indirekte er anvendt til fremstilling af varme bestemt for videresalg,  

 rumopvarmning eller fremstilling af varmt vand, tilbagebetales.
Gassen  

 betragtes som direkte anvendt i de tilfælde, hvor der udelukkende produceres  

 fjernvarme, rumvarme og varmt vand, mens der med indirekte anvendelse menes i  

 samproduktion med andre varer eller tjenester.
 Der kan dog fortsat ydes tilbagebetaling for egentlig procesvarme, ligesom  

 det foreslås, at procesanlægs direkte bidrag til lokaleopvarmning ikke i sig  

 selv afskærer virksomheden fra tilbagebetaling.
 Undtagelsen er i stk. 5 opdelt i 4 dele:
For det første foreslås det, at afgiften af varmt vand kan tilbagebetales,  

 når vandet bruges til fremstilling af varer, som videresælges.
Vandet skal  

 være anvendt som en del af selve forarbejdningen af varen, hvilket indebærer,  

 at afgiften tilbagebetales af det varme vand, som er medgået til skoldning af  

 grise, men ikke af det, som er anvendt til rengøring af slagteriet.
I det  

 omfang forarbejdningen består i vask o.lign., er det en betingelse, at vasken  

 m.v. foregår på særlige anlæg.
I nr. 1 fastslås det samtidig, at det forhold,  

 at en proces afgiver varme til omgivelserne, ikke betragtes som en indirekte  

 opvarmning af rummet, dog begrænses tilbagebetalingen i det omfang, der  

 installeres særlige anlæg med det formål at udnytte procesvarmen som  

 rumvarme, jf. stk. 6. F.eks. får et støberi tilbagebetaling, selv om  

 smelteovnen direkte afgiver varme til omgivelserne.
Da hoteller, kantiner,  

 restauranter og detailudsalgsbutikker stort set kun anvender gas til  

 rumopvarmning, foreslås det af administrative årsager at afskære disse  

 områder fra tilbagebetalingen.
Det samme gør sig gældende for anvendelse af  

 gas i komfurer og kogeplader.
For det andet foreslås det i stk. 5, nr. 2, at ligestille de former for  

 opvarmning af rum, som i udpræget grad har karakter af procesopvarmning, med  

 anden varme, som der ydes tilbagebetaling for.
Afgrænsningen over for  

 almindelig rumvarme består i, at rummet skal være særligt indrettet til  

 forarbejdning af varer, der skal opvarmes, og rummets driftstemperatur skal  

 være mindst 45IC.
Visse rum anvendes både som male- og tørrekabiner.
Når  

 rummet anvendes som malekabine, vil temperaturen typisk være under 45IC.
Det  

 foreslås, at forbruget af varme i disse rum berettiger til tilbagebetaling,  

 såfremt rummet har en driftstemperatur på 45IC, når det anvendes som  

 tørrekabine.
For det tredje foreslås det, at der under alle omstændigheder er adgang  

 til tilbagebetaling for de processer, som er omfattet af listen over særligt  

 energiintensive processer i CO2-afgiftsloven, f.eks. drivhuse.
Herudover  

 friholdes opvarmning af staldbygninger og forbruget af varmt vand i disse.
 Endelig foreslås det i nr. 4, at når samme anlæg forsyner virksomheder med  

 både rumvarme og procesvarme, kan der ske en forholdsmæssig tilbagebetaling,  

 hvis virksomheden installerer de nødvendige målere.
I stk. 6 foreslås det dog, at i det omfang procesvarmen efterfølgende  

 sælges som fjernvarme eller udnyttes i radiatorer eller lignende, nedsættes  

 tilbagebetalingerne med et beløb, som svarer til den afgift, der skulle være  

 betalt, såfremt varmen var blevet fremstillet direkte med henblik på  

 rumopvarmning, dvs. 42,5 kr. pr.
GJ varme.
Sælges varmen til f.eks. et  

 fjernvarmenet, udgør nedsættelsen dog højst 42,5 pct. af vederlaget for  

 varmeleverancen.
Ved det samlede vederlag forstås såvel vederlag, som  

 afregnes i forhold til den leverede mængde varme, som faste bidrag.
Bestemmelsen i stk. 7 har til formål at sikre, at overskudsvarme  

 produceret på grundlag af naturgas afgiftsmæssigt ligestilles med  

 overskudsvarme produceret på grundlag af kul, olie og elektricitet.
Der  

 henvises til bemærkningerne til lovforslaget om ændring af bl.a.  

 mineralolieafgiftsloven (rumvarme).
 Det foreslås samtidigt i stk. 8 at ligestille nedsættelsen af  

 tilbagebetalingen med en egentlig afgift, så momsregistrerede virksomheder  

 kan få tilbagebetalt nedsættelsen i samme omfang, som afgiften godtgøres af  

 en tilsvarende leverance fra et fjernvarmeværk.
Til § 12 Efter forslaget opgøres tilbagebetalingsbeløbet for den periode, som  

 virksomheden anvender ved angivelsen af afgiftstilsvaret efter momsloven.  

 Tilbagebetalingen sker ved, at der modregnes i afgiftstilsvaret efter  

 momsloven, dog således at tilbagebetalingsbeløbet udbetales til virksomheden  

 efter reglerne i momslovens § 63, i det omfang der ikke kan ske modregning.  

 Den foreslåede tilbagebetalingsordning svarer til ordningen i de gældende  

 energiafgiftslove.
Til § 13 Det foreslås, at ikke-registrerede modtagere af afgiftspligtig gas fra  

 udlandet betaler afgift ved modtagelsen af gassen.
Bestemmelsen er ikke  

 aktuel i øjeblikket, men kunne blive det, efterhånden som der sker en  

 liberalisering af naturgasmarkederne.
Efter forslaget fastsætter  

 skatteministeren de nærmere regler for afregningen af afgiften.
 Det foreslås desuden, at der ikke betales afgift af gas, der medbringes  

 fra udlandet i køretøjers normale brændstoftanke samt i specialcontaineres  

 normale tanke.
Til § 14 Registrerede virksomheder skal føre regnskab med tilgang, afsætning og  

 forbrug i virksomheden af afgiftspligtig gas.
Paragraffen indeholder desuden  

 bestemmelser med krav til oplysningerne på fakturaen og opbevaring af  

 regnskabsmateriale.
Til §§ 15 - 17 Efter forslaget skal registrerede virksomheder efter hver afgiftsperiode  

 på en måned og senest den 15. i den følgende måned angive den afgiftspligtige  

 mængde gas og indbetale den forfaldne afgift til de statslige told- og  

 skattemyndigheder.
De statslige told- og skattemyndigheder kan pålægge  

 virksomheder m.v., der ikke overholder betalingsfristerne, en kortere  

 angivelsesperiode og betalingsfrist end normalt.
Hvis angivelsen af den afgiftspligtige mængde gas ikke indsendes  

 rettidigt, eller hvis forfalden afgift ikke betales senest den 14. dag efter  

 betalingsfristens udløb, vil virksomhedens registrering kunne inddrages,  

 indtil der er henholdsvis angivet eller betalt afgift.
Hvis afgiftsperioden  

 eller betalingsfristen er forkortet efter lovforslagets § 16, kan  

 registreringen inddrages straks efter betalingsfristens udløb, dvs. uden at  

 virksomheden er blevet rykket for betaling inden.
 De foreslåede regler svarer til afregningsreglerne for registrerede  

 virksomheder i de øvrige punktafgiftslove.
Til § 18 Ved afgivelse af urigtig angivelse afkræves virksomheden et eventuelt  

 skyldigt beløb til betaling senest 14 dage efter påkrav.
Er der tale om  

 forsæt eller grov uagtsomhed, kan der desuden straffes efter lovens  

 straffebestemmelser.
Hvis størrelsen af det afgiftsbeløb, der skal betales,  

 ikke kan opgøres på grundlag af regnskaberne, kan de statslige told- og  

 skattemyndigheder foretage en skønsmæssig ansættelse.
Ansættelsen kan  

 påklages til momsnævnet.
Bestemmelserne svarer til bestemmelser i de øvrige  

 punktafgiftslove.
Til §§ 19 og 20 De statslige told- og skattemyndigheder kan ifølge forslaget uden  

 retskendelse foretage eftersyn i de virksomheder, der er omfattet af loven.  

 Forretningsbøger og regnskabsmateriale m.v. kan kræves indsendt til de  

 statslige told- og skattemyndigheder, og erhvervsdrivende skal på begæring  

 oplyse om deres indkøb af afgiftspligtig gas.
Bestemmelserne svarer til  

 kontrolbestemmelser i de øvrige punktafgiftslove.
Til §§ 21 og 22 § 21 indeholder bestemmelser om straf bl.a. for at afgive urigtige  

 oplysninger eller for at undlade at lade sig registrere eller afgive  

 angivelse.
Endvidere straffes overdragelse, erhvervelse, tilegnelse eller  

 anvendelse af gas, hvoraf der ikke er betalt afgift, som skulle have været  

 betalt, samt forsøg herpå.
Der straffes for forsætlige eller groft uagtsomme  

 forhold.
Ved forsætlige forhold kan der straffes med fængsel indtil 2 år.
 § 22 indeholder regler om administrative bødeforelæg og ransagning.
 Bestemmelserne svarer til bestemmelser i de øvrige punktafgiftslove.
Til §§ 23 og 24 Paragrafferne indeholder bestemmelser om momsnævnets kompetence og om  

 klageadgang, som svarer til bestemmelser i de øvrige punktafgiftslove.
Til §§ 25 og 26 Paragrafferne indeholder bestemmelser om eftergivelse og henstand, som  

 svarer til bestemmelser i de øvrige punktafgiftslove.
Til § 27 Paragraffen fastsætter, hvem der hæfter for afgiften.
Bestemmelsen svarer  

 til hæftelsesbestemmelsen i de øvrige punktafgiftslove.
Til § 28 Paragraffen vedrører efterbetaling af afgift samt inddragelse af en  

 virksomheds adgang til afgiftsfrit indkøb af gas, hvis afgiftsfritaget gas  

 anvendes til et andet formål end det, hvortil den er bestemt.
Bestemmelserne  

 svarer til bestemmelser i en række andre punktafgiftslove, bl.a.  

 mineralolieafgiftsloven.
Til § 29 Der foreslås en morarente på 1,3 pct. i månedlig rente og et gebyr på 65  

 kr. for rykkerskrivelser svarende til, hvad der gælder i de øvrige  

 punktafgiftslove ved ikke rettidig betaling af afgift.
Til § 30 Bestemmelsen svarer til bestemmelser i de øvrige punktafgiftslove.
Til § 31 Efter forslaget fastsættes tidspunktet for lovens ikrafttræden af  

 skatteministeren.
Europa-Kommissionens godkendelse efter statsstøttereglerne  

 skal foreligge, før loven kan sættes i kraft.
Loven vil tidligst blive sat i  

 kraft den 1. januar 1996.
Det foreslås dog, at skatteministeren kan bestemme, at lovens § 3, ifølge  

 hvilken virksomheder, der indvinder, fremstiller eller afsætter  

 afgiftspligtig gas, samt kraftværker og kraftvarmeværker omfattet af bilaget  

 til loven skal registreres hos de statslige told- og skattemyndigheder, skal  

 træde i kraft forud for lovens øvrige bestemmelser.
I den bekendtgørelse,  

 hvorved den samlede lov sættes i kraft, vil lovens generelle ikrafttræden  

 senest blive fastsat til 1 måned efter registreringsbestemmelsens  

 ikrafttræden.
Med udtrykket »lovens ikrafttræden« i resten af § 31  

 tænkes der på lovens generelle ikrafttræden, ikke på ikrafttrædelsen af  

 registreringsbestemmelserne.
 Paragraffen indeholder desuden overgangsbestemmelser.
Efter 2. behandling den 30. maj 1995 Afgiftspligtigt område og afgiftens størrelse § 1. Der betales afgift til statskassen af naturgas og bygas, der  

 forbruges her i landet.
 Stk. 2. Afgiften udgør 1 øre pr. normal m3 (Nm3) gas med en nedre  

 brændværdi på 39,6 megajoule (MJ).
Stk. 3. For afgiftspligtig gas, der anvendes eller er bestemt til  

 anvendelse som motorbrændstof, udgør afgiften dog 231 øre pr.
Nm3 gas med en  

 nedre brændværdi på 39,6 MJ.
Af gas, der anvendes til varmefremstilling på  

 stationære motorer i kraftvarmeværker, betales der afgift efter stk. 2.
 Stk. 4. Ved en lavere eller højere brændværdi end den i stk. 2 og  

 3 nævnte foretages en forholdsmæssig regulering af afgiften.
 § 2. Afgiften betales af virksomheder, der er registreret efter  

 loven.
 Stk. 2. Afgiften betales endvidere af den, der uden at være  

 registreret modtager afgiftspligtig gas fra udlandet til eget brug.
Registrering § 3. Den, der indvinder, fremstiller eller afsætter afgiftspligtig  

 gas, samt kraftværker og kraftvarmeværker, der er omfattet af bilaget til  

 denne lov, skal registreres hos de statslige told- og skattemyndigheder.
 Stk. 2. Til de registrerede virksomheder udstedes et bevis for  

 registreringen.
 § 4. Registrerede virksomheder er berettiget til, uden at afgiften  

 er berigtiget, fra udlandet at modtage og fra andre registrerede virksomheder  

 at få tilført afgiftspligtig gas.
Afgiftsperiode og opgørelse af den afgiftspligtige mængde § 5. Afgiftsperioden er måneden.
 § 6. For registrerede virksomheder er den afgiftspligtige mængde  

 gas for en afgiftsperiode de leverancer, for hvilke der er udstedt fakturaer,  

 herunder acontoopkrævninger, i den pågældende periode, samt virksomhedens  

 eget forbrug af gas i det omfang, det ikke opfylder betingelserne for  

 tilbagebetaling efter § 10.
 Stk. 2. De statslige told- og skattemyndigheder fastsætter nærmere  

 regler for opgørelsen af den afgiftspligtige mængde efter stk. 1.
§ 7. I den afgiftspligtige mængde opgjort efter § 6 fradrages 1) gas, der tilføres en anden registreret virksomhed, jf. § 4, 2) gas, der leveres til udlandet, og 3) gas, der fritages for afgift efter § 8.
Afgiftsfritagelse og afgiftsgodtgørels § 8. Fritaget for afgift er en registreret virksomheds leverancer  

 af 1) gas til anden teknisk brug end motordrift og 2) gas til de i toldlovens § 4 omhandlede diplomatiske repræsentationer,  

 internationale institutioner m.v. samt de hertil knyttede personer.
Stk. 2. Fritaget for afgift er endvidere varer, der anvendes til  

 fremstilling af elektricitet i kraftværker og kraftvarmeværker, når der skal  

 betales afgift efter lov om afgift af elektricitet.
Kraftværker og  

 kraftvarmeværker omfattet af bilaget til denne lov skal ikke betale afgift af  

 den del af det samlede forbrug af afgiftspligtige varer, der medgår til  

 produktionen af elektricitet, og som indregnes i elektricitetsprisen.
Andre  

 kraftvarmeværker end dem, der er omfattet af bilaget, skal ikke betale afgift  

 af den andel af det samlede forbrug af afgiftspligtige varer, som er medgået  

 til fremstilling af elektricitet.
Den andel af det samlede forbrug af  

 afgiftspligtige varer, som er medgået til fremstilling af elektriciteten,  

 beregnes som forholdet mellem på den ene side energiindholdet i den  

 fremstillede elektricitet og på den anden side summen af energiindholdet i  

 den fremstillede elektricitet og den fremstillede mængde varme.
Andre  

 kraftvarmeværker end dem, der er omfattet af bilaget, kan i stedet vælge at  

 beregne den andel af det samlede forbrug af afgiftspligtige varer, som er  

 medgået til fremstilling af elektricitet, som forholdet mellem på den ene  

 side energiindholdet i den fremstillede elektricitet divideret med 0,9 og på  

 den anden side det totale energiindhold i de indfyrede brændsler.
Stk. 3. Skatteministeren kan fastsætte regnskabs- og  

 kontrolforskrifter for afgiftsfritagelse.
Afgiftsbeløb under 50 kr. udbetales  

 ikke.
Skatteministeren kan endvidere fastsætte de nærmere regler for  

 opgørelse og afregning af afgiften efter stk. 2.
§ 9. For gas, der anvendes i personmotorkøretøjer, der med  

 tilladelse efter lov om buskørsel anvendes til rutekørsel, ydes fuld  

 godtgørelse af afgiften forhøjet med 33 øre pr.
Nm3.
Stk. 2. Skatteministeren kan fastsætte regnskabs- og  

 kontrolforskrifter for afgiftsgodtgørelsen.
Afgiftsbeløb under 50 kr.  

 udbetales ikke.
Skatteministeren kan endvidere fastsætte de nærmere regler  

 for brug af brændstof efter stk. 1.
§ 10. Virksomheder, der er registreret efter merværdiafgiftsloven,  

 kan få tilbagebetalt afgiften efter denne lov 1) af den af virksomheden forbrugte afgiftspligtige gas og 2) af den gas, der er medgået til fremstilling af varme, der er forbrugt i  

 virksomheden, og som er leveret særskilt til virksomheden fra et  

 fjernvarmeværk eller anden varmeproducent, der er registreret efter  

 merværdiafgiftsloven.
 Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for gas og varme.  

 Afgiften af gas, der anvendes som motorbrændstof, tilbagebetales ikke.
Stk. 3. Afgiften af gas, der udelukkende anvendes som  

 motorbrændstof til virksomhed omfattet af merværdiafgiftslovens § 66, stk. 1,  

 tilbagebetales efter stk. 2. Der sker ligeledes tilbagebetaling af afgift for  

 transport fra ejendommens område af egne produkter hidrørende fra den i 1.  

 pkt. nævnte virksomhed.
Afgift af gas, der anvendes som motorbrændstof i  

 registrerede motorkøretøjer, tilbagebetales ikke.
 Stk. 4. Der ydes ikke tilbagebetaling for afgiften af varme og  

 gas, der direkte eller indirekte anvendes til fremstilling af varme, som  

 leveres fra virksomheden, rumvarme eller varmt vand, jf. dog stk. 5.
 Stk. 5. Der ydes dog tilbagebetaling for:
 1) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen vaskes, renses eller rengøres i eller med særlige anlæg eller  

 udsættes for temperaturstigninger i forhold til det omgivende rum på mindst  

 10IC såsom opvarmning, kogning, ristning, destillation, sterilisation,  

 pasteurisering, dampning, tørring, inddampning, fordampning eller  

 kondensering i særlige anlæg, uanset at disse forarbejdninger også bidrager  

 til opvarmning af lokaler m.v., jf. dog stk. 7. Der ydes dog ikke  

 tilbagebetaling i forbindelse med varefremstilling i hoteller,  

 restaurationer, kantiner og detailudsalgssteder eller for varmeforbrug i  

 komfurer og kogeplader.
 2) Afgiften af varme og gas omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen udsættes for temperaturændringer såsom opvarmning, kogning,  

 ristning, destillation, sterilisation, pasteurisering, dampning, tørring,  

 inddampning, fordampning eller kondensering i særlige rum med en  

 driftstemperatur på mindst 45IC eller i malekabiner og lokaler indrettet til  

 lagring af oste, når lagringen er en integreret del af ostningsprocessen.  

 Afgiften tilbagebetales, uanset at opvarmningen af det særlige rum også  

 bidrager til opvarmning af andre lokaler m.v., jf. dog stk. 7.
 3) Afgiften af varme og gas omfattet af stk. 4 i de anvendelser, som er  

 nævnt i bilaget til lov om kuldioxidafgift af visse energiprodukter, samt  

 anvendt til rumopvarmning og varmt vand i staldbygninger, varmt vand til  

 rengøring eller sterilisering af lukkede produktionsanlæg, hvor  

 rengøringsvæskerne cirkuleres med pumper med en kapacitet på mindst 1 kW,  

 slagteriers forbrug af varmt vand til rengøring eller sterilisering af  

 produktionsudstyr og produktionslokaler i de lokaler, hvor selve slagtningen  

 og grovparteringen finder sted, for fjerkræ dog kun varme forbrugt inden  

 partering, samt forbruget af varmt vand i tilstødende produktionslokaler,  

 såfremt der er fælles varmtvandsnet og der ikke fremstilles udskæringer  

 beregnet til detailsalg, jf. dog stk. 7. Ved grovpartering forstås for svin  

 og lam m.v. partering i halve kroppe, for kvæg m.v. partering til og med  

 fjerdinger.
4) En forholdsmæssig del af afgiften af gas og varme, der forbruges i  

 anlæg, hvor der fremstilles såvel varme og varmt vand, der fremstillet på et  

 selvstændigt anlæg ville være tilbagebetalingsberettiget, som ikke  

 tilbagebetalingsberettiget varmeleverance, rumvarme og varmt vand, når en  

 sådan forholdsmæssig fordeling kan opgøres.
Den tilbagebetalingsberettigede  

 andel opgøres som forholdet mellem på den ene side den mængde energi, som  

 forbruges i de tilbagebetalingsberettigede anlæg, og på den anden side  

 energiindholdet i den samlede mængde fremstillede varme.
Stk. 6. Der kan ydes fuld tilbagebetaling, i det omfang den ikke  

 tilbagebetalingsberettigede del, jf. stk. 5, nr. 4, vedrører opvarmning af  

 rum eller en række af rum, hvor en fordeling efter målere indebærer måling af  

 varmeforbruget for et areal under 100 m2. Det er dog en betingelse, at  

 rummene forsynes med varme fra samme varmenet, som også forsyner anvendelser,  

 der er tilbagebetalingsberettigede efter stk. 1 eller 5, og at der indbetales  

 en afgift pr. m2 af de pågældende rum.
Afgiften erlægges ved, at den samlede  

 tilbagebetaling efter lov om energiafgift af mineralolieprodukter m.v., lov  

 om afgift af stenkul, brunkul og koks m.v., lov om afgift af elektricitet og  

 denne lov nedsættes med 8 kr. pr. m2 pr. måned.
Stk. 7. I det omfang en del af det varme vand eller varmen, som  

 der ydes tilbagebetaling for efter stk. 5, efterfølgende nyttiggøres ved  

 særlige installationer, der er indrettet til indvinding af varme, nedsættes  

 den samlede tilbagebetaling efter lov om afgift af elektricitet, lov om  

 afgift af stenkul, brunkul og koks m.v., lov om energiafgift af  

 mineralolieprodukter m.v. og denne lov med 42,5 kr. pr. gigajoule (GJ) varme.  

 I det omfang varmen afsættes, udgør nedsættelsen dog højst 42,5 pct. af det  

 samlede vederlag for varmeleverancen.
Såfremt nyttiggørelsen har medført et  

 øget forbrug af brændsel i de anlæg, hvorfra varmen nyttiggøres, ydes der  

 ikke tilbagebetaling efter stk. 1 eller 5.
Stk. 8. I det omfang den i stk. 7 omhandlede overskudsvarme i  

 perioder af mindst en måneds varighed er nyttiggjort fra anlæg udelukkende  

 baseret på naturgas, udgør nedsættelsen af tilbagebetalingen for periodens  

 overskudsvarme fra disse anlæg dog kun den andel af 42,5 kr. pr.
GJ varme,  

 henholdsvis 42,5 pct. af det samlede vederlag, som svarer til forholdet  

 mellem afgiftssatsen fastsat i § 1, stk. 2, og 164 øre pr.
Nm3.
 Stk. 9. Den, som forbruger varme fra en virksomhed nævnt i stk. 7,  

 får tilbagebetalt et beløb svarende til nedsættelsen efter stk. 7 i samme  

 omfang, som der ydes tilbagebetaling efter stk. 1, 2, 4 og 5 eller  

 afgiftsfritagelse efter § 8, stk. 1, nr. 2, eller § 8, stk. 2.
 § 11. Til dokumentation af tilbagebetalingsbeløbet efter § 10 skal  

 virksomheden kunne fremlægge fakturaer eller særskilte opgørelser, der kan  

 danne grundlag for opgørelsen af tilbagebetalingsbeløbet, jf. § 12, stk. 4,  

 og godtgøre, at gas, for hvilken der er ydet tilbagebetaling efter § 10, stk.  

 2, 1. pkt., ikke er anvendt som motorbrændstof.
 Stk. 2. Skatteministeren kan fastsætte regler for opgørelse af  

 afgift, der er tilbagebetalingsberettiget efter § 10, stk. 3, og bestemmelser  

 om dokumentation efter stk. 1.
§ 12. Tilbagebetalingsbeløbet efter § 10 opgøres for den periode,  

 som virksomheden anvender ved angivelsen af afgiftstilsvaret efter  

 merværdiafgiftsloven.
Tilbagebetalingsbeløbet for en periode omfatter  

 afgiften efter denne lov, jf. dog § 10, stk. 2, 2. pkt., af de af  

 virksomheden i perioden modtagne leverancer af afgiftspligtig gas og varme.  

 Tilbagebetaling af afgiftsbeløbet kan dog omfatte flere perioder under et.
Stk. 2. Tilbagebetalingsbeløbet anføres på virksomhedens  

 angivelser efter merværdiafgiftsloven.
Beløbet angives i hele kroner, idet  

 der bortses fra ørebeløb.
Stk. 3. Tilbagebetalingen sker ved, at virksomheden foretager  

 modregning i sit afgiftstilsvar efter merværdiafgiftsloven.
I det omfang  

 tilbagebetalingen ikke kan ske ved modregning, udbetales beløbet til  

 virksomheden efter de i merværdiafgiftslovens § 63 anførte regler.  

 Afgiftsbeløb på under 50 kr. udbetales ikke.
 Stk. 4. Virksomheder, der leverer naturgas, bygas eller varme,  

 skal mindst en gang årligt afgive de oplysninger, der er nødvendige ved  

 opgørelsen af afgiften efter § 10, stk. 2. Skatteministeren kan fastsætte de  

 nærmere regler herom.
Afgift af gas, der modtages fra udlandet § 13. Ved modtagelse fra udlandet af afgiftspligtig gas betales  

 afgift ved modtagelsen, medmindre gassen modtages efter reglerne i § 4.  

 Skatteministeren fastsætter de nærmere regler for afregningen af afgiften.
 Stk. 2. Der skal ikke betales afgift af gas, der medbringes fra  

 udlandet i køretøjers og specialcontaineres normale tanke som brændstof eller  

 drivmiddel for køleanlæg og lign. under transporten.
Regnskabsbestemmelser § 14. Registrerede virksomheder skal føre et regnskab over  

 tilgangen, afsætningen og forbruget i virksomheden af afgiftspligtig gas, som  

 kan danne grundlag for opgørelse af det i hver afgiftsperiode opkrævede  

 afgiftsbeløb og for kontrollen med afgiftens rigtige erlæggelse.
Stk. 2. Ved udlevering af afgiftspligtig gas fra en registreret  

 virksomhed skal fakturaen indeholde oplysning om udstedelsesdato,  

 leverandørens navn, varemodtagerens navn, leveringsstedet, art og mængde af  

 den afgiftspligtige gas samt afgiftens størrelse.
Hvis udlevering finder sted  

 fra andre end registrerede virksomheder, skal leverandøren, såfremt  

 modtageren er registreret efter merværdiafgiftsloven, på forlangende udstede  

 en faktura med de nævnte oplysninger.
 Stk. 3. Registrerede virksomheder skal opbevare  

 regnskabsmateriale, herunder fakturaer og fakturakopier, i 5 år efter  

 regnskabsårets udløb.
 Stk. 4. De statslige told- og skattemyndigheder fastsætter nærmere  

 regler for virksomhedernes regnskabsførelse og for indretning af teknisk  

 måleudstyr og montering af dette i virksomheden.
Afregning af afgiften § 15. Registrerede virksomheder skal efter udløbet af hver  

 afgiftsperiode og senest den 15. i den følgende måned til de statslige told-  

 og skattemyndigheder angive den mængde gas, hvoraf virksomheden skal betale  

 afgift, jf. § 6. Angivelsen skal være underskrevet af virksomhedens  

 ansvarlige ledelse.
 Stk. 2. Afgives angivelsen ikke inden udløbet af den nævnte frist,  

 kan de statslige told- og skattemyndigheder inddrage registreringen af  

 virksomheden, indtil den manglende angivelse er de statslige told- og  

 skattemyndigheder i hænde.
§ 16. Afgiften for en afgiftsperiode skal indbetales til de  

 statslige told- og skattemyndigheder senest den 15. i den måned, der følger  

 efter afgiftsperioden.
Udgør afgiften under 50 kr., kan indbetaling af  

 beløbet undlades.
Skatteministeren kan fastsætte bestemmelser om afgiftens  

 indbetaling.
 Stk. 2. De statslige told- og skattemyndigheder kan pålægge en  

 virksomhed, der ikke betaler afgiften rettidigt, at afgive angivelsen for  

 kortere perioder end en måned.
 Stk. 3. De statslige told- og skattemyndigheder kan endvidere  

 pålægge en virksomhed, der ikke betaler afgift rettidigt, en kortere  

 betalingsfrist end den i stk. 1 nævnte.
 § 17. Betales forfalden afgift ikke senest 14 dage efter  

 betalingsfristens udløb, kan de statslige told- og skattemyndigheder inddrage  

 registreringen af virksomheden, indtil de forfaldne afgifter er betalt.
 Stk. 2. Er afgiftsperioden eller betalingsfristen forkortet efter  

 § 16, stk. 2 eller 3, kan registreringen inddrages straks efter  

 betalingsfristens udløb.
 § 18. Såfremt det konstateres, at en virksomhed har afgivet  

 urigtig angivelse, således at virksomheden har betalt for lidt i afgift,  

 afkræves virksomheden det skyldige beløb til betaling senest 14 dage efter  

 påkrav.
Stk. 2. Kan størrelsen af det afgiftsbeløb, som påhviler  

 virksomheden, ikke opgøres på grundlag af virksomhedens regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Tilsvarende gælder, hvis en virksomhed har modtaget et for  

 stort beløb i tilbagebetaling og størrelsen af det beløb, som virksomheden  

 derfor skal indbetale, ikke kan opgøres på grundlag af virksomhedens  

 regnskaber.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af virksomheden indbringes  

 for det i merværdiafgiftslovens § 79 omhandlede nævn.
Kontrolbestemmelser § 19. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn i de virksomheder, der omfattes af loven, og  

 til at efterse virksomhedernes forretningsbøger, øvrige regnskabsmateriale og  

 korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Erhvervsdrivende skal på begæring meddele de statslige  

 told- og skattemyndigheder oplysning om deres indkøb af afgiftspligtig gas.
 Stk. 5. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af regnskaber m.v. hos de i stk. 4 omhandlede  

 virksomheder.
 § 20. Offentlige myndigheder skal på begæring meddele de statslige  

 told- og skattemyndigheder enhver oplysning til brug for registrering af og  

 kontrol med virksomheder, der omfattes af loven.
 Stk. 2. Politiet yder de statslige told- og skattemyndigheder  

 bistand efter regler, der fastsættes efter forhandling mellem  

 skatteministeren og justitsministeren.
Straffebestemmelser § 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 3, stk. 1, § 12, stk. 4, § 14, § 15, stk. 1, eller § 19,  

 stk. 2-4, 3) undlader at efterkomme et efter § 16, stk. 2, meddelt påbud, 4) overdrager, erhverver, tilegner sig eller anvender gas, hvoraf der ikke  

 er betalt afgift, som skulle have været betalt efter loven, eller forsøger  

 herpå eller 5) fortsætter driften af en afgiftspligtig virksomhed, efter at de  

 statslige told- og skattemyndigheder har inddraget registreringen i medfør af  

 § 15, stk. 2, eller § 17.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af 1) spørgsmål om afgiftspligt efter § 1 og 2) klager over de af de statslige told- og skattemyndigheder efter § 18,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1, nævnte spørgsmål skal  

 være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 2, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 25. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 26. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
 § 27. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
§ 28. Den, der overdrager, erhverver, tilegner sig eller anvender  

 gas, hvoraf der ikke er betalt den afgift, som skulle have været betalt efter  

 loven, skal betale afgift af gassen.
Afgiften afkræves til betaling senest 14  

 dage efter påkrav.
Tilsvarende gælder, hvis en virksomhed har modtaget et for  

 stort beløb i godtgørelse efter § 9 eller § 10.
Stk. 2. Såfremt gas, der efter § 8 er fritaget for afgift,  

 anvendes til andet formål end det, hvortil den er bestemt, kan de statslige  

 told- og skattemyndigheder inddrage virksomhedens adgang til at indkøbe  

 afgiftsfri gas.
Virksomheden afkræves afgiften af den nævnte gas til betaling  

 senest 14 dage efter påkrav.
 § 29. Betales afgift efter denne lov ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 2. Der skal betales et gebyr på 65 kr. for  

 erindringsskrivelser vedrørende betaling af afgift efter denne lov.
 § 30. Med udlandet sidestilles med hensyn til lovens bestemmelser  

 Færøerne og Grønland.
Overgangs- og ikrafttrædelsesbestemmelser § 31. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 3 skal træde i kraft  

 forud for lovens øvrige bestemmelser.
 Stk. 2. Loven finder anvendelse på afgiftspligtig gas, der efter  

 lovens ikrafttræden udleveres fra eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af leverancerne,  

 hvoraf der skal betales afgift.
Stk. 4. I perioden fra lovens ikrafttræden til og med den 31.  

 december 1997 udgør forhøjelsen af den fulde godtgørelse af afgiften i § 9,  

 stk. 1, 88 øre pr.
Nm3 gas.
 § 32. Loven gælder ikke for Færøerne og Grønland.
Bilag Kraftværkspladser, hvor kraftværker og kraftvarmeværker ikke skal betale  

 afgift af den del af det samlede forbrug af afgiftspligtige varer, der medgår  

 til produktionen af elektricitet, og som indregnes i elektricitetsprisen H.
C. Ørstedsværket Svanemølleværket Amagerværket Avedøreværket Kyndbyværket Asnæsværket Stigsnæsværket Masnedøværket Fynsværket Enstedværket, inkl.
Blok 3 Vestkraft, Esbjerg- og Herningværkerne Midtkraft, Studstrup- og Århusværkerne Randersværket Nordjyllandsværket Vendsysselværket Skærbækværket Østkraft, Rønneværket Tillægsbetænkningen Af skatteministeren:
 Til § 10 1) Efter stk. 8 indsættes som nye stykker:
»Stk. 01. For varm luft, der er opvarmet ved afgiftspligtige  

 varer eller varme, som der ydes tilbagebetaling for efter stk. 1 eller 5, og  

 som direkte eller gennem direkte opvarmning af anden luft nyttiggøres ved  

 særlige installationer, nedsættes tilbagebetalingen, jf. stk. 7 eller 8, for  

 den mængde varme, som ikke er nyttiggjort til rumopvarmning i samme rum, som  

 varmen er nyttiggjort fra.
For andre nyttiggørelser af varm luft gennem  

 særlige installationer nedsættes tilbagebetalingen altid.
Såfremt luften også  

 opvarmes ved varer eller varme, som der ikke ydes tilbagebetaling for, kan  

 den mængde varme, som herved er tilført luften, modregnes i den varmemængde,  

 der ligger til grund for nedsættelsen.
Nedsættelsen er dog mindst 0.
Stk. 02. Energiindholdet i den i stk. 01 omhandlede nyttiggjorte  

 varme luft kan enten opgøres ved målere eller beregnes som 2 gange  

 energiforbruget i de anlæg, som transporterer luften.
Når beregningen sker på  

 sidstnævnte måde, og en del af den varme luft efterfølgende anvendes til  

 opvarmning af væsker, medregnes denne opvarmning af væsker som nyttiggjort  

 varme efter stk. 7. Samtidig modregnes denne opvarmning i det beregnede  

 energiindhold i den varme luft.
Transporterer de pågældende anlæg også luft,  

 der ikke er omfattet af stk. 01, kan beregningen baseres på en forholdsmæssig  

 andel.
Andelen opgøres som den andel af det samlede energiforbrug i de  

 pågældende anlæg, som svarer til forholdet mellem på den ene side mængden af  

 luft, som er omfattet af stk. 01, og på den anden side den totale mængde  

 transporteret luft.« 2) I stk. 9 ændres »og 5« til: », 5 og  

 6«.
Bemærkninger Til nr. 1 Ændringsforslaget har til formål at præcisere reglerne for  

 overskudsvarme baseret på varm procesluft.
 Udgangspunktet er, at direkte varmeafgivelse fra procesanlæg til de  

 omkringliggende omgivelser ikke har nogen afgiftsmæssig konsekvens.
 Er der derimod gjort en aktiv indsats for at udnytte varmen i form af  

 dertil indrettede installationer, er udgangspunktet, at den udnyttede  

 overskudsvarme belægges med energiafgift.
Rent måleteknisk er det imidlertid vanskeligere at opgøre energiindholdet  

 i luft end i væsker.
Der foreslås derfor særlige regler for overskudsvarme,  

 som er baseret på varm procesluft. Ændringsforslaget er resultatet af en  

 afvejning mellem ønsket om fuldstændig ligestilling mellem luft- og  

 væskebaseret overskudsvarme og de nævnte måletekniske problemer.
Selv om der  

 foreslås en relativ lempelig behandling af den luftbaserede overskudsvarme,  

 forventes der af tekniske årsager ikke konverteringer fra væske- til  

 luftbaserede anlæg, men skulle dette vise sig at være tilfældet, vil  

 regeringen være indstillet på at stramme de her foreslåede regler.
For varm procesluft, der bruges direkte til opvarmning, er det ved  

 ændringsforslaget præciseret, at når der er tale om nyttiggørelse inden for  

 samme rum, som varmen dannes i, bliver der ikke tale om rumvarmeafgift,  

 uanset hvilke installationer der er taget i brug.
Dette gælder også, når den  

 varme luft anvendes til at opvarme luft til brug for det samme rum i f.eks.  

 en varmeveksler, hvor procesluften opvarmer frisk luft.
Opvarmer den varme luft en væske, bliver overskudsvarmen dog omfattet af  

 rumvarmeafgift, selv om overskudsvarmen nyttiggøres i samme rum.
Det gælder  

 de tilfælde, hvor overskudsvarmen føres i rør- og radiatorsystemer til  

 opvarmning i selve rummet og i andre rum.
Det skal dog ikke gælde de  

 tilfælde, hvor varmen genindvindes f.eks. gennem et ventillationssystem, som  

 er baseret på, at luften opvarmer væske.
Efter ændringsforslaget er de  

 tilfælde, hvor der er tale om genindvinding af varme inden for samme rum,  

 friholdt for rumvarmeafgift, uanset om genindvindingen foretages gennem luft-  

 eller væskebaserede systemer.
 Er der derimod gjort en aktiv indsats for at udnytte den varme procesluft  

 i andre rum, f.eks. i form af en rørføring, bliver den luftbaserede  

 overskudsvarme omfattet af rumvarmeafgift på samme måde som væskebaseret  

 overskudsvarme.
Da det som nævnt kan være vanskeligt at opgøre energiindholdet i luft, er  

 det foreslået, at beregningen kan ske på grundlag af energiforbruget (dvs.  

 elektriciteten) i de anlæg, som transporterer luften til andre rum.
Anvendes  

 f.eks. en ventilator til at puste varm luft ind i et ventilationssystem, som  

 opvarmer virksomhedens øvrige lokaler, kan mængden af overskudsvarme opgøres  

 som 2 gange ventilatorens elforbrug.
Energiindholdet kan dog også opgøres ved  

 konkret måling af den varme luft, i det omfang det er muligt.
 Udnyttes procesluften ved en varmeveksler, så der er en ventilator, som  

 puster/suger procesluften ud, og en anden, som transporterer den friske luft  

 ind, er det alene elforbruget til den ventilator, som transporterer den  

 friske luft ind, der skal anvendes som beregningsgrundlag.
Genvinding af rumvarme er generelt ikke omfattet af  

 overskudsvarmereglerne, idet der typisk vil være betalt rumvarmeafgift af  

 selve opvarmningen.
I de tilfælde, hvor der indvindes varme fra rum, som  

 opvarmes ved at processen direkte afgiver varme, skal der betales afgift af  

 den varme, som indvindes.
Er rummet også opvarmet med f.eks. varme fra et oliefyr, kan denne mængde  

 varme modregnes i den rumvarmeafgift, der beregnes af den genindvundne varme.  

 Det skyldes, at varmen ikke skal belægges med rumvarmeafgift to gange.
Da  

 nedsættelsen af tilbagebetalingen i forbindelse med overskudsvarme er  

 ligestillet med en egentlig afgift, vil opvarmning med afgiftsberigtiget  

 overskudsvarme være ligestillet med opvarmning med f.eks. et oliefyr.
Herved  

 skal der aldrig ske nedsættelse i forbindelse med varmegenindvinding til  

 samme rum, idet den udvundne mængde varme vil være lig den tilførte, og den  

 tilførte varme kan modregnes i den indvundne varme.
 Princippet for behandlingen af indvunden rumvarme kan illustreres ved  

 følgende eksempel:
I et støberi er der i forbindelse med udluftningen monteret et  

 varmegenindvindingsanlæg i form af en varmeveksler, hvor procesluften  

 opvarmer frisk luft.
Varmen forbruges i administrationsbygningen.
For at  

 sende luften gennem anlægget og over til admininstrationsbygningen bruger  

 ventilatoren 250 GJ årligt.
Virksomheden har valgt ikke at måle opvarmningen  

 af luften direkte og fastsætter derfor den udnyttede varme til 500 GJ.  

 Støbelokalet opvarmes også med et oliefyr.
I radiatorerne afsættes årligt 100  

 GJ.
Grundlaget for nedsættelsen af tilbagebetalingen bliver her 400 GJ.
Havde  

 varmeforbruget i radiatorerne været over 500 GJ, var grundlaget blevet 0.
 Til nr. 2 Den foreslåede ændring er en konsekvens af indsættelsen af det  

 ny § 10, stk. 6, om betaling af en afgift pr. m2, jf. ændringsforslag nr. 3 i  

 udvalgets betænkning over lovforslaget.
