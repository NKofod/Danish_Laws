Nr BTL 165 Betænkning over Forslag til lov om ændring af lov om kommuners og  

 amtskommuners samarbejde med aktieselskaber m.v.   

 Nr L 165 1995-96, 1. samling Afgivet af Erhvervsudvalget Afgivet: 19960326 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Erhvervsministeren har over for udvalget oplyst, at kommunernes og  

 amtskommunernes indberetningspligt efter loven vil blive administreret  

 således, at det sikres, at oplysninger, som allerede er indberettet til  

 Erhvervs- og Selskabsstyrelsen eller det foreslåede CVR (Det Centrale  

 Virksomhedsregister, L 184), og hvori der ikke efterfølgende er sket  

 ændringer, ikke påny skal indsendes.
Erhvervsministeren har derudover oplyst, at Erhvervsministeriet, når loven  

 har virket ind i foråret 1998, vil se nærmere på baggrunden for lovens  

 begrænsede anvendelse.
Dette vil ske i en dialog med kommunerne.
En  

 redegørelse herfor vil blive givet til Folketingets Erhvervsudvalg.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandlingen.
 Et mindretal inden for mindretallet (Fremskridtspartiets medlem af  

 udvalget) finder, at lovens revisionsklausul burde have været anvendt til en  

 ophævelse af loven.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk  

 Folkeparti havde ikke medlemmer i udvalget.
