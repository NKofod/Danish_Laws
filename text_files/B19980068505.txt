Bekendtgørelse om registrering af  

 erhvervsfiskere og bierhvervsfiskere I medfør af § 5, § 7, stk. 2, § 41a, § 42, stk.  

 1, nr. 5, og § 42, stk. 2, i lov om saltvandsfiskeri, jf.  

 lovbekendtgørelse nr. 856 af 19. november 1997, som ændret ved  

 lov nr. 314 af 3. juni 1998, fastsættes:
Genregistrering § 1. Følgende personer må ikke drive  

 henholdsvis erhvervsfiskeri og bierhvervsfiskeri efter den 1. april  

 1999:
 1)	Erhvervsfiskere med A-status.
 2)	Bierhvervsfiskere, der tidligere har været registreret som  

 erhvervsfiskere og på dette grundlag er blevet omregistreret til  

 bierhvervsfiskere.
 3)	Bierhvervsfiskere, som har opnået tilladelse til at drive  

 bierhvervsfiskeri af et nævn, nedsat af ministeren for  

 fødevarer, landbrug og fiskeri i henhold til lov om  

 saltvandsfiskeri.
Stk. 2. De i stk. 1 nævnte personer kan dog drive  

 henholdsvis erhvervsfiskeri og bierhvervsfiskeri efter den 1. april 1999,  

 såfremt de pågældende inden denne dato har indsendt  

 ansøgning om genregistrering bilagt dokumentation til  

 Fiskeridirektoratet.
Fra det tidspunkt, hvor de pågældende  

 personer har modtaget afslag på ansøgning om genregistrering,  

 må de ikke drive henholdsvis erhvervsfiskeri og bierhvervsfiskeri.
 Stk. 3. Ansøgning fra de i stk. 1 nævnte  

 personer, som ejer et eller flere fiskerfartøjer, skal som  

 dokumentation være vedlagt kopi af seneste selvangivelse og  

 årsregnskab, som udtrykkeligt skal indeholde oplysning om  

 "bruttoindkomst ved personlig virksomhed" og "bruttoindkomst  

 ved personlig virksomhed fra erhvervsfiskeri", jf. § 2.  

 Ansøgning fra de i stk. 1 nævnte personer, som ikke ejer  

 fiskerfartøjer, skal som dokumentation være vedlagt kopi af  

 seneste selvangivelse.
 § 2. For erhvervsfiskere med A-status skal mindst  

 60% af deres bruttoindkomst ved personlig virksomhed i de foregående 12  

 måneder stamme fra erhvervsfiskeri, og for de i § 1, stk.1,  

 nævnte bierhvervsfiskere skal mindst 10% af deres bruttoindkomst ved  

 personlig virksomhed i de foregående 12 måneder stamme fra  

 bierhvervsfiskeri.
 Stk. 2. Ved "bruttoindkomst ved personlig  

 virksomhed" forstås indkomst for en personlig arbejdsindsats.
 Stk. 3. Ved "bruttoindkomst ved personlig virksomhed fra  

 erhvervsfiskeri" forstås indkomst for en personlig arbejdsindsats  

 for arbejde om bord på et fiskerfartøj, forudsat at indkomsten  

 vedrører indtægter fra et lovligt erhvervsfiskeri.
Stk. 4. En fiskerfartøjsejers "bruttoindkomst ved  

 personlig virksomhed fra erhvervsfiskeri" udgør omsætningen  

 fratrukket de direkte fiskerirelaterede omkostninger.
Det forudsættes,  

 at fiskerfartøjsejeren yder en personlig og aktiv arbejdsindsats i  

 forbindelse med tilrettelæggelse af driften af fiskeriet.
 § 3. Ansøgning om genregistrering  

 imødekommes, hvis kravene til registrering i lov om saltvandsfiskeri  

 er opfyldt.
Registrering på grund af særlige forhold § 4. Erhvervsfiskere og bierhvervsfiskere, som den  

 1. oktober 1998 og derefter har opnået tilladelse til at drive  

 henholdsvis erhvervsfiskeri og bierhvervsfiskeri på grund af  

 særlige helbredsmæssige eller sociale hensyn, registreres for  

 maksimalt 1 år ad gangen, hvorefter registreringen bortfalder.  

 Erhvervsfiskere, som registreres på grund af disse særlige  

 hensyn, skal opfylde de indkomstkrav, som er fastsat i lov om  

 saltvandsfiskeri, og som gælder for øvrige erhvervsfiskere.  

 Bierhvervsfiskere, som registreres på grund af disse særlige  

 hensyn, skal hvert år have en skattepligtig indkomst ved  

 bierhvervsfiskeri på mindst 25.000 kr.
Kontrol § 5. Registrerede erhvervsfiskere og  

 bierhvervsfiskere skal for at bevare retten til at være registreret  

 på Fiskeridirektoratets forlangende kunne dokumentere, at de opfylder  

 betingelserne herfor.
 Stk. 2. Konstaterer Fiskeridirektoratet, at en erhvervsfisker  

 eller bierhvervsfisker ikke opfylder betingelserne for registrering,  

 bortfalder registreringen straks.
Ansøgningsfrister § 6. Ansøgninger om tilladelse til at drive  

 bierhvervsfiskeri, der behandles af et nævn nedsat af ministeren for  

 fødevarer, landbrug og fiskeri i henhold til lov om saltvandsfiskeri,  

 behandles samlet én gang om året.
Ansøgningerne skal  

 være Fiskeridirektoratet i hænde senest den 15. februar.
Stk. 2. Ansøgninger om tilladelse til at drive  

 erhvervsfiskeri eller bierhvervsfiskeri på grund af særlige  

 helbredsmæssige eller sociale hensyn, behandles samlet én gang  

 om året.
Ansøgningerne skal være Fiskeridirektoratet i  

 hænde senest den 15. maj.
 Stk. 3. Øvrige ansøgninger om registrering kan  

 indsendes og behandles løbende, jf. dog § 1 om  

 genregistrering.
Klageadgang § 7. Fiskeridirektoratets afgørelser kan  

 påklages til Ministeriet for Fødevarer, Landbrug og Fiskeri.  

 Klage indgives til Fiskeridirektoratet og stiles til Ministeriet for  

 Fødevarer, Landbrug og Fiskeri.
 Stk. 2. Klagefristen er 4 uger fra modtagelsen af  

 afgørelsen.
Straf § 8. Med bøde straffes den, der 1)	overtræder § 1, stk. 1 og 2, eller forsøger  

 herpå, 2)	driver erhvervsfiskeri eller bierhvervsfiskeri eller forsøger  

 herpå efter at registreringen er bortfaldet i medfør af  

 § 4, 1. pkt. eller efter § 5, stk. 2, eller 3)	afgiver eller forsøger at afgive urigtige eller vildledende  

 oplysninger eller fortier eller forsøger at fortie oplysninger til  

 brug for den i § 1, stk. 3, og § 5, stk. 1, omhandlede  

 dokumentation.
Ikrafttræden § 9. Bekendtgørelsen træder i kraft den 1.  

 oktober 1998.
