Nr BTL 128 Betænkning over Forslag til lov om kommunal støtte til Fonden Københavns  

 Forskerby Symbion   

 Nr L 128 1990-91, 2. samling Afgivet af Erhvervsudvalget Afgivet: 19910411 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret i samråd.
 Udvalget har endvidere modtaget en henvendelse fra Center for Avanceret  

 Teknologi.
 Industriministeren og et flertal har stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Det Radikale Venstres medlemmer af  

 udvalget) lovforslaget til vedtagelse med de af flertallet og de af  

 industriministeren under nr. 6, 7, 10 og 11 stillede ændringsforslag.
 Et mindretal (Det Konservative Folkepartis, Venstres og Kristeligt  

 Folkepartis medlemmer af udvalget) indstiller lovforslaget til  

vedtagelse med de af industriministeren stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Ændringsforslag Til titlen Af industriministeren, tiltrådt af et mindretal (KF, V og  

 KRF):
 1) Titlen affattes således:
»Forslag til Lov om kommunal støtte til forskerparker«.
 Af et flertal (S, SF, CD og RV):
Underændringsforslag til ændringsforslag nr. 1 2) I den ved ændringsforslag nr. 1 foreslåede affattelse af titlen  

 indsættes efter »kommunal« ordene: »og amtskommunal«.
Til § 1 Af industriministeren, tiltrådt af et mindretal (KF, V og  

 KRF):
 3) Paragraffen affattes således:
»§ 1. Kommuner kan yde lån på op til 10 mio. kr. til  

 forskerparker, der etableres i tilknytning til et universitet eller et  

 universitetscenter, som er beliggende i kommunen.« Af et flertal (S, SF, CD og RV):
Underændringsforslag til ændringsforslag nr. 3 4) I den ved ændringsforslag nr. 3 foreslåede affattelse af §  

 1 indsættes efter »Kommuner« ordene: »og  

 amtskommuner«, og efter »kommunen« in fine indsættes ordene:  

 »og amtskommunen«.
Til § 2 5) I stk. 1 og stk. 2 indsættes efter  

 »kommunerne« ordene »og amtskommunerne«.
 Af industriministeren, tiltrådt af et flertal (udvalget med  

 undtagelse af FP):
 6) I stk. 3 ændres »Fonden Københavns Forskerby  

 Symbion« til: »en forskerpark«.
 7) Stk. 4 udgår.
 Af industriministeren, tiltrådt af et mindretal (KF, V og  

 KRF):
Ny paragraf 8) Eftert § 2 indsættes som ny paragraf:
»§ 01. Ydelse af kommunal støtte efter § 1 er betinget af  

 forudgående godkendelse af Erhvervsudviklingsrådet.« Af et flertal (S, SF, CD og RV):
Underændringsforslag til ændringsforslag til nr. 8 9) I den ved ændringsforslag nr. 8 foreslåede § 01  

 indsættes efter »kommunal« ordene: »og amtskommunal«.
 Af industriministeren, tiltrådt af et flertal (udvalget med  

 undtagelse af FP):
Ny paragraf 10) Efter § 2 indsættes som ny paragraf:
»§ 02. Loven tages op til revision i folketingsåret  

 1994-95.« Ny paragraf 11) Efter § 3 indsættes som ny paragraf:
»§ 03. Loven gælder ikke for Færøerne og Grønland.« Bemærkninger Til nr. 1 Den foreslåede ændring af titlen er en konsekvens af de foreslåede  

 ændringer under nr. 3, 6, 7 og 8.
Til nr. 2, 4, 5 og 9 Der henvises til bemærkningerne til de under nr. 3, 6, 7 og 8 stillede  

 ændringsforslag, idet det bemærkes, at forslagsstillerne til  

 ændringsforslagene under nr. 2, 4, 5 og 9 er af den opfattelse, at  

 amtskommunerne skal kunne yde støtte til forskerparker efter samme regler som  

 primærkommuner.
Til nr. 3, 6 og 7 De foreslåede ændringer har til formål at udvide kredsen af  

 støtteberettigede forskerparker til forskerparker, der etableres i  

 tilknytning til et universitet eller et universitetscenter.
 Det drejer sig om Forskerbyen Symbion, Forskerpark Århus, Nordjyllands  

 Videnpark (NOVI), Center for Avanceret Teknologi (CAT) og en forskerpark, der  

 planlægges i Odense.
 Støtte kan ydes af de kommuner, hvori universitetet eller  

 universitetscentret er beliggende.
De kommuner, som skal kunne støtte forskerparker, vil således være  

 Københavns, Århus, Aalborg, Roskilde og Odense Kommuner.
Endvidere vil  

 Københavns Amtskomune som friamt kunne søge om godkendelse af et  

 frikommuneregulativ herom.
 Henset til de særlige geografiske forhold vil herudover Frederiksberg  

 Kommune kunner yde støtte til Forskerbyen Symbion.
 Det kommunale engagement i Nordjyllands Videnpark (NOVI), der er godkendt  

 som frikommuneforsøg, berøres ikke af de foreslåede ændringer.
 Støtten kan ydes til forskerparkers anlægsudgifter, såvel til første  

 etablering som til senere udvidelser og moderniseringer, men ikke til  

 driftsudgifter.
 Støtten ydes som rente- og afdragsfri engangslån til de enkelte  

 aktiviteter.
 Kommuner må fortsat ikke have repræsentanter i forskerparkers ledende  

 organer.
Til nr. 8 Kommunal støtte til forskerparker gøres ved den foreslåede ændring  

 betinget af en vurdering og forudgående godkendelse af det i medfør af lov  

 nr. 394 af 13. juni 1990 om erhvervsfremme nedsatte Erhvervsudviklingsråd,  

 der påser projektets overensstemmelse med overordnede politiske målsætninger.
 Erhvervsudviklingsrådet fastsætter endvidere beløbsrammen for den  

 kommunale støtte til den enkelte forskerpark.
Til nr. 10 Da der er tale om en forsøgslovgivning, bør loven tages op til revision i  

 folketingsårene 1994-95.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Annette Just (FP) Lone Dybkjær (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Der er af industriministeren stillet et ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 industriministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Ændringsforslag Af industriministeren, tiltrådt af et flertal (udvalget med  

 undtagelse af FP):
Til § 1 1) Efter »og amtskommuner kan« indsættes ordet:  

 »tilsammen«.
Bemærkninger Til nr. 1 Den foreslåede tekniske ændring har til formål at præcisere, at de 10 mio.  

 kr. er det maksimale beløb, en forskerpark kan modtage i alt i lån fra  

 kommunal og/eller amtskommunal side.
