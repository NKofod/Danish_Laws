Bekendtgørelse om pesticidrester i fødevarer bestemt til spædbørn og småbørn1) I medfør af § 49, stk. 1 og § 60, stk. 3, i lov om fødevarer, jf. lovbekendtgørelse nr. 46 af 11. januar 2017, fastsættes efter bemyndigelse i henhold til § 7, stk. 1, nr. 3 i bekendtgørelse nr. 777 af 19. juni 2017 om Fødevarestyrelsens opgaver og beføjelser:
Anvendelsesområde og definitioner § 1. Denne bekendtgørelse fastsætter maksimalgrænseværdier for pesticidrester i produkter omfattet af bekendtgørelse om modermælkserstatninger og tilskudsblandinger til spædbørn og småbørn og bekendtgørelse om forarbejdede fødevarer baseret på cerealier og babymad til spædbørn og småbørn.
 § 2. I denne bekendtgørelse forstås ved pesticider et aktivstof, jf. artikel 2, stk. 2, i Europa-Parlamentets og Rådets forordning (EF) nr. 1107/2009 af 21. oktober 2009 om markedsføring af plantebeskyttelsesmiddel og ophævelse af Rådets direktiv 79/117/EØF og 91/414/EØF, som er anvendt i et plantebeskyttelsesmiddel, jf. forordningens artikel 2, stk. 1.
 Stk. 2. Ved pesticidrester forstås rester af aktivstoffer, som er omfattet af stk. 1, samt det pågældende aktivstofs nedbrydnings- eller reaktionsprodukter.
Maksimalgrænseværdier § 3. Produkter, der er omfattet af de i § 1 nævnte bekendtgørelser, må fra det tidspunkt, hvor de er klar til forbrug eller tilberedning efter instruks fra fabrikanten ikke indeholde pesticidrester, der overstiger 0,01 mg/kg.
Stk. 2. Uanset stk. 1 anvendes de specifikke maksimalgrænseværdier, der er fastsat i bilag 1, for de i bilaget nævnte pesticider Stk. 3. Uanset stk. 1 må de i bilag 2 anførte pesticider ikke anvendes i langbrugsprodukter, der er bestemt til fremstilling af produkter, der er omfattet af de i § 1 nævnte bekendtgørelser.
Pesticiderne anses dog ikke for at være anvendt, såfremt restkoncentrationen heraf ikke overstiger 0,003 mg/kg.
Straffebestemmelser § 4. Overtrædelse af § 3 straffes med bøde.
 Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 5. Bekendtgørelsen træder i kraft den 1. januar 2018.
 Stk. 2. Samtidig ophæves bekendtgørelse nr. 860 af 26. august 2008 om pesticidrester i visse fødevarer (fisk, babymad m.m.).
Fødevarestyrelsen, den 30. november 2017 P.D.V.  Hanne Larsen / René Sig Svendsen Bilag 1 Bilag 1 Specifikke maksimalgrænseværdier for restkoncentrationer af pesticider eller metabolitter af pesticider i produkter, der er omfattet af de i § 1 nævnte bekendtgørelser.
Bilag 2 Bilag 2 Pesticider, som ikke må anvendes i landbrugsprodukter, der er bestemt til fremstilling af i produkter, der er omfattet af de i § 1 nævnte bekendtgørelser.
1) Bekendtgørelse indeholder bestemmelser, der gennemfører dele af Kommissionens direktiv 2006/141/EF af 22. december 2006 om modermælkserstatninger og tilskudsblandinger til spædbørn og småbørn og om ændring af direktiv 1999/21 EF, EU-Tidende 2006, nr.  L 401, side 1, som senest ændret ved Kommissionens direktiv 2013/46/EU af 28. august 2013, EU-Tidende 2013, nr.
L 230, side 16, og  dele af Kommissionens direktiv 2006/125/EF af 5. december 2006 om forarbejdede levnedsmidler baseret på cerealier og babymad til spædbørn og småbørn, EU-Tidende 2006, nr.
L 339, side 16.
