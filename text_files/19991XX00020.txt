Skriftlig fremsættelse (6. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 forskellige skattelove. (Kildeartsbegrænsede tab ved skattefri  

 fusion).
(Lovforslag nr.
L 22).
Lovforslaget omfatter  

 ændringer på to områder.
For det første og mest  

 væsentligt foreslås en regel om, at uudnyttede  

 skattemæssige tab efter avancebeskatningslovene i et af de indskydende  

 selskaber ved en skattefri fusion m.v. efter fusionsskatteloven ikke kan  

 overføres til det modtagende selskab.
Regeringen har den 28. maj 1999  

 stemt for vedtagelsen af beslutningsforslag B 135 fremsat af Enhedslisten om  

 afskaffelse af adgangen til at kunne overføre uudnyttede  

 skattemæssige tab til modregning i fremtidige gevinster ved skattefri  

 fusion m.v.
Lovforslaget er således en udmøntning af vedtagelsen  

 af dette beslutningsforslag.
 For det andet foreslås det at udvide reglerne om  

 skattemæssige tab, der ikke kan overføres eller fremføres  

 i andre love, med tab på aktier ejet i 3 år eller mere.
 Det foreslåede bortfald af adgangen til at  

 fremføres kildeartsbegrænsede tab ved fusion m.v. skønnes  

 at medføre et merprovenu, der må antages at være af  

 begrænset størrelse.
Lovforslaget skønnes ikke at have  

 nævneværdige administrative konsekvenser.
Ligesom forslaget ikke  

 skønnes at have miljøretlige konsekvenser eller indeholde  

 EU-retlige aspekter.
Lovforslaget har været forelagt Erhvervsministeriets  

 fokuspanel med henblik på, at opregne de administrative konsekvenser af  

 forslaget for erhvervslivet.
Resultatet af denne undersøgelse er, at  

 ca. 51 % af de interviewede virksomheder fandt, at forslaget ville have  

 administrative konsekvenser for deres virksomhed i form af engangsudgifter  

 til implementering af de ændrede regler og rådgivning herom.  

 Ingen af deltagerne i fokuspanelet fandt, at forslaget ville medføre  

 løbende administrative byrder for deres virksomheder.
Forslaget har været forelagt en for en række  

 ministerier og organisationer til høring.
De indkomne  

 høringssvar er indarbejdet i lovforslaget.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
