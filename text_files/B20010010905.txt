Bekendtgørelse om ændring af  

 bekendtgørelse om Bovin  

 Spongiform Encephalopati (BSE) og scrapie § 1 I bekendtgørelse nr. 929 af 10. oktober 2000 om Bovin Spongiform  

 Encephalopati (BSE) og scrapie foretages følgende ændringer:
 1. § 2 og § 3 affattes således:
 »§ 2. Den, der har en kvægbesætning i sin  

 varetægt, skal ved mistanke om, at BSE forekommer i besætningen,  

 jf. stk 2, tilkalde en dyrlæge.
 Stk. 2. Tilkaldelse skal ske, når der hos  

 kvæg over 20 måneder forekommer:
 1)	Adfærdsmæssige eller neurologiske forstyrelser, der  

 varer mindst 15 dage, og som er upåvirkede af behandling.
 2)	Døende dyr uden tegn på infektiøs eller  

 traumatisk årsag.
 3)	Dyr der viser andre progressive tegn.
Stk. 3. Tilkaldes en dyrlæge på grund af  

 mistanke om BSE, eller får en dyrlæge i øvrigt i  

 forbindelse med sit arbejde mistanke om forekomst af BSE, skal dyrlægen  

 snarest foretage en undersøgelse af besætningen med henblik  

 på at konstatere, om noget dyr er angrebet af sygdommen.
Såfremt  

 mistanken herefter ikke kan afvises, skal dyrlægen straks underrette  

 fødevareregionen om tilfældet med angivelse af sygdomsanamnese.  

 Dette gælder også, såfremt dyret allerede er  

 dødt.
 Stk. 4. Såfremt dyret er levende, men må  

 anses for uhelbredelig, skal dyrlægen aflive dyret.
 Dyrlægen skal så vidt muligt aflive dyret medicinsk.
§ 3. Mistænkte for at være angrebne af BSE er  

 kvægbesætninger som beskrevet i § 2, samt  

 kvægbesætninger hvorfra der efter undersøgelse af  

 prøver på et af Fødevaredirektoratet godkendt  

 laboratorium ikke kan afvises, at dyr er angrebne af sygdommen.« 2. § 9  affattes således:
 »§ 9. Fra en besætning, der indeholder et  

 BSE-mistænkt dyr, og som ikke har indkøbt eller solgt dyr til  

 levebrug, må andre dyr kun flyttes fra ejendommen, såfremt de  

 føres til slagtning eller til en forarbejdningsvirksomhed efter  

 fødevareregionens anvisning.
 Stk. 2.  Er et BSE-mistænkt eller angrebet  

 dyr indkøbt til besætningen for mindre end 20 måneder  

 siden, skal dyrets oprindelsesbesætning opspores og dyrene heri samt  

 afkom fra angrebne hundyr anses for mistænkt for at være angrebet  

 af BSE.
 Stk. 3. Er et BSE-mistænkt eller  angrebet dyr  

 indkøbt for mere end 20 måneder siden, skal dyr i den  

 nuværende besætning samt dyr i oprindelsesbesætningen anses  

 for mistænkt for at være angrebet af BSE.
 Stk. 4. Afkom af mistænkte eller angrebne hundyr  

 skal opspores og mistænkes for at være angrebne af BSE.
 Stk. 5. Dyr fra en besætning, som er mistænkt  

 for eller angrebet af BSE , skal opspores og anses for mistænkt for at  

 være angrebet af BSE.
 Stk. 6. Dyr fra en besætning, som er mistænkt  

 for eller angrebet af BSE i henhold til Stk.2, 3, 4, eller 5 må kun  

 flyttes fra ejendommen, såfremt de føres til slagtning eller en  

 forarbejdningsvirksomhed efter fødevareregionens anvisning.
Stk. 7. Fra dyr omfattet af stk. 1, 2, 3, 4, 5 eller 6,  

 som enten føres til slagtning eller til en forarbejdningsvirksomhed,  

 skal der udtages relevant materiale, som skal indsendes til Statens  

 Veterinære Serumlaboratorium til undersøgelse for BSE.
Slagtede  

 dyr vil først kunne frigives, når undersøgelsen for BSE i  

 det mistænkte dyr er tilendebragt med negativt resultat.
I modsatte  

 fald skal kroppene føres til en forarbejdningsvirksomhed.« 3. § 13 affattes således:
 »§ 13. Fødevaredirektoratet afholder udgifterne  

 til:
 1)	Den i § 2, stk. 4, og § 5, stk. 2, omhandlede  

 undersøgelse.
 2)	Frigørelse af hovedet, jf. § 6, og indsendelse af dette til  

 Statens Veterinære Serumlaboratorium.
 3)	Transport til forarbejdningsvirksomheden, jf. § 6.
4)	Undersøgelse for BSE og scrapie på Statens  

 Veterinære Serumlaboratorium, jf. § 6 og § 9, stk. 7.« 4. § 15, stk. 1, affattes således:
»Med bøde straffes den, der 1)	overtræder § 2, § 4, stk. 1, §§ 5-6, § 9, stk. 1, 6 eller 7,  

 eller § 10, eller 2)	undlader at efterkomme anvisning efter § 9, stk. 1 eller 6, eller §  

 10 eller påbud efter § 11 eller § 12.« § 2 Bekendtgørelsen træder i kraft den 28. februar 2001.
