 Den 14. november 1977 undertegnedes i Rabat en luftfartsoverenskomst  

 mellem Danmark og Marokko.
 Overenskomsten og to i tilknytning til denne udvekslede noter har følgende  

 ordlyd:
OVERENSKOMST mellem Kongeriget Danmarks regering og Kongeriget Marokkos regering  

 angående regelmæssig luftfart Kongeriget Danmarks regering og Kongeriget Marokkos regering, som i betragtning af, at Kongeriget Danmark og Kongeriget Marokko er  

 deltagere i konventionen om international civil luftfart og i overenskomsten  

 om transitrettigheder for internationale luftruter, der åbnedes for  

 undertegnelse i Chicago den 7. december 1944, og som ønsker at indgå en overenskomst til supplering af nævnte konvention  

 med det formål at oprette lufttrafik mellem og udover deres respektive landes  

 territorier, er kommet overens om følgende:
Artikel 1 Ved anvendelsen af denne overenskomst skal, medmindre teksten kræver en  

 anden fortolkning, Artikel 2 1. Hver kontraherende part tilstår den anden  

 kontraherende part følgende rettigheder til driften af international  

 lufttrafik ved det udpegede luftfartsselskab:
 2. Intet i denne artikels stk. 1 skal anses for at  

 give en kontraherende parts luftfartsselskab ret til på den anden  

 kontraherende parts territorium at optage passagerer, fragt og post, som  

 befordres mod vederlag og er bestemt for en anden plads på den anden  

 kontraherende parts territorium.
Artikel 3 1. Hver kontraherende part skal have ret til ved  

 skriftlig underretning til den anden kontraherende part at udpege et  

 luftfartsselskab til at drive den aftalte trafik på de angivne ruter.
 2. Såsnart den anden kontraherende part har modtaget  

 meddelelse herom, skal den under forbehold af bestemmelserne i denne artikels  

 stk. 3 og 4 uopholdeligt give det udpegede luftfartsselskab den behørige  

 driftstilladelse.
 3. Den ene kontraherende parts luftartsmyndigheder kan  

 forlange, at det af den anden kontraherende part udpegede luftfartsselskab  

 beviser, at det er i stand til at opfylde de betingelser, som er foreskrevet  

 i de love og bestemmelser, der normalt og med føje anvendes ved udførelsen af  

 international lufttrafik af de nævnte myndigheder i overensstemmelse med  

 bestemmelserne i konventionen.
 4. Hver kontraherende part har ret til at nægte at  

 meddele den i denne artikels stk. 2 omhandlede driftstilladelse eller til at  

 stille alle betingelser, som den måtte anse for påkrævede for det udpegede  

 luftfartsselskabs udøvelse af de i artikel 2 angivne rettigheder i ethvert  

 tilfælde, hvor den nævnte kontraherende part ikke har bevis for, at en  

 overvejende del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget selskabet,  

 eller hos dennes statsborgere.
 5. Når et luftfartsselskab er blevet således udpeget  

 og bemyndiget, kan det påbegynde driften af den aftalte trafik under  

 forudsætning af, at en takst, fastsat i overensstemmelse med bestemmelserne i  

 denne overenskomsts artikel 9, er i kraft for denne trafiks vedkommende.
Artikel 4 1. Hver kontraherende part har ret til at tilbagekalde  

 en driftstilladelse eller til at suspendere det af den anden kontraherende  

 part udpegede selskabs udøvelse af de i denne overenskomsts artikel 2 angivne  

 rettigheder eller til at foreskrive alle betingelser, som den måtte anse for  

 påkrævede for udøvelsen af disse rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 omhandlede betingelser er  

 nødvendig for at undgå nye overtrædelser af lovene og bestemmelserne, kan  

 denne ret først gøres gældende efter drøftelse med den anden kontraherende  

 part.
Artikel 5 1. De afgifter, der inden for hver kontraherende parts  

 territorium pålægges luftfartøjer tilhørende den anden kontraherende parts  

 udpegede luftfartsselskab for benyttelse af lufthavne og andre  

 luftfartsfaciliteter, skal ikke være højere end de afgifter, der pålægges  

 luftfartøjer tilhørende det nationale luftfartsselskab, som driver  

 regelmæssig international lufttrafik.
 2. Ingen af de kontraherende parter tilstår sit eget  

 luftfartsselskab eller noget andet luftfartsselskab noget fortrin i forhold  

 til det af den anden kontraherende part udpegede luftfartsselskab ved  

 anvendelsen af bestemmelser vedrørende told, immigration og karantæne og  

 benyttelse af lufthavne, luftveje og luftfartstjenester under dens kontrol.
Artikel 6 1. De luftfartøjer, der anvendes i international  

 trafik af det af en kontraherende part udpegede luftfartsselskab, samt deres  

 sædvanlige udstyr, deres beholdning af brændstof og smøreolie, deres  

 luftfartøjsforsyninger (herunder levnedsmidler, drikkevarer og tobak) skal  

 ved ankomsten til den anden kontraherende parts territorium være fritaget for  

 alle toldafgifter, undersøgelsesafgifter og andre afgifter eller gebyrer  

 under forudsætning af, at dette udstyr og disse forsyninger forbliver om bord  

 i luftfartøjerne, indtil de genudføres.
 2. Ligeledes fritaget for de samme afgifter og  

 gebyrer, med undtagelse af afgifter for ydet tjeneste, er:
 De ovenfor i afsnittene a), b) og c) nævnte effekter kan forlanges  

 opbevaret under toldopsyn eller -kontrol.
Artikel 7 1. Det sædvanlige luftfartøjsudstyr samt de effekter  

 og forsyninger, som befinder sig om bord i luftfartøjer tilhørende den ene  

 kontraherende part, kan kun udlosses på den anden kontraherende parts  

 territorium med tilladelse fra dette territoriums toldmyndigheder.
I så fald  

 kan de undergives nævnte myndigheders opsyn, indtil de genudføres eller der  

 på anden måde er disponeret over dem i overensstemmelse med  

 toldbestemmelserne.
 2. Bagage og gods i direkte transit er fritaget for  

 toldafgifter og andre lignende afgifter.
Artikel 8 1. Der skal være rimelig og lige adgang for de  

 udpegede luftfartsselskaber til at drive den aftalte trafik på de angivne  

 ruter i overensstemmelse med denne overenskomsts artikel 2.
 2. Ved driften af den aftalte trafik på de angivne  

 ruter i overensstemmelse med denne overenskomsts artikel 2 skal hver  

 kontraherende parts udpegede luftfartsselskab tage hensyn til den anden  

 kontraherende parts udpegede luftfartsselskabs interesser, således at den  

 trafik, som det sidstnævnte driver på de samme ruter eller dele deraf, ikke  

 påvirkes på utilbørlig måde.
3. Den aftalte lufttrafik, der udføres af et udpeget  

 luftfartsselskab, skal have det primære formål at tilvejebringe en kapacitet,  

 der er tilpasset de løbende og med rimelighed forventede behov med hensyn til  

 befordring af passagerer, post og fragt, der kommer fra eller er bestemt for  

 territoriet tilhørende den kontraherende part, som har udpeget  

 luftfartsselskabet.
Det af hver af de to kontraherende parter udpegede  

 luftfartsselskabs ret til på en plads på den anden kontraherende parts  

 territorium at optage eller afsætte international trafik bestemt for eller  

 kommende fra tredjelande skal udøves i overensstemmelse med de principper,  

 hvorefter kapaciteten skal tilpasses:
Artikel 9 1. De takster, som skal anvendes af en kontraherende  

 parts luftfartsselskab for befordring til eller fra den anden kontraherende  

 parts territorium, skal fastsættes på et rimeligt niveau under behørig  

 hensyntagen til alle i betragtning kommende faktorer, herunder  

 driftsomkostninger, rimelig fortjeneste samt andre luftfartsselskabers  

 takster.
 2. De i denne artikels stk. 1 omhandlede takster skal  

 om muligt aftales mellem de udpegede luftfartsselskaber i samråd med andre  

 luftfartsselskaber, der driver lufttrafik på hele ruten eller en del deraf.  

 Selskaberne skal så vidt muligt træffe denne aftale under anvendelse af Den  

 internationale Lufttransportsammenslutnings fremgangsmåde for fastsættelse af  

 takster.
3. De således aftalte takster skal forelægges de  

 kontraherende parters luftfartsmyndigheder til godkendelse mindst tres (60)  

 dage før deres påtænkte ikrafttrædelsesdato.
I særlige tilfælde kan denne  

 frist forkortes under forbehold af de nævnte myndigheders indforståelse  

 hermed.
4. Denne godkendelse kan gives udtrykkeligt.
Hvis  

 ingen af luftfartsmyndighederne har givet udtryk for utilfredshed inden en  

 frist på tredive (30) dage fra forelæggelsesdatoen i overensstemmelse med  

 denne artikels stk. 3, betragtes de nævnte takster som godkendte.
I tilfælde  

 af en kortere forelæggelsesfrist, således om omhandlet i stk. 3, kan  

 luftfartsmyndighederne aftale en frist, der er kortere end tredive (30) dage,  

 til tilkendegivelse af eventuel utilfredshed.
 5. Hvis en takst ikke kan fastsættes i  

 overensstemmelse med bestemmelserne i denne artikels stk. 2, eller hvis en  

 luftfartsmyndighed inden for de frister, der er nævnt i denne artikels stk.  

 4, giver den anden luftfartsmyndighed meddelelse om sin utilfredshed med  

 nogen takst, hvorom der er opnået enighed i overensstemmelse med  

 bestemmelserne i stk. 2, skal de kontraherende parters luftfartsmyndigheder  

 efter drøftelse med en hvilken som helst anden stats luftfartsmyndigheder,  

 hvis råd de anser for nyttigt, forsøge at fastsætte taksten ved indbyrdes  

 aftale.
 6. Såfremt luftfartsmyndighederne ikke kan blive enige  

 om en takst, der er forelagt dem i henhold til denne artikels stk. 3 eller om  

 fastsættelsen af en takst i henhold til denne artikels stk. 5, skal tvisten  

 afgøres i overensstemmelse med bestemmelserne i denne overenskomsts artikel  

 17.
 7. Sålænge tvisten ikke er afgjort, har den  

 kontraherende part, som har givet meddelelse om sin utilfredshed, ret til at  

 kræve af den anden kontraherende part, at de takster, der allerede er i  

 kraft, opretholdes, idet det er underforstået, at de to kontraherende parter  

 skal nå frem til enighed inden for en rimelig frist.
Artikel 10 Hver kontraherende part forpligter sig til at sikre den anden  

 kontraherende part fri overførsel til den officielle kurs af de beløb,  

 hvormed de på dens territorium oppebårne indtægter i forbindelse med  

 befordring af passagerer, bagage, postforsendelser og fragt udført af den  

 anden kontraherende parts udpegede selskab overstiger udgifterne derved.  

 Såfremt betalingssystemet mellem de kontraherende parter er underkastet en  

 særlig aftale, skal denne finde anvendelse.
Artikel 11 Hver af de kontraherende parters luftfartsmyndigheder skal efter anmodning  

 tilsende den anden kontraherende parts luftfartsmyndigheder alle regelmæssige  

 eller andre statistiske oplysninger, som med rimelighed kan forlanges med  

 henblik på at kontrollere den kapacitet, der er stillet til rådighed i den  

 aftalte trafik af det af den første kontraherende part udpegede selskab.
 Disse oplysninger skal omfatte samtlige data, der er nødvendige for at  

 fastslå omfanget af den transportmængde, som luftfartsselskabet befordrer i  

 den aftalte trafik.
Artikel 12 Det af en kontraherende part udpegede selskab kan etablere og opretholde  

 sit eget agentur og ansætte sit eget personale i lufthavne og i byer på den  

 anden kontraherende parts territorium.
Artikel 13 Senest tredive (30) dage inden den aftalte trafik påbegyndes, skal de  

 udpegede luftfartsselskaber til godkendelse hos de to kontraherende parters  

 luftfartsmyndigheder forelægge fartplanen, som skal omfatte oplysninger om  

 den anvendte luftfartøjstype, trafikkens hyppighed og de påtænkte  

 tidstabeller.
 Enhver eventuel senere ændring skal forelægges luftfartsmyndighederne til  

 godkendelse.
Artikel 14 De kontraherende parters luftfartsmyndigheder skal i det nære samarbejdes  

 ånd fra tid til anden rådføre sig med hinanden med henblik på at sikre, at  

 bestemmelserne i denne overenskomst og tillægget dertil gennemføres og  

 overholdes på tilfredsstillende måde.
2. Hver kontraherende part kan anmode om konsultation  

 med den anden kontraherende part.
Denne konsultation skal påbegyndes inden  

 for en periode af halvfems (90) dage regnet fra den dato, da anmodningen  

 modtages, medmindre begge kontraherende parter bliver enige om en forlængelse  

 af denne periode.
Artikel 15 1. Såfremt en af de kontraherende parter finder det  

 ønskeligt at ændre nogen bestemmelse i denne overenskomst, kan den anmode om  

 en konsultation med den anden kontraherende part.
Denne konsultation, som kan  

 finde sted mellem luftfartsmyndighederne, skal påbegyndes inden for en  

 periode af halvfems (90) dage fra den dato, da anmodningen modtages.
Enhver  

 ændring, om hvilken der således er opnået enighed, træder i kraft, når den er  

 blevet bekræftet ved udveksling af diplomatiske noter.
 2. Ændringer i tillægget til denne overenskomst kan  

 aftales direkte mellem de kontraherende parters kompetente  

 luftfartsmyndigheder.
Artikel 16 Denne overenskomst og dens tillæg skal bringes i overensstemmelse med  

 enhver konvention af multilateral karakter, som måtte blive bindende for de  

 to kontraherende parter.
Artikel 17 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ad forhandlingens vej.
 2. Dersom det ikke lykkes de kontraherende parter at  

 opnå en ordning ad forhandlingens vej, kan tvisten efter anmodning fra de to  

 kontraherende parter forelægges en person eller institution til afgørelse.
 3. Såfremt tvisten ikke bilægges på denne måde, kan  

 den efter anmodning fra en af de kontraherende parter indbringes for en  

 voldgiftsdomstol.
 4. Denne voldgiftsdomstol skal bestå af tre medlemmer.  

 Hver af de to regeringer skal udpege en voldgiftsmand, og disse to  

 voldgiftsmænd skal i fællesskab udpege en statsborger fra et tredjeland som  

 formand.
 Såfremt de to voldgiftsmænd ikke er blevet udpeget inden for en frist på  

 to måneder fra den dato, da en af de to regeringer har foreslået tvisten  

 bilagt ved voldgift, eller såfremt voldgiftsmændene ikke i løbet af den  

 følgende måned efter deres udpegelse er blevet enige om udnævnelsen af en  

 formand, kan hver kontraherende part anmode præsidenten for Den  

 internationale civile Luftfartsorganisations råd om at foretage de nødvendige  

 udpegelser.
5. Såfremt voldgiftsdomstolen ikke når til en mindelig  

 ordning af tvisten, træffer den sin afgørelse ved stemmeflertal.
Dersom de  

 kontraherende parter ikke kommer overens om noget andet, opstiller den selv  

 sine procedureregler og bestemmer selv sit sæde.
 6. De kontraherende parter forpligter sig til at rette  

 sig efter de foreløbige forholdsregler, der måtte blive forordnet under  

 processen, samt efter voldgiftsdomstolens afgørelse, der i alle tilfælde er  

 at betragte som endelig.
 7. Såfremt en af de kontraherende parter ikke retter  

 sig efter voldgiftsmændenes afgørelser, kan den anden kontraherende part, så  

 længe denne undladelse varer, begrænse, suspendere eller tilbagekalde de  

 rettigheder eller privilegier, som den i medfør af denne overenskomst havde  

 tilstået den uefterrettelige kontraherende part.
Artikel 18 Hver kontraherende part kan når som helst give den anden kontraherende  

 part meddelelse om sin beslutning om at bringe denne overenskomst til ophør.  

 Denne opsigelse skal samtidig tilstilles Organisationen for international  

 civil Luftfart.
I så fald skal overenskomsten ophøre tolv (12) måneder efter  

 datoen for den anden kontraherende parts modtagelse af opsigelsen, medmindre  

 opsigelsen ifølge indbyrdes aftale trækkes tilbage før denne periodes udløb.  

 Såfremt den anden kontraherende part undlader at anerkende modtagelsen, skal  

 opsigelsen anses som modtaget fjorten (14) dage efter den dato, da  

 Organisationen for international civil Luftfart har modtaget den.
Artikel 19 Denne overenskomst og dens tillæg samt enhver ændring deri skal  

 registreres hos Organisationen for international civil Luftfart.
Artikel 20 Denne overenskomst skal anvendes foreløbigt fra datoen for dens  

 undertegnelse.
Den træder i kraft, når de to kontraherende parter har givet  

 hinanden meddelelse om, at deres særlige forfatningsmæssige formaliteter er  

 blevet opfyldt.
 Til bekræftelse heraf har undertegnede, som er behørigt bemyndiget dertil  

 af deres respektive regeringer, underskrevet denne overenskomst.
 Udfærdiget i Rabat den 14. november 1977 i to eksemplarer på fransk.
For Kongeriget Danmarks regering S.
Sandager Jeppesen For Kongeriget Marokkos regering Mohamed Mekouar TILLÆG RUTELISTE 1. Marokkanske ruter:
 Pladser i Marokko-København og vice versa.
 2. Danske ruter:
 Pladser i Danmark - en plads i Marokko og vice versa.
 Intet forhindrer hver kontraherende parts udpegede luftfartsselskab i at  

 beflyve mellemliggende pladser, forudsat at der ikke udøves kommercielle  

 rettigheder mellem sådanne pladser og den anden kontraherende parts  

 territorium.
Hr. formand, Under henvisning til den i dag mellem Kongeriget Danmark og Kongeriget  

 Marokko undertegnede luftfartsoverenskomst har jeg den ære at meddele Dem, at  

 Kongeriget Danmarks regering i overensstemmelse med artikel 3 i nævnte  

 overenskomst udpeger luftfartsselskabet »Det Danske Luftfartselskab A/S  

 (DDL)» til at drive den i tillægget angivne aftalte trafik.
 På min regerings vegne har jeg den ære at bekræfte, at der er opnået  

 enighed på følgende punkter:
 Jeg beder Dem, hr. formand, modtage forsikringen om min udmærkede  

 højagtelse.
S.
Sandager Jeppesen Danmarks ambassadør Hr.
Mohamed Mekouar, Formand for den marokkanske delegation, Rabat.
Hr. ambassadør, Jeg har den ære at anerkende Deres skrivelse af 14. november 1977, hvori  

 De meddeler mig, at Deres regering i overensstemmelse med bestemmelserne i  

 artikel 3 i den mellem Kongeriget Marokkos regering og Kongeriget Danmarks  

 regering i Rabat den 14. november 1977 undertegnede luftfartsoverenskomst  

 udpeger luftfartsselskabet Det Danske Luftfartselskab A/S (DDL) til at drive  

 den i tillægget til denne overenskomst angivne aftalte trafik.
 Endvidere bemærker jeg mig og udtrykker over for Dem min enighed på  

 følgende punkter:
 Modtag, hr. ambassadør, forsikringen om min udmærkede højagtelse.
Mohamed Mekouar Formand for den marokkanske delegation Hr. ambassadøren for Kongeriget Danmark i Rabat.
 Overenskomsten trådte i medfør af artikel 20 i kraft den 20. juni 1979.
