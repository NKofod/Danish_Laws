Nr BTL L 73 Betænkning over Forslag til lov om ændring af lov om social pension og lov  

 om indkomstskat og formueskat for personer m.v. (personskatteloven)   

 Nr L 73 1987-88, 1. samling Afgivet af Socialudvalget Afgivet: 19880324 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslaget til forkastelse ved 3. behandling.
Et mindretal (Socialistisk Folkepartis medlemmer af udvalget) indstiller lovforslaget til vedtagelse uændret.
Mindretallet ønsker i den anledning at udtale, at mindretallet med lovforslaget har ønsket at begynde en afhjælpning af de økonomisk dårlige vilkår, som modtagere af folkepension har, når de ikke har nogen indtægt ved siden af denne offentlige ydelse.
Gruppen af folkepensionister har gang på gang måttet se, at de forhøjelser, som Folketinget har forbedret pensionen med, er svundet ind til nogle få kroner, efter at skat er betalt, og når modregning i andre offentlige ydelser har fundet sted.
Mindretallet har med forslaget ønsket at imødegå denne reduktion ved samtidig at foreslå en ændring i skattelovgivningen.
Et andet mindretal (Fremskridtspartiets medlem af udvalget) indstiller ligeledes lovforslaget til vedtagelse uændret.
Jytte Andersen (S) Graversen (S) Sonja Mikkelsen (S) Jytte Hilden (S) Erik B.
Smith (S) nfmd.
Taanquist (S) Agerschou (SF) Birthe Hansen (SF) Karen Højte Jensen (KF) Lizzie Lichtenberg (KF) Merete Aarup (KF) Helge Adam Møller (KF) Britta Schall Holberg (V) Henrik Toft (V) Yvonne Herløv Andersen (CD) Kirsten Madsen (FP) Aase Olesen (RV) fmd.
 Partierne KRF og FK havde ikke medlemmer i udvalget.
