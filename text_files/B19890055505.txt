I henhold til postloven, jf. lovbekendtgørelse nr. 356 af 25. maj 1989, fastsættes følgende:
Postgiros virksomhed § 1.  Postgiro udfører postgiroforretninger og  

 besørger herunder postanvisninger.
Postgiro udfører tillige andre opgaver,  

 der kan indgå som et naturligt led i Postgiros virksomhed.
 Stk. 2.  Postgiro er berettiget til at indgå aftale med  

 tredjemand om udførelse af postgiroforretninger.
 Stk. 3.  De nærmere regler for indgåelse af aftaler i  

 henhold til stk. 2 fastsættes af P & T.
Statsstyrelsers og statsinstitutioners anvendelse af Postgiro § 2.  Statslige styrelser og institutioner skal have  

 en postgirokonto, der skal anvendes ved betalinger i alle tilfælde, hvor det  

 findes hensigtsmæssigt.
Når beløbsmodtageren har postgirokonto, bør betaling  

 fortrinsvis ske ved girering til denne konto.
 Stk. 2.  Anvisning af statslige lønninger til konti i  

 Postgiro eller i pengeinstitutter skal formidles gennem Postgiro.
Almindelige bestemmelser § 3.  Postgirokonti åbnes af Postgiro, eller af dem  

 Postgiro har bemyndiget hertil.
 Stk. 2.  P&T fastsætter de nærmere regler for åbning  

 af en postgirokonto.
 § 4.  Postgiro er berettiget til at ophæve en  

 postgirokonto, hvis kontohaveren misbruger den, herunder overtræder de  

 gældende regler for kontoens benyttelse.
 Stk. 2.  Postgiro er berettiget til at ophæve en  

 postgirokonto, hvis kontoen ikke benyttes i 12 på hinanden følgende måneder.
 Stk. 3.  P&T fastsætter nærmere regler for ophævelse  

 af en postgirokonto.
 § 5.  P&T fastsætter nærmere regler for, under  

 hvilke forudsætninger en kontohaver periodevis efter forudgående aftale kan  

 overtrække sin postgirokonto.
 Stk. 2.  P&T fastsætter nærmere regler for  

 gennemførelse af betalingstransaktioner ved manglende dækning på en  

 postgirokonto i situtiationer, der ikke er omfattet af stk. 1.
§ 6.  Der kan oprettes særlige løngirokonti og  

 opsparingskonti for de ansatte i P&T.
Der kan ydes lån til disse  

 løngirokontohavere.
 Stk. 2.  De nærmere bestemmelser vedrørende de særlige  

 løngirokonti, opsparingskonti samt lån, herunder rente- og afdragsordninger,  

 fastsættes af P&T.
 § 7.  P&T fastsætter de nærmere regler for  

 anvendelse af Postgiro, herunder regler for afsenders og modtagers  

 rådighedsret.
 Stk. 2.  P&T er berettiget til at tilbageføre beløb,  

 der er bogført ved en fejl.
 Stk. 3.  P&T er berettiget til at indgå aftaler med  

 tredjemand om tilbageføring af beløb.
§ 8.  P&T fastsætter gebyrer, renter, rabatter og  

 andre vilkår for de i § 1 angivne opgaver, herunder gebyrer og renter ved  

 misbrug af postgirokonti.
Bestemmelsen finder tillige anvendelse på  

 særaftaler med enkelte kontohavere.
 Stk. 2.  Meddelelse om gebyrændringer m.v. fremsendes  

 til postgirokontohavere og udleveres iøvrigt på alle posthuse samt i  

 Postgiro.
 § 9.  Ændring i en kontohavers retlige forhold, der  

 har betydning for dispositionen over hans postgirokonto, skal meddeles  

 Postgiro af rette vedkommende og godtgøres ved fremlæggelse af behørige  

 bevisligheder.
 Stk. 2.  Så længe en sådan meddelelse ikke foreligger,  

 har Postgiro intet ansvar for skader, som måtte være opstået som følge af, at  

 Postgiro ikke har haft kendskab til de indtrådte forandringer.
Andre bestemmelser § 10.  Postgiros likviditet forvaltes efter  

 bestemmelser fastsat af kommunikationsministeren efter samråd med  

 finansministeren.
 § 11.  Bliver bestemmelser vedrørende Postgiro ændret,  

 gælder de nye bestemmelser tillige for de ved disses ikrafttræden bestående  

 postgirokonti.
 Ikrafttrædelsesbestemmelser m.v.
 § 12.  Bekendtgørelsen træder i kraft den 1. september  

 1989.
 Stk. 2.  Samtidig ophæves bekendtgørelse nr. 657 af 17.  

 december 1984 om benyttelse af Postvæsenet, som ændret ved bekendtgørelse nr.  

 106 af 2. marts 1986, bekendtgørelse nr. 363 af 2. juni 1986, bekendtgørelse  

 nr. 922 af 10. december 1987 og bekendtgørelse nr. 696 af 14. november 1988.
