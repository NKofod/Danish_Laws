INDLEDNING Nærværende bestemmelser er udstedt i henhold til loven om radiokommunikation (lovbekendtgørelse nr. 210 af 6.
april 1976 med ændring i lov nr. 985 af 19. december sender for lokal-TV skal opfylde for at kunne typegodkendes til brug for  

 lokal TV-virksomhed.
INDHOLDSFORTEGNELSE 1. OPLYSNINGER OM PRØVNING, GEBYR OG GODKENDELSE 1.1 Anmodning om prøvning Når et anlæg ønskes prøvet med henblik på godkendelse, rettes skriftlig  

 henvendelse herom til et autoriseret laboratorium.
Oplysning om autoriserede  

 laboratorier kan fås ved henvendelse til:
Teleinspektionen Islands Brygge 81 2300 København S Tlf. 31 54 47 96 dstyret indleveres til det valgte prøvningslaboratorium.
Anmodning om prøvning skal indeholde oplysninger om anlæggets fabrikat og typebetegnelse samt de for prøvningen nødvendige  

 tekniske specifikationer.
 Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om prøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere bør der medsendes en målerapport med måleresultater omfattende  

 alle de i bestemmelserne beskrevne målinger.
Har rekvirenten ved sine  

 målinger set sig nødsaget til at anvende målemetoder eller målebetingelser,  

 der ikke er helt identiske med nærværende bestemmelser, skal målerapporten  

 indeholde de nødvendige oplysninger herom.
 Målerapporter og beskrivelser, der indleveres i forbindelse med prøvning  

 af anlæg, forbliver hos laboratoriet.
1.2 Indlevering af anlæg til prøvning Al transport af anlæg til og fra laboratoriet påhviler rekvirenten.  

 Laboratoriet kan forlange, at rekvirenten opstiller, tilslutter og klargør  

 anlægget til prøvning.
1.3 Valg af anlæg til prøvning Rekvirenten skal normalt stille et eksemplar taget fra produktionen til rådighed for prøvningen.
1.4 Gebyr for prøvning Gebyr for prøvning fastsættes af laboratoriet.
1.5 Godkendelse Efter prøvning kan den nødvendige dokumentation bl.a.  

 måleattest/målerapport med henblik på opnåelse af typegodkendelse indsendes  

 til Teleinspektionen.
Her kan ligeledes rekvireres generelle bestemmelser og  

 andre former for godkendelse af teleterminaludstyr og  

 radiokommunikationsudstyr.
2. ALMINDELIGE KRAV TIL ANÆGGGET 2.1 MÆRKNING AF ANLÆGGET Funktionen af alle kontrollamper, tilslutningsklemmer og betjeningsgreb  

 samt betjeningsgrebenes positioner skal være tydeligt angivet på anlægget.
Anlægget skal være tydeligt mærket med fabrikat, typebetegnelse og  

 fabrikationsnummer: dette gælder også for det eksemplar, der indleveres til  

 afprøvning.
Mærkningen skal være placeret således på anlægget, at den er let  

 synlig, når anlægget er anbragt i normal position.
Mærkningen skal være  

 mekanisk solid og kan f.eks. udføres ved gravering, prægning eller anvendelse  

 af metalskilt.
 2.2 OPVARMNINGSTID.
 Senest 30 minutter efter at være tilsluttet forsyningsspændingen skal  

 anlægget være fuldt driftsklart, hvorved forstås, at samtlige krav anført  

 under punkt 4 skal være opfyldt.
3. AFPRØVNINGSBETINGELSER 3.1 ANVENDELSE AF AFPRØVNINGSBETINGELSERNE.
For samtlige under punkt 4 nævnte krav foretages typegodkendelsesmålinger  

 under de i pkt. 3.3 beskrevne afprøvningsbetingelser.
For de krav, hvor det i  

 det enkelte afsnit er anført foretages målingerne endvidere under de i pkt.  

 3.4 omtalte særlige afprøvningsbetingelser.
3.2 SPÆNDINGSFORSYNING Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændingen som beskrevet i pkt.  

 3.3.2 og 3.4.2.
 3.3 NORMALE AFPRØVNINGSBETINGELSER.
 3.3.1 NORMAL TEMPERATUR OG FUGTIGHED.
 Afprøvning under normale afprøvningsbetingelser i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og + 35 grader C og relative fugtigheder  

 mellem 20% og 75%.
 3.3.2 FORSYNINGSSPÆNDINGER VED AFPRØVNING UNDER NORMALE BETINGELSER.
 Ved afprøvning under normale betingelser tilføres udstyr, der er beregnet  

 for tilslutning til det almindelige forsyningsnet, en forsyningsspænding lig  

 forsyningsnettets nominelle spænding og med frekvensen 50 Hz (+/- 1 Hz).
 3.4 SÆRLIGE AFPRØVNINGSBETINGELSER.
 3.4.1 TEMPERATURER VED AFPRØVNING UNDER SÆRLIGE BETINGELSER.
 Gælder kun sendere med en bærebølgeeffekt under 500 W.
 Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne - 20 grader C og + 50 grader  

 C.
 3.4.2 FORSYNINGSSPÆNDINGER VED AFPRØVNING UNDER SÆRLIGE BETINGELSER.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding + 10%, henholdsvis - 10%, med frekvensen  

 50 Hz (+/- 1 Hz).
3.5 TEMPERATURPRØVER Gælder kun sendere med en bærebølgeeffekt under 500 W.
 3.5.1 KULDEPRØVE.
Udstyret holdes afbrudt og bringes i termisk ligevægt ved temperaturen -  

 50 grader C.
Herefter tændes udstyret.
Efter 30 minutters drift, sænkes temperaturen kontinuert til - 20 grader C  

 i løbet af højst 60 minutter.
Efter yderligere 60 minutters drift ved - 20  

 grader C omgivelsestemperatur, skal de i afsnit 4 og 5 anførte tekniske krav  

 fortsat være opfyldt.
 3.5.2 VARMEPRØVE.
Udstyret holdes afbrudt og bringes i termisk ligevægt ved temperaturen +  

 45 grader C.
Herefter tændes udstyret.
Efter 30 minutters drift, hæves  

 temperaturen kontinuert til + 50 grader C i løbet af højst 60 minutter.
Efter  

 yderligere 60 minutters drift ved + 50 grader C omgivelsestemperatur, skal de  

 i afsnit 4 og 5 anførte tekniske krav fortsat være opfyldt.
 3.6 KUNSTANTENNE.
Afprøvningen af senderen foretages med en kunstantenne tilsluttet  

 udstyrets antennestik.
Kunstantennen består af en rent ohmsk, afskærmet  

 belastning på 50 ohm.
 3.7 PRØVESIGNALER PÅ UDSTYRETS INDGANGE.
 Modulationssignaler til billedsenderen frembringes af en  

 videosignalgenerator der forbindes til senderens indgang.
 Senderens nominelle indgangsimpedans for henholdsvis video og LF opgives  

 af fabrikanten.
 Prøvesignalets grundlæggende opbygning fremgår af bilag 1.
 Modulationssignaler til lydsenderens indgang defineres ikke.
 3.8 STANDARDMODULATION.
 Ved standardmodulation af billedsenderen forstås modulation med et  

 videosignal indeholdende følgende testsignaler jævnfør CCIR Rec.567-1 B1  

 (2T), B2 (10 mikrosec linie bar) og C (multiburst).
 4. SENDER.
 4.1 TV-NORM.
 Senderen skal fungere i overensstemmelse med TV-system G/PAL.
 4.2 FREKVENSOMRÅDE.
Såfremt senderen er forsynet med syntesestyret frekvenskontrol, må den  

 ikke kunne indstilles til frekvenser udenfor UHF TV-båndet Kanal 21-68,  

 svarende til henholdsvis: fb = 471,25 MHz, f1 = 476,75 MHz og fb = 847,25  

 MHz, f1 = 852,75 MHz Omprogrammering af sendefrekvensen må ikke være tilgængelig direkte fra  

 betjeningspanel eller frontplade.
 4.3 FREKVENSAFVIGELSE.
 4.3.1 DEFINITION.
 Senderens frekvensafvigelse er differensen mellem den målte  

 bærebølgefrekvens og dennes nominelle værdi.
 4.3.2 MÅLEMETODE.
 Bærebølgefrekvensen måles med senderen umoduleret og tilsluttet en  

 kunstantenne (pkt. 3.6). Målingerne foretages under normale  

 afprøvningsbetingelser samt under særlige afprøvningsbetingelser (pkt. 3.4.1  

 og 3.4.2. anvendt samtidigt).
 4.3.3 KRAV.
 Senderens frekvensafvigelse må ikke være større end +/- 500 Hz under såvel  

 normale som særlige afprøvningsbetingelser.
 4.4 INTERCARRIER-FREKVENSAFSTAND.
 4.4.1 DEFINITION.
 Intercarrier-frekvensafstanden er forskellen mellem billedsenderens og  

 lydsenderens bærebølgefrekvenser.
 4.4.2 MÅLEMETODE.
Bærebølgefrekvenserne måles med senderen tilsluttet en kunstantenne.  

 Billedsenderen moduleres med et standard prøvesignal, mens lydsenderen er  

 umoduleret.
Målingerne foretages under normale afprøvningsbetingelser, samt  

 under særlige afprøvningsbetingelser.
 4.4.3 KRAV.
 Intercarrier-frekvensafstanden skal være 5.5 MHz +/- 1 kHz.
 4.5 BÆREBØLGEEFFEKT.
 4.5.1 DEFINITION.
 Bærebølgeeffekten for billedsenderen er den effekt, der ville afsættes i  

 en kunstantenne ved påtrykning af et umoduleret højfrekvenssignal med samme  

 spids-spids amplitude som den modulerede billedsender afgiver under en  

 synkroniseringsimpuls.
 Bærebølgeeffekten for lydsenderen er den effekt, den umodulerede lydsender  

 afgiver til en kunstantenne.
Bærebølgeeffektens nominelle værdi er en maksimalværdi af den modulerede  

 billedsenders udgangseffekt henholdsvis den umodulerede udgangseffekt, hvor  

 alle krav i bestemmelser er opfyldt.
Den nominelle bærebølgeeffekt opgives af  

 fabrikanten.
 4.5.2 MÅLEMETODE.
 Senderen forbindes til kunstantennen, og justeres til maksimal  

 udgangseffekt for såvel billedsender (moduleret) som lydsender (umoduleret).
 Målingerne foretages under normale afprøvningsbetingelser og under særlige  

 afprøvningsbetingelser.
 4.5.3 KRAV.
 Ved normale afprøvningsbetingelser må bærebølgeeffekten ikke være mere end  

 3 dB lavere end den nominelle værdi.
 Under såvel normale som særlige afprøvningsbetingelser må  

 bærebølgeeffekten højst være 2 kW og må ikke overstige den nominelle værdi  

 med mere end 2 dB.
Effekten skal kunne reguleres.
Denne regulering må ikke være direkte  

 tilgængelig fra betjeningspanel eller frontplade.
 Ved manglende videosignal til billedsenderen, må dennes bærebølgeeffekt  

 ikke overstige den indregulerede værdi med videosignal.
 4.6 BILLED/LYD-FORHOLD.
 4.6.1 DEFINITION.
 Billed/lyd-forholdet er forholdet mellem de afgivne bærebølgeeffekter fra  

 henholdsvis billed-sender og lydsender jævnfør definition i 4.3.1.
 4.6.2 MÅLEMETODE.
 Senderen tilsluttes en kunstantenne og billedsenderen moduleres.  

 Bærebølgeeffekterne som defineret i 4.5.1 for henholdsvis billedsender og  

 lydsender måles uafhængigt, evt. med fornøden filtrering.  

 Billed/lyd-forholdet beregnes som 10 x log (P billed/P lyd).
 Målingerne foretages under normale afprøvningsbetingelser og under særlige  

 afprøvningsbetingelser.
 4.6.3 KRAV.
 Billed/lyd-forholdet må ikke være mindre end 10 dB.
4.7 MAKSIMALT FREKVENSSVING (LYDSENDER) 4.7.1 DEFINITION.
 Det maksimale frekvenssving er den maksimale afvigelse mellem det  

 modulerede HF-signals øjebliksfrekvens og den umodulerede bærebølges  

 frekvens.
 4.7.2 MÅLEMETODE.
 Senderen tilsluttes en kunstantenne og lydsenderens frekvenssving måles på  

 senderens udgang med et frekvenssvingsmeter.
 Indgangsniveauet indstilles først til at give et frekvenssving på +/- 50  

 kHz og forøges dernæst med 20 dB uden at senderens følsomhed justeres.
 Målingen kan udføres ved enhver modulationsfrekvens indenfor området 37,5  

 Hz til 15 kHz.
4.7.3 KRAV Der må ikke forekomme signalkomponenter med et niveau, der overstiger 1  

 mikroWatt, udenfor den valgte kanal.
 4.8 VSB SIDEBÅNDSBESKÆRING.
 4.8.1 DEFINITION.
 Den del af billedsenderens nedre sidebånd, der ligger lavere end 0.75 MHz  

 under billedbærebølgefrekvensen afskæres.
 4.8.2 MÅLEMETODE.
 Senderen tilsluttes en kunstantenne.
 Billedsenderens sidebåndsafskæring måles med en TV-sidebåndanalysator  

 eller tilsvarende måleudstyr.
 Målingen udføres under normale afprøvningsbetingelser og under særlige  

 afprøvningsbetingelser.
 4.8.3KRAV.
 Dæmpningen af frekvenser i billedsenderens nedre sidebånd:
Billedbærebølgefrekvens - 1.25 MHz: 20 dB Billedbærebølgefrekvens - 3.0 MHz: 20 dB Billedbærebølgefrekvens - 4.43 MHz: 30 dB 4.9 UØNSKET UDSTRÅLING OVER ANTENNEKLEMMERNE.
 4.9.1 DEFINITION.
 Uønsket udstråling over antenneklemmerne er udstråling på andre frekvenser  

 end bærebølgefrekvensen, og de sidebånd der fremkommer ved normal modulation.
 4.9.2 MÅLEMETODE.
Uønsket udstråling over antenneklemmerne måles med billedsenderen  

 moduleret med standard prøvesignal og lydsenderen umoduleret.
Senderen  

 forbindes til en kunstantenne som specificeret i pkt. 3.6. Der måles over  

 frekvensområdet 100 kHz - 4000 MHz undtagen i den anvendte kanal.
 Måling af de enkelte uønskede signaler foretages med en selektiv  

 målemodtager eller en spektrumanalysator.
 4.9.3. KRAV.
 Effekten af de enkelte harmoniske signaler skal være dæmpet mere end 60 dB  

 i forhold til den nominelle bærebølgeeffekt.
 Blandingsprodukter hidrørende fra senderens interne signalbehandling må  

 højst have en effekt på 1 mikroWatt.
 Blandingsprodukter mellem billed- og lyd-bærebølge, der forekommer i  

 nabokanaler, må højst have en effekt på 20 milliWatt.
 Signalkomponenter hidrørende fra videomodulationsfrekvenser højere end 5  

 MHz og beliggende i den øvre nabokanal, må højst have en effekt på 20  

 milliWatt.
 Parasit-svingninger må ikke kunne påvises.
 4.10 KABINETUDSTRÅLING.
 4.10.1 DEFINITION.
 Ved kabinetudstråling forstås her den udstråling, som radieres fra  

 udstyrets kabinet m.v. på andre frekvenser end bærebølgens frekvens og de  

 tilhørende sidebånd.
 4.10.2 MÅLEPLADS OG MÅLEOPSTILLING.
Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
Understøtningen skal bestå af et ikke-ledende (non-conducting)  

 materiale med en højde på 1,5 meter.
Målepladsen skal være så stor, at det er muligt at anbringe en måleantenne  

 i en afstand på mindst 3 meter fra centret af jordnettet.
Det skal sikres, at  

 reflektioner fra uvedkommende genstande på målepladsen ikke generer  

 målingerne.
 4.10.3 MÅLEANTENNE OG MÅLEMODTAGER.
 Måleantennen benyttes til at måle udstrålingen fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke være absolut kalibreret, men skal være i stand  

 til at måle relative signalniveauer.
 4.10.4 SUBSTITUTIONSANTENNEN.
Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
 4.10.5 MÅLEMETODE.
 Under måling skal måleobjektet placeres på understøtningen som omtalt  

 under 4.10.2 med kunstantennen påmonteret, og netledning samt evt.  

 styrekabler ført lodret ned til jordplanet gennem et passende antal  

 ferritrør.
Kabinetudstrålingen måles med billedsenderen moduleret med standard  

 prøvesignal og lydsenderen umoduleret.
Senderen forbindes til en kunstantenne  

 som specificeret i pkt. 3.6. Der måles over frekvensområdet 30 MHz- 4000 MHz  

 undtagen i den anvendte kanal.
Målemodtageren afstemmes til de uønskede  

 signaler, der måtte forekomme, og måleantennen indstilles til såvel vertikal  

 som horisontal polarisation.
Ved variation af måleantennens højde mellem 1 og  

 4 meter opsøges den højde, hvor størst signal opnås.
Understøtningen og udstyret, hvorpå der måles, erstattes med den under  

 pkt. 4.10.4 omtalte substitutionsantenne, og højden af modtageantennen  

 varieres for igen at sikre maksimalt signal.
Signalniveauet på  

 substitutionsantennens klemmer justeres, indtil samme udslag som tidligere  

 subsidiært et udslag, der står i et kendt forhold til dette opnås.
 Den udstrålede effekt er da lig rådighedseffekten på  

 substitutionsantennens klemmer og/eller rådighedseffekten korrigeret med  

 ovennævnte kendte forhold.
 4.10.6 KRAV.
 Effekten af de enkelte harmoniske signaler skal være dæmpet mindst 60 dB i  

 forhold til senderens nominelle bærebølgeeffekt.
 Effekten af alle andre uønskede signaler skal være dæmpet mindst 80 dB i  

 forhold til senderens nominelle bærebølgeeffekt.
 4.11 EMISSION AF SMALBÅNDSSTØJ FRA LEDNINGER TIL UDSTYRET.
 Udstråling fra netledning og øvrige ledninger til senderen skal overholde  

 Dansk Standard DS 5101 »Emission af smalbåndsstøj fra elektrisk udstyr i  

 frekvensområdet 0,15 - 1000 MHz« (miljøklasse M2 og prøvningsstrenghed  

 P2 i frekvensområdet 150 kHz - 30 MHz) eller en dermed ækvivalent  

 international eller national standard eller forskrift.
