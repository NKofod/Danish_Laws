 I medfør af § 4 i lov nr. 264 af 22. maj 1986 om åremålsansættelse af  

 tjenestemand og ansatte på tjenestemandslignende vilkår, jf. § 45, stk. 1, i  

 lovbekendtgørelse nr. 671 af 2. oktober 1986 om tjenestemænd i staten,  

 folkeskolen og folkekirken, aftales følgende:
 § 1. Under åremålsansættelse i en stilling som øvelsesskolelærer  

 ydes et tillæg til den løn, der hælder for stillingen ved varig ansættelse.
 Stk. 2.  For personer, der ikke er sikret varig  

 tjenestemandsansættelse som lærer/overlærer i folkeskolen ved  

 åremålsansættelsens udløb, fastsættes tillægets størrelse i hvert enkelt  

 tilfælde ved aftale mellem Undervisningsministeriet og Lærernes  

 Centralorganisation.
 Stk. 3.  For personer, der efter åremålsansættelsens  

 udløb er sikret varig ansættelse som lærer/overlærer i folkeskolen,  

 fastsættes tillægget således:
§ 2. Ved åremålsansættelsens udløb ydes af den  

 ansættelsesmyndighed, hvorunder åremålsansættelsen har fundet sted, et  

 fratrædelsesbeløb, der for hvert års åremålsansættelse udgør 8 1/3 pct. af  

 årslønnen på fratrædelsestidspunktet.
For dele af et år beregnes  

 fratrædelsesbeløbet forholdsmæssigt.
Stk. 2.  For personer, der er sikret varig ansættelse  

 som lærer/overlærer i foldkeskolen efter åremålsansættelsens udløb, beregnes  

 fratrædelsesbeløbet på grundlag af slutlønnen til en overlærer i folkeskolen.  

 For personer, der er sikret tilbagegang til anden stilling, beregnes  

 fratrædelsesbeløbet på grundlag af slutlønnen i denne stilling.
For personer,  

 der ikke er sikret en tilbagegangsstilling, beregnes fratrædelsesbeløbet på  

 grundlag af den aktuelle løn i åremålsstilliingen (ink. åremålstillægget).
 Stk. 3.  Ved efterfølgende varig ansættelse i  

 åremålsstillingen bortfalder retten til fratrædelsesbeløb.
 § 3. Ved genansættelse efter opslag fastsættes nyt løntillæg i  

 henhold til § 1.
 § 4. Ved åremålsansættelse i en primærkommune af en  

 tjenestemandsansat lærer/overlærer i folkeskolen gives der den pågældende ret  

 til at genindtræde som varigt ansat tjenestemand i en stilling som  

 lærer/overlærer i kommunen efter åremålsansættelsens udløb eller ved ophør af  

 anden ham utilregnelig årsag.
 Stk. 2.  Åremålsansættelsen medregnes ved fastsættelsen  

 af lønancienniteten ved (gen)indtræden i stillingen som lærer/overlærer.
 § 5. Åremålsansatte øvelsesskolelærere er - medmindre andet er  

 fastsat - undergivet de i øvrigt for varigt ansatte øvelsesskolelærere  

 gældende regler.
 § 6. Denne aftale har virkning for åremålsansættelser, der  

 påbegyndes den 1. august 1989 eller senere.
København, den 30. oktober 1989 Lærernes Finansministeriet Centralorganisation P.M.V.
 E.B.
