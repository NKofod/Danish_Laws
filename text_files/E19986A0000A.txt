A - Definitioner A.1 Kildeskat A.2 Arbejdsmarkedsbidrag A.3 Midlertidig pensionsopsparing A.4 Afkald på indtægt A.5 Oplysningspligt A.1 Kildeskat A.1.1 Baggrund Med kildeskattens ikrafttræden den 1. januar 1970 er der indført et  

 samtidighedsprincip, idet opkrævning af skat foretages direkte hos  

 arbejdsgiveren efterhånden som indkomsten erhverves og ikke som tidligere hos  

 lønmodtageren efter indkomstårets udløb.
 Der er dog tale om en foreløbig skat, og der udfærdiges efterfølgende en  

 årsopgørelse.
 KSL er senest optrykt i lovbek. nr. 614 af 10. juli 1997, der senest er  

 ændret ved L 52 om ændring af kildeskatteloven, virksomhedsskatteloven,  

 konkursskatteloven og boafgiftsloven. (Ægtefællers fordeling af resultat fra  

 fælles drevet erhvervsvirksomhed og lempelse af beskatningen af gaver mellem  

 ugifte samlevende mv.). L 52 er vedtaget den 16. december 1997. Til loven  

 knytter sig KSLbek. nr. 768 af 19. sept. 1995, der senest er ændret ved bek.  

 nr. 364 af 24. maj 1997.
A.1.2 A-skat A-indkomst B-skat B-indkomst A-skat A-indkomst Foreløbige beløb, der skal indeholdes efter reglerne i KSL §§ 43-49 kaldes  

 "A-skat" og den skattepligtige indkomst, hvori A-skat skal  

 indeholdes, kaldes "A-indkomst", jf.
KSL § 41, stk. 2.
Hovedkriteriet for om der er tale om A-indkomst er, at indkomsten er  

 vederlag i penge for personligt arbejde i tjenesteforhold, jf.
KSL § 43, stk.  

 1. I KSL § 43, stk. 2 er opregnet indkomstarter, som efter skatteministerens  

 nærmere bestemmelse kan henregnes til A-indkomst.
Hertil knytter sig KSLbek.  

 nr. 768 af 19. sept. 1995, § 20.
Hvis udbetalingen foretages af en udenlandsk diplomatisk repræsentation  

 mv. er udbetalingen ikke A-indkomst, jf.
KSL § 44, litra a.
Det samme er tilfældet, hvis udbetalingen foretages af en person mv., der  

 ikke har hjemting her i landet, og der ikke foreligger fast driftssted, jf.  

 KSL § 44, litra b.
Der er dog tale om A-indkomst, hvis udbetalingen sker  

 gennem en befuldmægtiget med hjemting her i landet, jf.
KSL § 46, stk. 5. Se  

 i øvrigt afsnit C.
Skatteministeren kan bestemme, at en indkomst, der er A-indkomst efter KSL  

 § 43, skal anses for B-indkomst, jf.
KSL § 45, stk. 1. Hertil knytter sig  

 KSLbek. nr. 768 af 19. sept. 1995, § 21.
Naturalieydelser er normalt B-indkomst.
Dog er fri kost og logi  

 A-indkomst, hvis det er ydet i forbindelse med vederlag i penge for  

 personligt arbejde i tjenesteforhold, og Ligningsrådet har fastsat  

 normalværdi herfor, jf.
KSL § 43, stk. 1 og KSLbek. nr. 768 af 19. sept.  

 1995, § 21, nr. 3 modsætningsvis.
Fri bil og fri telefon er A-indkomst, når  

 godet er ydet som led i et ansættelsesforhold eller som led i en aftale om  

 ydelse af personligt arbejde i øvrigt, jf.
KSLbek. nr. 768 af 19. sept. 1995,  

 § 20, nr. 21 og 22, som ændret ved bek. nr. 761 af 20. aug. 1996, jf.
LL §  

 16. Hvis arbejdsgiveren betaler den ansattes private udgifter eller  

 konverterer løn til naturalier, er der også tale om A-indkomst.
Rejse- og befordringsgodtgørelse, jf.
LL § 9, stk. 5-9 kan udbetales  

 skattefrit i henhold til reglerne herom, jf.
TSS-cirk. 1997-33. Det samme  

 gælder beløb til dækning efter regning af lønmodtagerens udgifter afholdt for  

 arbejdsgiveren.
B-skat B-indkomst Foreløbige beløb, der skal betales efter en skattebillet, kaldes  

 "B-skat", og den skattepligtige indkomst, hvori der hverken skal  

 indeholdes A-skat, udbytteskat eller royaltyskat, kaldes  

 "B-indkomst", jf.
KSL § 41, stk. 2.
A.1.3 Indeholdelse af A-skat Indeholdelse af A-skat skal ske i forbindelse med enhver udbetaling af  

 A-indkomst, jf.
KSL § 46, stk. 2. De nærmere regler herfor og de tilhørende  

 regler om skattekort, registreringspligt, angivelse og betaling mv. fremgår  

 af KSL §§ 46-57 og KSLbek. nr. 768 af 19. sept. 1995. Om tidspunktet for  

 indeholdelse, se i øvrigt afsnit G.2.3.
A.1.4 Hæftelse og inddrivelse Indkomstmodtageren og den indeholdelsespligtige hæfter solidarisk for ikke  

 indeholdt A-skat, jf.
KSL §§ 68 og 69, stk. 1. Den indeholdelsespligtige  

 hæfter dog kun ved forsømmelighed.
For indeholdt A-skat hæfter alene den indeholdelsespligtige, jf.
KSL § 69,  

 stk. 2.
 Forkortet afregning mv.
Med virkning fra 1. juli 1995 kan den indeholdelsespligtige pålægges  

 forkortet afregningsperiode for angivelse og indbetaling af A-skat, jf.
KSL §  

 56, stk. 2-8. Der kan kræves sikkerhedsstillelse for restancer, og  

 registrering kan nægtes ved undladelse heraf, jf.
KSL §§ 56 A og 85, stk. 1,  

 2. pkt.
Afviklingsdispositioner med afregning mv. for virksomheder, der  

 nægtes registrering, fremgår af bek. nr. 344 af 28. maj 1995.
A.1.5 Straffebestemmelser Hvis den indeholdelsespligtige forsætligt eller ved grov uagtsomhed  

 udbetaler løn mv. uden at indeholde A-skat, kan denne straffes med bøde,  

 hæfte eller fængsel indtil 2 år, jf.
KSL § 74. Det samme er tilfældet, hvis  

 den indeholdelsespligtige ikke indbetaler indeholdt A-skat.
 Indkomstmodtageren vil kunne straffes på samme måde, hvis denne lader sig  

 udbetale A-indkomst og ved, at der ikke er indeholdt A-skat som påbudt, jf.  

 KSL § 75, stk. 1, nr. 1.
A.2 Arbejdsmarkedsbidrag A.2.1 Baggrund Indførelsen af AM-bidraget fra 1. januar 1994 har til hensigt, at  

 synliggøre statens udgifter til arbejdsmarkedsformål med henblik på at fremme  

 en forbedring af arbejdsmarkedets strukturer, jf. bemærkningerne til  

 lovforslaget (L 326 / 1993). Indførelsen skal ses i sammenhæng med ændring af  

 PSL og andre skattelove (skatteomlægning) og skal dels medvirke til en  

 nedsættelse af marginalskatterne, dels bringe Danmark et skridt i retning af  

 den praksis en række andre europæiske lande har for at lade statens udgifter  

 til sociale sikringsordninger finansiere via lønmodtager- og  

 arbejdsgiverbidrag.
AM-bidraget indgår i medfinansieringen af tre fonde, jf.
AMFL §§ 1-5:
 En dagpengefond, der dækker statens udgifter til dagpenge, efterløn og  

 overgangsydelse.
 En aktiveringsfond, der dækker statens udgifter til en aktiv  

 arbejdsmarkedspolitik, arbejdsmarkedsuddannelse, efter- og videreuddannelse  

 samt uddannelsesorlov.
 En sygedagpengefond, der dækker statens udgifter til syge- og  

 barselsdagpenge samt udgifter til orlovsordninger bortset fra  

 uddannelsesorlov.
AM-bidrag betales af lønmodtagere og honorarmodtagere (lønmodtagerbidrag),  

 af arbejdsgivere (arbejdsgiverbidrag) og af selvstændigt erhvervsdrivende  

 (bidrag for selvstændige), jf.
AMFL § 7, stk. 1-3.
 AMFL er senest optrykt i lovbek. nr. 744 af 21. sept. 1997. Til loven  

 knytter sig AMFLbek. nr. 1250 af 16. dec. 1996, der senest er ændret ved bek.  

 nr. 164 af 24. feb. 1997.
A.2.2 Bidragspligt og -grundlag For bidragspligtige lønmodtagere og honorarmodtagere, jf.
AMFL § 7, stk.  

 1, udgør bidragsgrundlaget (AM-indkomsten) bruttovederlaget samt værdien af  

 de personalegoder, der er A-indkomst, jf.
AMFL § 8, stk. 1.
Lønmodtagerbidrag indeholdes af pensionskassen mv. for den del af lønnen,  

 som arbejdsgiveren tilbageholder for den ansatte og indbetaler til  

 pensionsordninger omfattet af PBL § 19, jf.
AMFL § 11, stk. 5. Arbejdsgiveren  

 skal derfor se bort fra denne del af lønnen ved opgørelse af  

 bidragsgrundlaget.
For bidragspligtige arbejdsgivere, jf.
AMFL § 7, stk. 2 udgør  

 bidragsgrund-laget løn mv., værdien af A-skattepligtige personalegoder,  

 indbetalinger til pensionsordninger omfattet af PBL § 19,  

 fratrædelsesgodtgørelse mv. samt indbetalinger til tilsagnsordninger mv., jf.  

 AMFL § 9, stk. 1 og 2.
Bidragssatser Lønmodtagerbidraget beregnes som en procentdel af bidragsgrundlaget.  

 Bidragssatserne for lønmodtagere og honorarmodtagere udgør for 1998 8 pct.,  

 jf.
AMFL § 5, stk. 2.
For arbejdsgiverbidraget udgør bidragssatsen for 1998 0,33 pct., jf.
AMFL  

 § 5, stk. 3, jf. § 6 A.
A.2.3 Indeholdelse af arbejdsmarkedsbidrag Indeholdelse af lønmodtagerbidrag skal foretages af arbejdsgiveren i  

 forbindelse med enhver udbetaling af løn, vederlag, honorarer,  

 fratrædelsesgodtgørelser mv., jf.
AMFL § 11, stk. 1, 6 og 10.
For indbetalinger, som arbejdsgiveren foretager til pensionsordninger mv.  

 omfattet af § 19 i PBL, skal indeholdelsen foretages af forsikringsselskabet  

 etc., jf.
AMFL § 11, stk. 5 og 10.
 For indbetalinger, som arbejdsgiveren foretager til en pensionskasse  

 omfattet af lov om tilsyn med firmapensionskasser, eller til en hjælpe- og  

 understøttelsesfond efter reglerne i PBL § 52, skal arbejdsgiveren foretage  

 opgørelsen, hvis indbetalingen ikke kan henføres til den enkelte ansatte, jf.  

 AMFL § 11, stk. 2.
For honorarer mv. for personligt arbejde uden for tjenesteforhold, og hvor  

 der ikke er tale om A-indkomst, skal der ikke indeholdes lønmodtagerbidrag  

 ved udbetalingen, jf.
AMFL § 11, stk. 8.
 De nærmere regler for indeholdelse og de tilhørende regler om  

 registreringspligt, angivelse og betaling mv. fremgår af AMFL §§ 11 - 13 A og  

 § 21 samt AMFLbek. nr. 1250 af 16. dec. 1996, der senest er ændret ved bek.  

 nr. 164 af 24. feb. 1997.
A.2.4 Hæftelse og inddrivelse Den bidragspligtige og den indeholdelsespligtige hæfter solidarisk for  

 ikke indeholdt lønmodtagerbidrag, jf.
AMFL § 15, stk. 1 og 5, 1. pkt.
Den  

 indeholdelsespligtige hæfter dog kun ved forsømmelighed.
For indeholdt lønmodtagerbidrag hæfter alene den indeholdelsespligtige,  

 jf.
AMFL § 15, stk. 5, 2. pkt.
 Forkortet afregning mv.
De under afsnit A.1.4 nævnte regler om forkortet afregning mv. finder  

 tilsvarende anvendelse for lønmodtagerbidrag og arbejdsgiverbidrag, jf.
AMFL  

 § 13, stk. 10.
A.2.5 Straffebestemmelser Hvis den indeholdelsespligtige forsætligt eller ved grov uagtsomhed  

 udbetaler løn mv. uden at indeholde lønmodtagerbidrag, kan denne straffes med  

 bøde, hæfte eller fængsel indtil 2 år, jf.
AMFL § 18, stk. 1 og 2. Det samme  

 er tilfældet, hvis den indeholdelsespligtige ikke indbetaler indeholdte  

 lønmodtagerbidrag.
A.3 Midlertidig pensionsopsparing *Som led i forbrugsbegrænsende initiativer er der ved lov nr. 803 af 24.  

 oktober 1997 indført regler om en midlertidig pensionsopsparing for  

 lønmodtagere m.fl. og selvstændigt erhvervsdrivende.
Opsparingen udgør 1 pct.  

 af AM-bidragsgrundlaget og er på linie med AM-bidraget fradragsberettiget ved  

 opgørelsen af den skattepligtige indkomst.
Se i øvrigt afsnit O.* A.4 Afkald på indtægt Hvis der gives afkald på løn mv. forud for tidspunktet for den endelige  

 retserhvervelse, skal der normalt ikke indeholdes A-skat og  

 lønmodtagerbidrag.
 Der skal dog ske indeholdelse, hvis modtageren i forbindelse med afkaldet  

 træffer beslutning om, hvordan beløbet skal anvendes.
 Se i øvrigt LV A.A.1.3.9.
A.5 Oplysningspligt A.5.1 Lønoplysningsseddel Der skal hvert år indsendes oplysning om udbetaling eller godskrivning af  

 A-indkomster, honorarer, diverse personalegoder mv., jf.
SKL §§ 7 og 7 A.
SKL  

 er senest optrykt i lovbek. nr. 142 af 18. feb. 1997, der senest er ændret  

 ved § 10 i lov nr. 440 af 10. juni 1997. Til loven knytter sig bek.nr. 1251  

 af 13. dec. 1996.
 På grundlag af bl.a. disse indsendte oplysninger bliver  

 indkomstmodtagerens årsopgørelse dannet.
A.5.2 Personnummerindberetning Indeholdelsespligtige vedrørende A-skat, der foretager lønudbetalinger mv.  

 har pligt til månedligt at indberette personnumre på de personer, som har  

 fået udbetalt A-indkomst, hvis den indeholdelsespligtige har haft mindst 11  

 ansatte i det forudgående kalenderår, jf. bek. nr. 975 af 20. nov. 1996.
 Baggrunden for indberetningsordningen er ønsket om at reducere  

 fejludbetalinger af offentlige ydelser.
