Ændringsforslag stillet den 15. juni 2020 uden for betænkningen Ændringsforslag til 2. (sidste) behandling af Forslag til folketingsbeslutning om at indføre mulighed for at fravælge halalprodukter og sikre større viden om effekterne af halalafgifter [af Pia Kjærsgaard (DF)]:
Til teksten Af Lars Boje Mathiesen (NB):
 1) Teksten affattes således:
»Folketinget pålægger regeringen at fremsætte lovforslag, der forbyder offentlige institutioner og foreninger, der modtager offentlig tilskud, at servere halalprodukter, således at danske skattekroner ikke kan anvendes til halalprodukter.
Forbrugerne skal i tillæg gives et overblik over omfanget af halalafgifter i det danske samfund og konsekvenserne af disse som et naturligt udslag af en tidssvarende forbrugeroplysning.« [Forbud mod halalprodukter i offentlige køkkener] Bemærkninger Til nr. 1 Det fremgår af bemærkningerne i B 62, at »forbrugerne skal have mulighed for at fravælge halalproducerede fødevarer på eksempelvis sygehuse og plejehjem og børnehaver og i folkeskoler m.v.« Det skal være en selvfølge, at den mad, man får, når man er i det offentlige rum  på sygehuse, i skoler eller på plejehjem  selvfølgelig ikke er islamvelsignet mad.
Nye Borgerlige mener, at det er den omvendte verden, at vi som danskere skal bede om lov til ikke at få islamisk velsignet mad.
Det er den forkerte rækkefølge.
 Derfor bør det i stedet være sådan, at den mad, der serveres i offentlige institutioner, som det helt klare udgangspunkt ikke er halal.
