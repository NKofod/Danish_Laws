 Færøsk vognmand ønskede at starte eksportkørsel med fisk.
 Transportene skulle starte i Danmark med færøske biler I lovens  

 forstand betragtes dette som egentlig dansk transport , hvorfor vognmanden må  

 etablere sig i Danmark og søge tilladelser på normal vis.
 I forbindelse med Deres overvejelser om anskaffelse af et sættevognstog  

 med henblik på at starte eksportkørsel med fiskeprodukter fra Færøerne til  

 det europæiske marked har De i et brev af 20. maj 1986 bedt ministeriet dels  

 om en generel orientering omkring systemet med kørselstilladelser, dels om  

 besvarelse af en række konkrete spørgsmål.
 For så vidt angår Deres ønske om en generel orientering tillader vi os at  

 henvise til det i kopi vedlagte brev af 16. november 1984 til Færøernes  

 landsstyre.
 Med hensyn til Deres konkrete spørgsmål kan vi oplyse følgende:
 Vi har på Deres brev forstået, at De - i hvert fald i første omgang -  

 ønsker at transportere færøske fiskeprodukter på paller med skib til  

 udenlandske havne, hvorfra De med egen bil ønsker at føre transporten videre.
Dette synes at indebære en fast stationering af Deres sættevogn  

 eksempelvis i Danmark.
En sådan stationering vil kræve, at der træffes  

 særskilt aftale herom med de danske toldmyndigheder.
I vort brev af 27. september 1985 til landsstyret har vi tilkendegivet, at  

 lastbiler direkte fra færgen må overtage den videre transport.
Færøske  

 vognmænd vil således ikke i Danmark kunne optage gods af færøsk oprindelse,  

 der f.eks. har været opbevaret eller forarbejdet i Danmark.
Hvis en færøsk vognmand ønsker at udføre transport af gods af færøsk  

 oprindelse, der eksempelvis har været opbevaret eller forarbejdet i Danmark,  

 betragtes dette som en egentlig dansk transport, hvilket indebærer, at han må  

 etablere sig i Danmark.
En sådan etablering er mulig, forudsat at den  

 pågældende opfylder godstransportlovens kvalifikationskrav.
Der stilles i  

 denne forbindelse krav om økonomi, vandel og faglig egnethed.
Særligt  

 sidstnævnte krav vil formentlig volde problemer, idet det normalt kræves, at  

 den pågældende har arbejdet 3 år i en transportvirksomhed.
Hvis en ansøger  

 opfylder kvalifikationskravene kræves endvidere en såkaldt grøn tilladelse.
 Som det fremgår af ovenstående vil det formentlig være forbundet med  

 betydelige problemer at gennemføre transporterne på den måde De ønsker.
