Indklagede ejede hele anpartskapitalen i et selskab, der ejede  

 anpartskapitalen i et datterselskab, der igen ejede anpartskapitalen i et  

 datter-datterselskab.
Selskabernes registrerede formål var indtil den  

 14. december 1997 at drive rådgivnings- og handelsvirksomhed samt  

 leasingvirksomhed.
Selskaberne ændrede navne og formål pr. 14.  

 december 1997.
  

 Da indklagede efter den 1. januar 1997 ved sit engagement i koncernen  

 havde haft indflydelse på eller mere betydelig økonomisk  

 interesse i selskaber, der havde til formål at drive anden virksomhed  

 end tilladt en statsautoriseret revisor, havde indklagede overtrådt §  

 10, stk. 3, i lov om statsautoriserede revisorer og dermed handlet i strid  

 med god revisorskik.
Under hensyn til at selskaberne efter det oplyste ikke  

 siden 1. januar 1997 havde haft aktivitet eller oppebåret  

 indtægter ved drift, der kunne henføres til en for indklagede  

 ulovlig virksomhed, fastsattes bøden til kr. 5.000.
God revisorskik Ved skrivelse modtaget den 27. april 1998 har Erhvervs- og  

 Selskabsstyrelsen indgivet klage over statsautoriseret revisor Bjarne  

 Albrechtsen.
 Erhvervs- og Selskabsstyrelsen har den 14. maj 1998  

 oplyst, at Bjarne Albrechtsen  blev beskikket som statsautoriseret revisor  

 den 3. juni 1993.
 Sagen vedrører spørgsmålet, om  

 indklagede i strid med forbudet i § 10, stk. 3 i lov om statsautoriserede  

 revisorer har haft sådanne ejerdele i virksomheder, der driver anden  

 virksomhed end den i lovens § 6 a nævnte, at indklagede derved har haft  

 indflydelse på eller en mere betydelig interesse i de  

 pågældende virksomheder.
 Sagens omstændigheder:
På baggrund af oplysninger i en avisartikel rettede  

 Erhvervs- og Selskabsstyrelsen den 11. december 1997 henvendelse til  

 direktøren i selskaberne Activity Management Holding ApS og Bach  

 Poulsens Eftf.
ApS med henblik på vurdering af, om indklagede havde  

 overtrådt ovennævnte regel.
 Indklagede besvarede skrivelsen i brev af 14. december  

 1997. Det fremgår af brevet, at nævnte selskaber tillige med  

 selskabet Jersie Leasing II ApS udgør en koncern, hvori Activity  

 Management ApS er moderselskabet og Bach Poulsens Eftf.
 ApS  et 100 % ejet datterselskab, der igen ejer samtlige  

 anparter i Jersie II Leasing ApS.
Det fremgår, at indklagede siden stiftelsen den 1.  

 august 1990 har ejet hele anpartskapitalen i Activity Management Holding ApS.  

 Indklagede har endvidere i perioden fra stiftelsen den 24. januar 1992 og  

 indtil den 23. november 1993 ejet hele anpartskapitalen i Bach Poulsens Eftf.  

 ApS.
Pr. 23. november 1993 blev anparterne i Bach Poulsens Eftf.
ApS  

 overdraget til Activity Management Holding ApS.
 Ifølge Activity Holding ApS' vedtægter af 23.  

 november 1993 er selskabets formål at drive rådgivnings- og  

 handelsvirksomhed samt dermed beslægtet virksomhed.
I selskabets regnskab for perioden 1. maj 1996 - 30. april  

 1997 fremgår, at den primære ordinære aktivitet har  

 været formueforvaltning og udøvelse af ejerbeføjelser i  

 datterselskab.
Regnskabet udviser ingen omsætning, men alene  

 renteindtægter på kr. 9.177, primært af solgte pantebreve.  

 Herudover viser resultatopgørelsen et overskud på kr. 217.236 i  

 resultat af datterselskab.
Periodens samlede resultat var et overskud  

 på kr. 206.245. Balancesummen var kr. 585.828 og egenkapitalen kr.  

 384.290.
Bach Poulsen Eftf.
ApS' formål er i henhold til  

 selskabets vedtægter af 5. november 1995 at drive leasingvirksomhed og  

 dermed beslægtet virksomhed.
Selskabets årsregnskab for 1996 viser, at den  

 primære aktivitet har været formueforvaltning og udøvelse  

 af ejerbeføjelser i datterselskab.
Resultatopgørelsen viser  

 ingen nettoomsætning, men alene indtægter i form af resultat af  

 datterselskab (kr. 216.597) og renteindtægter (kr. 26.845).  

 Renteudgifterne, der er resultatopgørelsens eneste udgift,  

 udgør kr. 25.846, således at resultatopgørelsen udviser  

 et samlet overskud på kr. 217.236. Balancesummen er kr. 978.252 og  

 egenkapitalen kr. 250.602.
 Ifølge udskrift fra Erhvervs- og Selskabsstyrelsen  

 af 17. december 1997 er Jersie Leasing II ApS' formål at drive  

 handelsvirksomhed og rådgivningsvirksomhed.
 Selskabets primære ordinære aktivitet  

 fremgår ikke af årsregnskab for 1996, hvori alene  

 bruttoresultatet er anført (kr. 209.688). Overskuddet efter skat er  

 på kr. 216.597, balancesummen kr. 534.383 og egenkapitalen udgør  

 kr. 200.000. Indklagede har oplyst, at selskabets eneste aktivitet  

 siden 31. december 1994 har bestået i at eje indklagedes  

 revisionsklienter.
 Indklagede redegjorde som nævnt over for Erhvervs-  

 og Selskabsstyrelsen for selskabernes forhold som følge af styrelsens  

 brev af 11. december 1997. I redegørelsen, dateret den 14. december  

 1997, anføres, at alle 3 selskaber samme dag afholdt  

 generalforsamlinger.
Som ny direktør i alle selskaber valgtes  

 indklagede.
Den hidtidige direktør fratrådte.
 Activity Management Holding ApS ændrede navn til  

 Revisionsfirmaet Albrechtsen Holding ApS 1, Statsautoriseret  

 Revisionsanpartsselskab og selskabets formål er at drive  

 revisionsvirksomhed i henhold til § 6 a i lov om statsautoriserede revisorer  

 samt eje andele i statsautoriserede revisionsvirksomheder.
 Bach Poulsen Eftf ApS ændrede navn til  

 Revisionsfirmaet Albrechtsen Holding 2 Statsautoriseret  

 Revisionsanpartsselskab og selskabets formål er at drive  

 revisionsvirksomhed i henhold til § 6 a i lov om statsautoriserede revisorer  

 samt eje andele i statsautoriserede revisionsvirksomheder.
 Jersie Leasing II ApS ændrede navn til  

 Revisionsfirmaet Albrechtsen, Statsautoriseret Revisionsanpartsselskab og  

 selskabets formål er at drive revisionsvirksomhed i henhold til § 6 a i  

 lov om statsautoriserede revisorer.
 Erhvervs- og Selskabsstyrelsen modtog den 20. december  

 1997 anmeldelser om ændringerne, der blev registreret den 8. og 14.  

 januar 1998.
 Parternes argumenter:
 Klageren har anført, at indklagede har haft  

 sådanne ejerdele i de 3 selskaber, hvis formål før  

 ændringerne på generalforsamlingerne den 14. december 1997 har  

 været at drive anden virksomhed end den i § 6 a i lov om  

 statsautoriserede revisorer nævnte, at indklagede derved har haft  

 indflydelse på eller en mere betydelig økonomisk interesse i de  

 pågældende selskaber.
Indklagede har herved tilsidesat de pligter stillingen  

 medfører og overtrådt § 10, stk. 3, subsidiært § 11, stk.  

 3, i lov om statsautoriserede revisorer ved ikke inden for den i  

 ændringslovens § 4, stk. 4 - lov nr. 427 af 1. juli 1994 om  

 ændring af lov om statsautoriserede revisorer - fastsatte seneste  

 frist, den 1. januar 1997, at have berigtiget sine ejerandele i Activity  

 Management Holding ApS og Bach Poulsens Eftf.
ApS, subsidiært at have  

 undladt at bringe selskabernes formål og ledelsesforhold i  

 overensstemmelse med lovens og bekendtgørelsens bestemmelser.
 Indklagede har anført, at § 10, stk. 3, i  

 lov om statsautoriserede revisorer ikke er overtrådt.
Egen revisionsvirksomhed er påbegyndt i  

 anpartsselskabsform i det selskab, som indtil 14. december 1997 havde navnet  

 Jersie Leasing II ApS.
Dette selskab har siden 31. december 1994 været  

 ejer af indklagedes revisionsklienter, men den aktive revisionsvirksomhed har  

 været drevet gennem indklagedes daværende arbejdsgiver,  

 revisionsfirmaet Svend Halberg.
Alle aktiviteter over for indklagedes  

 klienter er foretaget via revisionsfirmaet Svend Halberg.
Jersie II Leasing ApS' eneste aktivitet har været at  

 eje indklagedes revisionsklienter.
Selskabet har som vederlag modtaget 10-15%  

 af omsætningen og afholdt de dermed forbundne omkostninger.
 Alle 3 selskaber har således i den periode, hvor de  

 har været involveret i revisionsvirksomhed, d.v.s. siden 31. december  

 1994, haft revisionsvirksomhed som eneste aktivitet.
 Det beklages, at indklagede først den 14. december  

 1997 blev opmærksom på, at selskabernes navne skulle ændres  

 til "statsautoriserede revisionsanpartsselskaber". Dette er imidlertid straks  

 berigtiget.
 Alle selskaber har pr. 1. februar 1998 startet aktiv  

 revisionsvirksomhed med indklagede som ansvarlig direktør.
 Disciplinærnævnet udtaler:
Efter § 10, stk. 3, i lov om statsautoriserede revisorer  

 (som affattet ved lov nr. 427 af 1. juni 1994) må en statsautoriseret  

 revisor ikke have en sådan ejerandel i en virksomhed, der driver anden  

 virksomhed end den i § 6a nævnte revisionsvirksomhed m.v., at revisor  

 derved får indflydelse på eller en mere betydelig  

 økonomisk interesse i den pågældende virksomhed.
Denne  

 regel har for indklagedes vedkommende været gældende fuldt ud fra  

 den 1. januar 1997.
Det fremgår af sagen, at indklagede på dette  

 tidspunkt ejede hele anpartskapitalen i Activity Holding ApS.
Dette selskab  

 ejede hele anpartskapitalen i Bach Poulsens Eftf.
ApS, der atter ejede hele  

 anpartskapitalen i Jersie Leasing II ApS.
Disse ejerforhold er stadig gældende.
De  

 nævnte selskaber ændrede navne og formål den 14. december  

 1997, men havde indtil denne dato som deres registrerede formål at  

 drive virksomhed med handel, leasing og rådgivning.
Indklagede har således i hen ved 1 år efter  

 den 1. januar 1997 ved sit engagement i den nævnte koncern haft  

 indflydelse på eller en mere betydelig økonomisk interesse i  

 selskaber, der havde til formål at drive anden virksomhed end tilladt  

 for en statsautoriseret revisor.
Indklagede har derfor overtrådt § 10,  

 stk. 3, i lov om statsautoriserede revisorer og har dermed handlet i strid  

 med god revisorskik.
Da overtrædelsen angår regler, der har til  

 formål at være en garanti for det grundlæggende krav til en  

 statsautoriseret revisor om uafhængighed, finder nævnet, at  

 indklagede i medfør af § 18a, stk. 1, i lov om statsautoriserede  

 revisorer har forskyldt en bøde.
Under hensyn til, at selskaberne  

 efter det oplyste ikke efter den 1. januar 1997 har haft aktivitet eller  

 oppebåret indtægter ved drift, der - uanset  

 formålsbestemmelserne - kan henføres til en for indklagede  

 ulovlig virksomhed, fastsættes bøden til 5.000 kr.
 Thi bestemmes:
 Indklagede statsautoriseret revisor Bjarne Albrechtsen  

 pålægges en bøde på 5.000 kr.
 Afgørelsen offentliggøres, jf. § 18a, stk. 6  

 i lov om statsautoriserede revisorer.
