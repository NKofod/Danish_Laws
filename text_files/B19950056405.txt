 I medfør af § 7, stk. 2, i lov om kommunal indkomstskat, jf.  

 lovbekendtgørelse nr. 620 af 25. september 1987, som senest ændret ved § 2 i  

 lov nr. 385 af 14. juni 1995, fastsættes:
 § 1.  Det statsgaranterede udskrivningsgrundlag for  

 1996 beregnes som den enkelte kommunes og amtskommunes korrigerede  

 udskrivningsgrundlag for 1993, jf stk. 2, fremskrevet med 14,5 procent.
 Stk. 2.  Det korrigerede udskrivningsgrundlag for 1993  

 fremkommer som den enkelte kommunes og amtskommunes udskrivningsgrundlag for  

 1993, som opgjort af Told- og Skattestyrelsen pr. 1. maj 1995, korrigeret for  

 de beregnede virkninger af skattereformen fra 1993 til 1994.
 Stk. 3.  Det statsgaranterede udskrivningsgrundlag  

 afrundes til hele 1.000 kr.
 § 2.  De beregnede virkninger for amtskommunerne af  

 skattereformen fra 1993 til 1994, opgjort som skatteprovenu for hver enkelt  

 amtskommune, fremgår af publikationen »Kommunal udligning og generelle  

 tilskud« (Indenrigsministeriet, juli 1993), søjle 1 i tabellen på side  

 495.
 Stk. 2.  De i stk. 1 nævnte beløb omregnes for hver  

 enkelt amtskommune til udskrivningsgrundlag ved at dividere med amtskommunens  

 udskrivningsprocent for 1993.
§ 3.  De beregnede virkninger for kommunerne af  

 skattereformen fra 1993 til 1994, opgjort som skatteprovenu for hver enkelt  

 kommune, fremgår af publikationen »Kommunal udligning og generelle  

 tilskud« (Indenrigsministeriet, juli 1993), søjle 1 i tabellen på side  

 201-219. I beregningen af disse korrektionsbeløb indgik en reduktion på i alt  

 270 mio. kr. som følge af mistet provenu i særlig indkomstskat.
Beløbene  

 korrigeres herfor, idet beløbene i tabellen tillægges korrektionen på i alt  

 270 mio. kr., fordelt på kommunerne efter deres andel af aktieudbytter i  

 slutligningsstatistikken for 1991.
 Stk. 2.  De i stk. 1 nævnte beløb omregnes for hver  

 enkelt kommune til udskrivningsgrundlag ved at dividere med kommunens  

 udskrivningsprocent for 1993.
 § 4.  Det statsgaranterede udskrivningsgrundlag  

 vedrørende kirkeskat for 1996 i den enkelte kommune beregnes som det  

 korrigerede udskrivningsgrundlag for 1993, jf. stk. 2, fremskrevet med 14,5  

 procent.
 Stk. 2.  Det korrigerede udskrivningsgrundlag vedrørende  

 kirkeskat for 1993 i den enkelte kommune fremkommer som  

 udskrivningsgrundlaget for 1993, som opgjort pr. 1. maj 1995, tillagt de  

 beregnede virkninger af skattereformen fra 1993 til 1994, jf. stk. 3.
Stk. 3.  Korrektionen for de beregnede virkninger af  

 skattereformen vedrørende udskrivningsgrundlaget for kirkeskat beregnes som  

 korrektionen i det kommunale udskrivningsgrundlag, jf, § 3, stk. 2, ganget  

 med en korrektionsfaktor.
Korrektionsfaktoren er det opgjorte  

 udskrivningsgrundlag vedrørende kirkeskat i 1993, som opgjort pr. 1. maj  

 1995, divideret med kommunens udskrivningsgrundlag for 1993, som opgjort pr.  

 1. maj 1995.
 § 5.  Bekendtgørelsen træder i kraft den 15. juli  

 1995.
