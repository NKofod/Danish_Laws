Indledning 1. Ved lov nr. 82 af 17. marts 1982 om offentlig  

 støtte til indeksfinansieret boligbyggeri og om ændring i lov om boligbyggeri  

 er med virkning fra den 1. april 1982 gennemført væsentlige ændringer af de  

 hidtidige regler om finansieringen af og støtten til almennyttigt  

 boligbyggeri.
Denne lov (indeksstøtteloven) skal ses i sammenhæng med den  

 samtidig gennemførte lov nr. 81 om indeksregulerede realkreditlån, hvormed er  

 indført helt nye låne- og obligationstyper med indeksregulering.  

 Indeksstøtteloven er optaget som bilag til dette cirkulære.
 2. Indeksstøtteloven af 17. marts 1982 indeholder  

 følgende nye regler:
a.
Kvoten for støtte til almennyttigt boligbyggeri er for hvert af årene  

 1982 og 1983 fastsat til 12.000 lejligheder, hvoraf 1.000 lejligheder skal  

 indrettes til beboelse for ældre og handicappede, jfr. boligstyrelsens  

 cirkulære af 25. marts 1982 om boliger for ældre og handicappede i  

 almennyttigt boligbyggeri.
Loven indeholder ikke bevillingskvoter for tiden  

 efter 1983.
b.
Offentlig støtte kan kun ydes til almennyttigt nybyggeri, der  

 finansieres med indeksregulerede realkreditlån (indekslån), men ikke til  

 byggeri, der finansieres på anden måde.
c.
Adgangen til at give tilsagn om rentesikring er ophørt ved udgangen af  

 marts 1982. I stedet ydes rentebidrag, der dækker udgiften til forrentning af  

 indekslånet samt til administrations- og reservefondsbidrag.
d.
Lånegrænsen for realkreditbelåningen forhøjes fra 74 til 75 pct. af  

 anskaffelsessummen (kontantværdien).
e.
Beboerindskuddenes størrelse nedsættes fra 3 til 2 pct. af  

 anskaffelsessummen.
f.
Almennyttigt boligbyggeri, hvortil der inden den 1. april 1982 er  

 bevilget støtte efter de hidtidige regler, kan i et vist omfang finansieres  

 efter den nye lov og få bevilget tilsagn om rentebidrag i stedet for  

 rentesikring.
g.
Såfremt der efter den 1. april 1982 ønskes offentlig støtte til  

 udbedring af ekstraordinære bygningsskader, jfr. boligbyggerilovens § 50 a,  

 er det et vilkår, at udbedringsarbejderne finansieres med indekslån.
3. Lov nr. 82 af 17. marts 1982 supplerer lov om  

 boligbyggeri, der således fortsat gælder for offentligt støttet byggeri, men  

 med de ændringer, der følger af indeksstøtteloven, og som der er redegjort  

 for i dette cirkulære.
Boligbyggerilovens bestemmelser om byggeriets  

 opførelse, indretning og drift og kravene til byggeriets anskaffelsesudgifter  

 m.v. opretholdes uændret.
Det samme gælder bestemmelserne om ydelse af  

 grundkapital på 23 pct. af byggeriets anskaffelsessum (kontantværdi) samt  

 stats- og kommunegaranti for den yderste del af realkreditlånene.
Finansiering og støtte til nyt byggeri Finansiering 4. Finansieringen af det almennyttige nybyggeri vil  

 efter den 1. april 1982 foregå således:
 Den væsentlige nydannelse i finansieringen er - udover nedsættelse af  

 beboerindskuddet - karakteren af de optagne realkreditlån, idet det er en  

 betingelse for at opnå støtte i form af rentebidrag, at der optages indekslån  

 efter reglerne i lov nr. 81 af 17. marts 1982 om indeksregulerede  

 realkreditlån.
 5. Indekslån berigtiges som kontantlån, og afdrag og  

 restgæld reguleres løbende i overensstemmelse med et fastsat indeks.
 Lånets restgæld reguleres to gange årligt pr. 1. januar og 1. juli.  

 Reguleringen sker på grundlag af det af Danmarks Statistik offentliggjorte  

 nettoprisindeks for den foregående henholdsvis maj måned og november måned.
 6. Der betales ikke afdrag ved første termin.
Afdraget udgør den 2. termin 2,4 pct. af lånets regulerede hovedstol.  

 Denne fremkommer ved, at den oprindelige hovedstol reguleres med 75 pct. af  

 stigningen i nettoprisindekset.
Stiger timelønsindekset mindre end  

 nettoprisindekset, reguleres dog med 75 pct. af timelønsindekset.
Falder  

 timelønsindekset, nedsættes hovedstolen med hele faldet, d.v.s. 100 pct.  

 Beregningen foretages på grundlag af afdragsindeksfaktoren, som beregnes og  

 offentliggøres af Københavns Fondsbørs.
 De følgende terminer betales et afdrag, der svarer til det afdrag, der  

 betales i 2. termin, reguleret på samme måde som hovedstolen reguleres frem  

 til 2. termin.
7. Lånenes løbetid vil afhænge af pris- og  

 indkomstudviklingen, således som denne afspejles i de to nævnte indeks.  

 Betaling af afdrag ophører dog senest efter 351/2 år, hvorefter restgælden af  

 realkreditinstituttet kan opsiges til indfrielse med 1 måneds varsel.
Der vil  

 kunne ydes indekslån til indfrielse af restgælden.
De nærmere bestemmelser  

 herom vil blive fastsat af boligministeren.
Rentebidrag 8. Rentebidrag - der afløser den hidtidige  

 rentesikring - betales af staten og dækker hele udgiften til forrentning af  

 realkreditlånene samt til administrations- og reservefondsbidrag.  

 Boligselskabet skal således alene betale afdrag på lånene.
Rentebidrag ydes  

 med virkning fra indekslånets optagelse og udbetales bagud i tilknytning til  

 de terminer, der er fastsat i pantebrevene til instituttet.
Bidragene  

 udbetales direkte til det pågældende realkreditinstitut og skal således ikke  

 indtægts- eller udgiftsføres i boligselskabernes anlægs- og driftsregnskaber.  

 Udbetalingen foretages af Kongeriget Danmarks Hypotekbank og  

 Finansforvaltning på grundlag af en specificeret opgørelse fra de enkelte  

 realkreditinstitutter.
9. Rentebidrag ydes ikke til den del af  

 realkreditlånene, der medgår til finansiering af carporte, garager og  

 erhvervslokaler.
Hvis erhvervsarealerne ikke overstiger 5 pct. af  

 beboelsesarealet, vil de kunne belånes med indekslån som en del af  

 boligbebyggelsen, men boligselskaberne skal selv betale den hertil svarende  

 del af renteudgiften m.v.
I støttetilsagnene vil blive angivet, hvor stor en  

 del af den samlede anskaffelsessum, der vedrører erhvervsarealer m.v.
 10. Rentebidrag ydes i princippet i hele lånets  

 løbetid, men udbetalingen kan dog helt eller delvis bringes til ophør, hvis  

 ejendommens økonomi forbedres, eller ændrede forhold for byggeriet taler  

 derfor, herunder at der indtræder en stigning i det almindelige lejeniveau.
Låneoptagelsen 11. Som det er nævnt under pkt. 8, ydes rentebidrag  

 med virkning straks fra indekslånets optagelse.
Det er herved tilstræbt - for  

 at nedbringe byggeomkostningerne og dermed lejen - at søge støtten udbetalt  

 på det tidligst mulige tidspunkt i takt med byggeriets færdiggørelse.
Der kan  

 dog ikke optages forhåndslån, da der ikke ydes rentebidrag hertil.
For at opnå den tilsigtede billiggørelse af byggeriet bør finansieringen  

 forberedes med henblik på at søge udbetalingen af indekslån gennemført  

 samtidig med, at byggeriet er færdigt og klar til indflytning.
Byggeriet må i  

 enhver henseende tilrettelægges med henblik på den hurtigst mulige  

 finansiering, og udarbejdelsen og behandlingen af byggeregnskabet må søges  

 fremskyndet mest muligt.
12. Finansieringen af et byggeri vil under hensyn til  

 de forhold, der er nævnt under pkt. 11, ikke kunne afvente byggeregnskabets  

 godkendelse.
Der bør straks ved byggeriets færdiggørelse søges optaget  

 indekslån, som senere - når byggeregnskabet foreligger godkendt - suppleres  

 med yderligere og afsluttende indekslån.
Indekslån udmåles på grundlag af den  

 anskaffelsessum, der er godkendt for byggeriet forud for igangsætningen,  

 d.v.s. de godkendte skema 2-priser.
Det forudsættes, at lånet i almindelighed  

 ydes med det fulde beløb inden for den fastsatte lånegrænse på 75 pct. af  

 anskaffelsessummen.
 13. For at fremskynde prioriteringen yderligere vil  

 det kunne være hensigtsmæssigt at opdele byggeriet i passende afsnit og  

 prioritere disse særskilt i takt med de enkelte afsnits færdiggørelse.  

 Indekslånet for det enkelte afsnit udmåles som en forholdsmæssig del af skema  

 2-anskaffelsessummen, og når alle afsnit er færdige og prioriteret, og det  

 samlede byggeregnskab er godkendt, optages et supplerende afsluttende  

 indekslån.
 14. Som det allerede er nævnt, skal udmålingen af  

 indekslån holdes inden for den godkendte anskaffelsessum for byggeriet (skema  

 2-priserne). Hvis der ønskes lagt en større anskaffelsessum til grund for  

 låneudmålingen, vil dette kun undtagelsesvis kunne tillades og kun i  

 tilfælde, hvor der måtte være konstateret betydelige merudgifter under  

 byggeriets opførelse, f.eks. udgifter til ekstrafundering, forøgede  

 byggelånsrenter eller som følge af regulering af priser efter merudgifter er  

 godkendt af kommunen forinden låneoptagelsen, og at der er tale om  

 merudgifter, der enten kan holdes inden for rammebeløbet eller som i henhold  

 til pkt. 60 i boligministeriets cirkulære af 4. juni 1975 om støtte til  

 almennyttigt nybyggeri m. v. kan afholdes uden for de gældende rammebeløb.
Bygherren må - navnlig hvor indekslån optages etapevis - være opmærksom på  

 eventuelle besparelser, som måtte være indtrådt under byggeriets opførelse.  

 Hvis der optages for store realkreditlån, vil dette medføre en  

 overfinansiering i forhold til den endelige byggeudgift.
Denne  

 overfinansiering kan kun udlignes ved indfrielse af den opregulerede restgæld  

 ved køb af obligationer til dagskurs, ligesom for meget udbetalt rentebidrag  

 må tilbagebetales til statskassen.
Skæringsdag 15. Skæringsdagen for et byggeris overgang fra anlæg  

 til drift fastsættes ved ethvert byggeri - d.v.s. uanset dets størrelse - til  

 datoen for byggeriets (sidste lejligheds) færdiggørelse (= klar til  

 indflytning) med tillæg af højst 2 måneder til klargøring af  

 udenomsarealerne.
Pr. denne skæringsdag skal udarbejdes endeligt byggeregnskab.
Heri  

 medtages som udgifter alle egentlige anlægsudgifter samt de udgifter til  

 renter, skatter, afgifter, forsikringer o.s.v., der vedrører tiden indtil  

 skæringsdagen.
Herunder hører også afdrag på indekslån, der er optaget under  

 byggeriets gang (delprioritering). Udgifter, der vedrører tiden efter  

 skæringsdagen, føres på ejendommens driftsregnskab. (Dette gælder eksempelvis  

 renter af den del af byggelånet, der ikke måtte være tilbagebetalt pr.  

 skæringsdagen).
Alle indtægter i forbindelse med byggeriet, der vedrører tiden frem til  

 skæringsdagen (uanset om de er indgået), godskrives byggeregnskabet.
Herunder  

 hører eksempelvis lejeindtægter, men ikke eventuelle af staten betalte  

 rentebidrag.
Alle øvrige indtægter føres på ejendommens driftsregnskab.
 Byggeregnskabet skal være ledsaget af en af bygherrens revisor attesteret  

 redegørelse for, hvorledes udgifter og indtægter er beregnet og medtaget i  

 anskaffelsessummen.
 Der skal peges på, at fastsættelsen af skæringsdagen til datoen for  

 byggeriets færdiggørelse betyder, at der ikke længere beregnes en  

 gennemsnitlig indflytningsdato, og indtægter, der vedrører tiden før  

 skæringsdagen, må ikke længere overføres til driftsregnskabet, men skal  

 godskrives byggeregnskabet.
Forskellige bestemmelser Støtteproceduren 16. Som det er nævnt tidligere, er indeksstøtteloven  

 et supplement til boligbyggeriloven, der bevarer sin gyldighed alene med de  

 ændringer, der følger af indeksstøtteloven, og som fremgår af dette  

 cirkulære.
Tilsvarende gælder fortsat de bekendtgørelser og cirkulærer, der  

 tidligere er udarbejdet af boligministeriet og boligstyrelsen, og hvori er  

 fastsat regler om fremgangsmåden ved ansøgning om støtte til nybyggeri,  

 udarbejdelse af projekter, rammebeløb for opførelsesudgifterne m.v.
Disse  

 bestemmelser ændres og suppleres kun i det omfang, det fremgår af dette  

 cirkulære.
De hidtil anvendte ansøgningsskemaer m.v. kan fortsat anvendes,  

 men vil senere blive ændret.
Fast pris og tid 17. Det er et vilkår for statsstøtte til almennyttigt  

 nybyggeri, at arbejdets udbydelse og byggeriets gennemførelse sker under  

 iagttagelse af bestemmelserne i byggestyrelsens cirkulære af 11. november  

 1981 om pris og tid på bygge- og anlægsarbejder.
Byggestyrelsens cirkulære,  

 der erstatter boligministeriets cirkulære af 1. august 1978 om fast pris og  

 tid på bygge- og anlægsarbejder, finder anvendelse på arbejder, som udbydes  

 efter den 15. december 1981.
Rammebeløb 18. Det er - som hidtil - en betingelse for støtte til  

 almennyttigt nybyggeri, at den samlede anskaffelsessum pr. m2  

 bruttoetageareal ikke overstiger bestemte af boligministeriet fastsatte beløb  

 (rammebeløb). Der henvises herved til boligministeriets cirkulære af 4. juni  

 1975 om støtte til almennyttigt nybyggeri m.v., pkt. 38, samt til pkt. 6 i  

 boligministeriets cirkulære af 8. november 1977 om ændringer i lov om  

 boligbyggeri m.v.
Ved fastsættelsen af rammebeløbene er det forudsat, at der er aftalt  

 »fast pris«.
Der henvises herved til §§ 2 og 3 i byggestyrelsens  

 cirkulære af 11. november 1981 om pris og tid på bygge- og anlægsarbejder  

 (jfr. pkt. 17).
Det forudsættes, at de til enhver tid fastsatte rammebeløb indeholder den  

 regulering af den fastsatte pris, der måtte finde sted for perioden mellem 6  

 og 12 måneder efter tilbudsdagen.
Eventuelle merudgifter som følge af  

 regulering af priserne efter 12 måneder fra tilbudsdagen kan afholdes uden  

 for rammebeløbet.
Overgangsregler 19. Den nye finansieringsform med indekslån og  

 rentebidrag finder efter loven kun umiddelbar anvendelse på det byggeri, som  

 opnår tilsagn om støtte efter den 1. april 1982. Der kan efter denne dato  

 ikke gives tilsagn om rentesikring i medfør af de hidtidige bestemmelser  

 herom i boligbyggeriloven, men alle støttetilsagn, der er meddelt inden den  

 1. april 1982, opretholdes uændret.
Efter § 10 i indeksstøtteloven vil den nye finansieringsform dog i et vist  

 omfang kunne få tilbagevirkende kraft, idet der gives adgang til, at visse  

 byggerier, som inden den 1. april 1982 har fået bevilget støttetilsagn efter  

 de hidtil gældende regler, kan vælge at optage indekslån og dermed få  

 bevilget rentebidrag efter reglerne i indeksstøtteloven.
Denne bestemmelse  

 gælder dels for byggerier, som endnu ikke har optaget realkreditlån efter de  

 hidtidige regler, dels for byggerier, som allerede - helt eller delvis - har  

 optaget realkreditlån, men hvor støttetilsagnet er meddelt efter den 1.  

 oktober 1979.
Byggerier, der endnu ikke er financieret med realkreditlån 20. Hvis et boligselskab beslutter, at et byggeri, som  

 har fået tilsagn om støtte inden den 1. april 1982, men hvor der endnu ikke  

 er optaget realkreditlån, ønskes finansieret med indekslån og rentebidrag,  

 skal selskabet indsende ansøgning herom til boligstyrelsen inden den 1. juli  

 1982. Genpart af ansøgningen sendes samtidig til kommunen, Boligselskabernes  

 Landsbyggefond, Kongeriget Danmarks Hypotekbank og Finansforvaltning samt - i  

 hovedstadsområdet - til Hovedstadsrådet.
Ansøgningen skal indeholde alle  

 nødvendige oplysninger til sagens individualisering (j.nr., matr.nr.,  

 bygherre m.v.).
Boligstyrelsen vil på grundlag af ansøgningen meddele et supplerende  

 tilsagn om statsgaranti for indekslån op til 75 pct. af byggeriets  

 anskaffelsessum samt om rentebidrag.
Tilsagnet vil blive betinget af tilsagn  

 fra kommunen om vedståelse af regarantien uanset ændring til indekslån og  

 forhøjelse af lånegrænsen til 75 pct.
Der må ikke tages endelige skridt til  

 finansiering af byggeriet, før kommunens samtykke foreligger.
Reglerne foran  

 i afsnit I finder herefter tilsvarende anvendelse idet dog opmærksomheden  

 skal henledes på bestemmelserne i pkt. 27 om rentesikring fra den  

 (gennemsnitlige) ibrugtagelse og indtil indekslånets optagelse.
Byggerier, der allerede er finansieret med realkreditlån 21. Hvis et byggeri med støttetilsagn inden den 1.  

 april 1982 allerede er helt eller delvis prioriteret, er det en betingelse  

 for at kunne ombytte disse lån med indekslån, at tilsagnet om støtte efter de  

 hidtidige regler er meddelt efter den 1. oktober 1979.
Hvis et boligselskab - efter en nøje vurdering af forholdene i det enkelte  

 tilfælde, jfr. pkt. 24 beslutter at søge gennemført en omprioritering af et  

 byggeri, skal ansøgning herom indsendes såvel til boligstyrelsen som til  

 vedkommende realkreditinstitut inden den 1. juli 1982. Genpart af ansøgningen  

 til boligstyrelsen skal samtidig sendes til kommunen, Boligselskabernes  

 Landsbyggefond, Kongeriget Danmarks Hypotekbank og Finansforvaltning samt - i  

 hovedstadsområdet til Hovedstadsrådet.
Ansøgningen skal udover de  

 oplysninger, der er nævnt i pkt. 20, indeholde oplysning om størrelsen og  

 karakteren af de hidtil optagne realkreditlån.
Der kan ikke foretages ombytning af lån, der er optaget til finansiering  

 af bygningsskader i henhold til boligbyggerilovens 22. Boligstyrelsen vil på grundlag af boligselskabets  

 beslutning meddele et tilsagn om at ville yde statsgaranti for indekslån  

 inden for 75 pct. og om ydelse af rentebidrag fra indekslånets udbetaling.  

 Såfremt omprioriteringen gennemføres, står tilsagnet ved magt uden yderligere  

 bekræftelse.
I modsat fald opretholdes det oprindelige tilsagn om  

 statsgaranti og rentesikring.
 Det vil i tilsagnet blive understreget, at det vil være et vilkår for  

 gennemførelse af omprioriteringen og for bevilling af rentebidrag, at  

 kommunalbestyrelsen meddeler samtykke hertil og afgiver erklæring om, at den  

 - uanset forhøjelsen af lånegrænsen til 75 pct. af anskaffelsessummen - vil  

 vedstå det tidligere givne tilsagn om regaranti og om ydelse af kommunens del  

 af grundkapitalen, jfr. herved pkt. 23. Boligselskabet skal indhente  

 kommunalbestyrelsens samtykke til omprioriteringen, og det understreges, at  

 endelige skridt til omprioritering ikke bør indledes, før dette samtykke  

 foreligger.
23. Omprioritering vil kunne ske både i form af en  

 endelig prioritering og en delprioritering, sådan som det er nævnt foran  

 under pkt. 11-14. Udmålingen af indekslånet sker på basis af den tidligere  

 godkendte anskaffelsessum for byggeriet.
En endelig godkendt anskaffelsessum  

 vil ved beregningen af indekslånet kunne reguleres med de nødvendige  

 omprioriteringsomkostninger (f.eks. kurstab/-gevinst m.v.) i perioden indtil  

 lånets udbetaling.
Det forudsættes dog, at de indtil omprioriteringen af de  

 hidtidige lån forfaldne afdrag kommer til fradrag ved beregningen af  

 indeksbelåningens nettoprovenu, jfr. iøvrigt pkt. 24. En forhøjelse af  

 byggeriets anskaffelsessum vil indebære, at statens og kommunens andele af  

 grundkapitalen må forhøjes ved indekslånets optagelse.
Boligstyrelsens og  

 kommunalbestyrelsens tilsagn efter pkt. 22 forudsættes også at indebære et  

 tilsagn om at ville godkende en eventuel forhøjelse af anskaffelsessummen som  

 følge af omprioriteringen.
24. Boligselskabets beslutning om at søge gennemført  

 omprioritering må ske på grundlag af en nøje vurdering af forholdene i det  

 enkelte tilfælde.
Omprioritering forudsætter, at der optages så stort et  

 indekslån, som er påkrævet til indkøb til dagskurs af de obligationer, som  

 skal anvendes til indfrielse af de optagne låns restgæld og til finansiering  

 af nedsættelsen af beboerindskuddene fra 3 til 2 pct. af anskaffelsessummen,  

 hvortil kommer udgifterne til selve omprioriteringsforretningen.
Især vil  

 kursen på obligationerne formentlig blive af afgørende betydning for, om en  

 omprioritering i de enkelte tilfælde vil være en i økonomisk henseende  

 hensigtsmæssig foranstaltning.
25. I de tilfælde, hvor der er tale om en endelig og  

 afsluttende omprioritering for hele byggeriet (ikke delprioritering),  

 indsendes - når omprioriteringen er afsluttet og indekslånet udbetalt - en  

 redegørelse herfor til kommunalbestyrelsen, bilagt supplerende byggeregnskab  

 over de afholdte omkostninger i forbindelse med omprioriteringen.
Regnskabet  

 skal være attesteret af boligselskabets revisor.
Kommunalbestyrelsen  

 gennemgår materialet og forsyner det med påtegning om kommunalbestyrelsens  

 godkendelse.
Materialet indsendes herefter til Kongeriget Danmarks  

 Hypotekbank og Finansforvaltning, der berigtiger statsstøtten og underretter  

 boligstyrelsen, kommunen, Boligselskabernes Landsbyggefond samt - i  

 hovedstadsområdet - Hovedstadsrådet om berigtigelsen.
Eventuelle ændringer af  

 grundkapitalen reguleres af Boligselskabernes Landsbyggefond.
 26. Efter berigtigelsen af den ændrede statsstøtte må,  

 hvor udlejning er sket, foretages en omberegning af beboerindskud og husleje,  

 således at for meget opkrævet beboerindskud tilbagebetales, og således at en  

 nedsættelse af huslejen gennemføres med virkning for fremtiden.
Rentesikring 27. Til de overgangsbyggerier, hvor der åbnes mulighed  

 for at anvende den nye finansieringsform, er der i overensstemmelse med de  

 hidtidige regler givet tilsagn om rentesikring.
Rentesikringen vil i overensstemmelse med tilsagnet blive ydet, indtil  

 indekslånet er optaget.
Det er herved forudsat, at indekslånet optages på det  

 tidligst mulige tidspunkt ved byggeriets færdiggørelse, jfr. pkt. 11-14. Man  

 henleder herved opmærksomheden på, at rentesikring ydes fra ejendommens  

 (gennemsnitlige) ibrugtagelse, og at der i det omfang, hvor en udbetalt ae  

 conto rentesikring måtte vedrøre tiden inden ibrugtagelsen, og hvor  

 modregning i den endelige rentesikring ikke er sket eller kan ske på grund af  

 optagelse af indekslån, skal ske tilbagebetaling til statskassen af dette  

 beløb.
Beløbet vil blive beregnet og opkrævet af Kongeriget Danmarks  

 Hypotekbank og Finansforvaltning.
