Bekendtgørelse om ændring af bekendtgørelse om godkendelse og syn af køretøjer1) (Udsættelse af veteransyn m.v.) § 1 I bekendtgørelse nr. 762 af 8. juli 2004 om godkendelse og syn af køretøjer, som senest ændret ved bekendtgørelse nr. 1145 af 4. december 2009, indsættes følgende ændringer:
 1. I § 32 indsættes som stk. 3:
»Stk. 3. Dokumentation for godkendelse ved periodisk syn i et EU- eller EØS-land, inden for den periode, der fremgår af § 55, hvis køretøjet er indført brugt fra udlandet og, hvis fremstilleren ønsker, at det aktuelle syn ikke skal omfatte teknisk kontrol af vedligeholdelse, jf. § 35, stk. 8.« 2. I § 35 indsættes som stk. 8:
»Stk. 8. Hvis køretøjet er indført brugt fra udlandet, og der er dokumentation for at køretøjet er godkendt ved syn, jf. § 32, stk. 3, skal synsvirksomheden alene kontrollere, at køretøjets konstruktion og udstyr opfylder gældende bestemmelser, men ikke køretøjets vedligeholdelsesstand.« 3. I § 36, stk. 2, indsættes som 2. pkt.:
»Hvis køretøjet er godkendt i henhold til 35, stk. 8, skal dette anføres på synsrapporten.« 4. I § 43 indsættes som nyt stk. 5:
»Stk. 5. Hvis køretøjet er godkendt i henhold til § 35, stk. 8, anføres dette samt datoen for det udenlandske syn på anmeldelsesblanketten.« Stk. 5 bliver herefter til stk. 6.
 5. Efter § 57, stk. 4, indsættes:
»Stk. 5. Hvis køretøjet er godkendt i henhold til § 35, stk. 8, fastsættes månedsdatoen på grundlag af datoen for det udenlandske syn.« 6. Efter § 57, stk. 5, indsættes:
»Udsættelse af periodiske syn for køretøjer registreret til veterankørsel § 57 a.
Trafikstyrelsen kan efter ansøgning udsætte seneste frist for fremmøde til periodisk syn for køretøj, der er registreret til veterankørsel, hvis køretøjet er forsynet med historiske nummerplader, og er 1) betydeligt trafikskadet, og det relevante forsikringsselskab erklærer, at selskabet vil meddele Trafikstyrelsen når nummerpladerne atter udleveres til køretøjets ejer/bruger, eller at stilstandsforsikringen ophører, 2) under langvarig og omfattende restaurering, eller 3) blevet stjålet eller udsat for hærværk eller tilsvarende, der umuliggør godkendelse ved syn (alle force majeure-situationer, der er kendt fra forsikringspraksis, hvor ejeren/brugeren er uden skyld eller indflydelse).
 Stk. 2. Ansøgning efter stk. 1 skal vedlægges følgende dokumentation:
1) ejers (bruger) identitet 2) køretøjets mærke, stelnummer og registreringsnummer, 3) begrundelse for ansøgningen, herunder dokumentation for det aktuelle forhold, som ligger til grund for ansøgningen, og 4) angivelse af den periode i hvilken synet ønskes udsat.« 7. I § 58, stk. 1, ændres »96/96/EF« til: »2009/40/EF«.
§ 2 Bekendtgørelsen træder i kraft den 1. januar 2012.
Trafikstyrelsen, den 13. december 2011 Carsten Falk Hansen / Ib Rasmussen 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2009/40/EF, (EU-Tidende 2009, L 141, s. 12), som ændret ved Europa-Kommissionens direktiv 2010/48/EU, (EU-Tidende 2010, L 173, s. 47).
