 Til samtlige til eksport af fersk kød, fersk fjerkrækød og kødvarer  

 autoriserede virksomheder, offentlige og private slagtehuse, autoriserede  

 destruktionsanstalter samt dyrlægerne ved disse.
 I stedet for malakitgrønt har veterinærdirektoratet godkendt grøn  

 destruktionsfarve, jf. vedlagte cirkulæreskrivelse af 11. maj 1983, K.K.  

 1359-1983, om denaturering af fersk kød, fersk fjerkrækød og kødvarer, der  

 træder i kraft senest den 1. januar 1984.
 Cirkulæreskrivelse af 16. marts 1983, K.K. 3362-1982, om samme emne  

 tilbagekaldes herved.
 P.V.V.
K.
Hermansen Til samtlige til eksport af fersk kød, fersk fjerkrækød og kødvarer  

 autoriserede virksomheder, offentlige og private slagtehuse, autoriserede  

 destruktionsanstalter samt dyrlægerne ved disse.
 Denaturering af fersk kød, fersk fjerkrækød og kødvarer.
 I henhold til gældende bestemmelser skal fersk kød, fersk fjerkrækød og  

 kødvarer, som kasseres ved dyrlægekontrollen, gøres uanvendeligt ved  

 sønderdeling og ved anbringelse i dertil bestemte beholdere, hvori findes en  

 mindst 5%-holdig kreolinopløsning eller andet af veterinærdirektoratet  

 godkendt denatureringsmiddel, idet dog grundig overbrusning med nævnte  

 kreolinopløsning eller lignende eventuelt kan træde i stedet for nedlægning  

 deri.
 Kasserede kroppe og større dele heraf skal så hurtigt som muligt bringes  

 til destruktionsrummet, hvor de straks skal sønderdeles ved tilstrækkeligt  

 mange dybe snit og overbruses med et af de hertil godkendte midler.
 Destruktionsvarer, der føres direkte til knuser og derefter transporteres  

 i et lukket system til silo, er fritaget for kravet om denaturering.
 For at reducere brugen af kreolin, der har en ret høj toxicitet, har  

 veterinærdirektoratet godkendt en opløsning af grøn destruktionsfarve som et  

 alternativt middel til overbrusning af kasseret kød m.v.
 I henhold til pkt. 1 i veterinærdirektoratets skrivelse af 1. december  

 1970 om USA skal kasserede kroppe eller større dele heraf på de  

 eksportautoriserede slagterier stemples med grøn stempelfarve.
 Såvel grøn destruktionsfarve som grøn stempelfarve skal på de  

 autoriserede/godkendte virksomheder modtages og opbevares i  

 originalemballagen, der skal være forsynet med en etiket, hvoraf blandt andet  

 fremgår, at veterinærdirektoratet (dato og j.nr.) har godkendt midlet  

 henholdsvis til farvning af destruktionsvarer og til stempling af kasserede  

 kroppe m.v.
 P.V.V.
