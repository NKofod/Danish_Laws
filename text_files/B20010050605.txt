Bekendtgørelse om opgørelse af  

 den  

 kommunale budgetgaranti I medfør af § 32 i lov om kommunal udligning og generelle  

 tilskud til kommuner og amtskommuner, jf. lovbekendtgørelse nr. 488 af  

 18. juni 1999, fastsættes:
Kapitel 1 Budgetgarantiens indhold § 1. Budgetgarantien udgør et beløb,  

 der tillægges eller fradrages statens generelle tilskud til kommunerne  

 efter § 10 i lov om kommunal udligning og generelle tilskud til kommuner  

 og amtskommuner.
 § 2. Budgetgarantien udgør summen af de  

 kommunael mer- eller mindreudgifter, der er nævnt i § 10,  

 stk. 2, nr. 5, i lov om kommunal udligning og generelle tilskud til  

 kommuner og amtskommuner.
Kapitel 2 Opgørelse af budgetgarantien § 3. Budgetgarantien omfatter kommunernes  

 nettoudgifter på de berørte områder.
Nettoudgifterne  

 opgøres som kommunernes bruttoudgifter fratrukket refusioner og  

 tilskud fra staten samt eventuelle tilknyttede indtægter i  

 øvrigt.
 Stk. 2. Budgetgarantien opgøres som ændringerne i  

 de kommunale nettoudgifter på de berørte områder i  

 tilskudsåret, korrigeret for den del af ændringen i udgifterne,  

 der kan henføres til pris- og lønudviklingen.
 Stk. 3. Korrektionen for pris- og lønudviklingen, jf.  

 stk. 2, sker på grundlag af den faktiske udvikling i  

 lønninger og priser i den kommunale sektor.
 Stk. 4. Uanset bestemmelserne i stk. 1 og 2 omfatter  

 budgetgarantien ikke udgifter, der er kompenseret efter Det Udvidede  

 Totalbalanceprincip.
§ 4. Der foretages en foreløbig beregning  

 af budgetgarantien i året forud for tilskudsåret.
Den  

 foreløbige budgetgaranti indgår i den samlede opgørelse  

 af statens generelle tilskud til kommunerne, som forelægges  

 Folketingets Finansudvalg ved aktstykke i året forud for  

 tilskudsåret.
 Stk. 2. Den foreløbige budgetgaranti beregnes på  

 grundlag af statens skøn over kommunernes mer- eller mindreudgifter  

 på de berørte udgiftsområder i tilskudsåret, ud fra  

 de tilsvarende statslige forudsætninger, som lægges til grund for  

 udarbejdelsen af finanslovforslaget for det pågældende  

 år.
 Stk. 3. Budgetgarantien efterreguleres, når de faktiske  

 kommunale udgifter i tilskudsåret er opgjort.
Kapitel 3 Specielt for de enkelte områder § 5. Indtil 1. juli 1998 omfatter udgifterne til  

 kontanthjælp kommunernes bruttoudgifter til hjælp efter  

 bistandslovens §§ 37, 37a og 43, fratrukket statens refusion af  

 udgifterne og eventuelle tilskud og indtægter i øvrigt, herunder  

 den kontanthjælp, der tilbagebetales efter bestemmelserne i  

 bistandslovens §§ 25 og 26 samt § 43, stk. 9 og 10.
 Stk. 2. Fra 1. juli 1998 omfatter udgifterne til  

 kontanthjælp kommunernes bruttoudgifter til hjælp efter  

 §§ 25-28, 34, 48, 52, 62-65 og 78 i lov om aktiv socialpolitik,  

 fratrukket statens refusion af udgifterne og eventuelle tilskud og  

 indtægter i øvrigt, herunder den kontanthjælp, som  

 tilbagebetales efter bestemmelserne i §§ 91-94 samt § 65 i lov om  

 aktiv socialpolitik.
 § 6. Udgifterne til orlovsydelse til  

 kontanthjælpsmodtagere efter lov om orlov opgøres som  

 kommunernes bruttoudgifter til orlovsydelse til kontanthjælpsmodtagere  

 fratrukket statens refusion af udgifterne.
 § 7. Indtil 1. juli 1998 omfatter udgifterne til  

 aktivering af kontanthjælpsmodtagere kommunernes bruttoudgifter til  

 aktivering efter kapitel 3 og 6 i lov om kommunal aktivering, fratrukket  

 statens refusion af udgifterne og eventuelle tilskud og indtægter i  

 øvrigt.
 Stk. 2. Fra 1. juli 1998 omfatter udgifterne til aktivering af  

 kontanthjælpsmodtagere kommunernes bruttoudgifter til aktivering efter  

 § 16, stk. 2, samt efter §§ 20-21, 23, 25-26, 34, 36 og 38 i  

 lov om aktiv socialpolitik, fratrukket statens refusion af udgifterne og  

 eventuelle tilskud og indtægter i øvrigt.
 § 8. Udgifterne til danskundervisning af  

 udlændinge samt introduktionsydelse og aktivering efter lov om  

 integration af udlændinge i Danmark omfatter kommunernes bruttoudgifter  

 til danskundervisning af udlændinge samt til introduktionsydelse og  

 aktivering efter kapitel 4 og 5 i lov om integration af udlændinge i  

 Danmark, fratrukket statslig refusion, andel af grundtilskud efter  

 integrationslovens § 45, stk. 5, som vedrører  

 introduktionsydelse, aftrapningstilskuddet efter integrationslovens  

 § 45, stk. 9, tilskud til aktivering og undervisning efter  

 integrationslovens § 45, stk. 6-8, og § 59, stk. 4, samt  

 tilskud til danskundervisning efter § 1, stk. 2, i lov om tilskud til  

 undervisning i dansk som andetsprog for voksne.
 § 9. Udgifterne til førtidspension omfatter  

 kommunernes bruttoudgifter til førtidspensionister med 35 og 50 pct.  

 refusion, fratrukket statens refusion af udgifterne og eventuelle tilskud og  

 indtægter i øvrigt.
 § 10. Udgifterne til erhvervsgrunduddannelser  

 omfatter kommunernes bruttodriftsudgifter til deltagere i  

 erhvervsgrunduddannelser under skoleophold, fratrukket eventuelle tilskud og  

 indtægter i øvrigt.
Kapitel 4 Ikrafttræden § 11. Bekendtgørelsen træder i kraft  

 den 16. juni 2001 og har virkning for opgørelsen af de  

 budgetgaranterede udgifter fra og med regnskab 1999.
 Stk. 2. Bekendtgørelse nr. 509 af 6. juni 2000 om  

 opgørelse af den kommunale budgetgaranti ophæves.
