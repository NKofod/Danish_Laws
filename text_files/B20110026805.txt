Bekendtgørelse om ændring af bekendtgørelse om afgitring ved dambrug i ferske vande § 1 I bekendtgørelse nr. 218 af 30. marts 2005 om afgitring ved dambrug i ferske vande, som ændret ved bekendtgørelse nr. 1044 af 28. oktober 2005, foretages følgende ændringer:
 1. Indledningen affattes således:
»I medfør af § 10, § 10d, § 10e, § 10h, § 49, jf. § 47, og § 130, stk. 1, nr. 2, og stk. 2 og 4, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse fastsættes:« 2. § 2, stk. 2, affattes således:
»Stk. 2. Afgitring skal godkendes af Fiskeridirektoratet, jf. § 7. Godkendelse kan kun opnås, hvis åbningerne i gitrene er højst 6 mm ved indløb og højst 10 mm ved udløb.
Krav om åbninger i gitre, der er mindre end 6 mm ved indløb og mindre end 10 mm ved udløb, stilles under hensyn til bevaring og beskyttelse af fiskearter i det pågældende vandsystem.« 3. § 11, stk. 2, affattes således:
»Stk. 2. Hvis tilsynsmyndigheden for dambrug ifølge miljøbeskyttelsesloven den 1. april 2006 ikke har afgivet udtalelse, jf. § 7, stk. 3 og ikke har truffet afgørelse om vandindvinding, kan Fiskeridirektoratet forlænge den i stk. 1 nævnte frist. « § 2 Bekendtgørelsen træder i kraft den 5. april 2011.
