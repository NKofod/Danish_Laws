Resumé  



  

 To journalister ved en avis  

 klagede  

 over at Sundhedsministeriet stadfæstede Lægemiddelstyrelsens delvise afslag  

 på  

 deres ansøgning om aktindsigt i de kliniske forsøg der lå til grund for  

 godkendelse af tre lægemidler.
Lægemiddelstyrelsen og Sundhedsministeriet  

 begrundede afgørelserne med at der var tale om oplysninger om  

 forretningsmæssige forhold eller lignende der var undtaget fra aktindsigt  

 efter  

 offentlighedslovens § 12, stk. 1, nr. 2.
På ombudsmandens spørgsmål svarede Sundhedsministeriet at  

 ministeriet til brug for sagens afgørelse ikke havde indhentet sagsakterne  

 fra  

 Lægemiddelstyrelsen.
Ministeriet udtalte at det havde afgjort sagen ud fra  

 kendskab til detaljeringsgraden og karakteren af dokumentationsmaterialet.
Ombudsmanden mente at ministeriets afgørelse var truffet på et  

 utilstrækkeligt grundlag.
Et generelt kendskab til dokumenterne kunne ikke  

 erstatte en faktisk gennemgang med henblik på at vurdere om hver enkelt  

 oplysning kunne undtages efter offentlighedslovens § 12, stk. 1, nr. 2, eller  

 af om der var ekstraheringspligtige oplysninger efter § 12, stk. 2.  

 Ombudsmanden lagde  

 vægt på at Sundhedsministeriet  

 som rekursmyndighed skulle foretage en fuldstændig efterprøvelse af hele  

 sagens  

 faktum og af alle retlige spørgsmål og i forlængelse heraf tage stilling til  

 den konkrete subsumption.
Denne stillingtagen omfattede også afgørelsens  

 hensigtsmæssighed og rimelighed.
 Da Ombudsmanden heller ikke kunne lægge til grund at  

 Sundhedsministeriet på et senere tidspunkt havde foretaget en gennemgang af  

 dokumentationsmaterialet, henstillede ombudsmanden til Sundhedsministeriet at  

 genoptage sagen.
 Herudover mente ombudsmanden at Lægemiddelstyrelsen burde have  

 foretaget partshøring af klagerne for så vidt angik en udtalelse fra  

 lægemiddelproducentens advokat. (J.nr. 1998-3428-401).
Adgang til aktindsigt i kliniske forsøg vedrørende  

 godkendelse af lægemidler.
Administrativ prøvelse.
Partshøring En avis, A, søgte ved  

 telefax af 25. juni 1997 Lægemiddelstyrelsen "om fuld aktindsigt i de  

 kliniske  

 forsøg der ligger til grund for godkendelse af" lægemidlerne B-x, C-x og  

 D-x.
 I brev af 7. juli 1997  

 meddelte Lægemiddelstyrelsen at styrelsen forventede at kunne besvare  

 As  

 anmodning inden for ca. 2 måneder hvis As anmodning alene vedrørte  

 "Lægemiddelstyrelsens assessmentrapporter". Om baggrunden for  

 sagsbehandlingstiden skrev Lægemiddelstyrelsen at der skulle foretages en  

 ganske omfattende gennemgang af sagerne.
Lægemiddelstyrelsen bad  

 samtidig producenten af B-x, B, om en udtalelse til As anmodning.  

 Derimod bad  

 Lægemiddelstyrelsen ikke producenterne af D-x, D, og C-x, C,  

 om udtalelser.
Det fremgår af de  

 dokumenter som jeg har modtaget fra Sundhedsministeriet at  

 Lægemiddelstyrelsen  

 tidligere havde indhentet udtalelser fra disse to selskaber.
Advokat E havde  

 således i forbindelse med en tidligere anmodning om aktindsigt i  

 registreringsdokumentationen for D-x afgivet en udtalelse af 14. august 1996  

 hvoraf bl.a. fremgår:
"2.3.  

 Erhvervshemmeligheder En lang række af de  

 oplysninger dokumenterne indeholder må karakteriseres som  

 erhvervshemmeligheder,  

 f.eks. oplysninger om stofsammensætning, fremstillingsmetoder,  

 afprøvningsmetoder, kliniske undersøgelsesmetoder m.v." Derudover fremgår det af  

 Lægemiddelstyrelsens brev af 13. juni 1997 til C at selskabet i et brev af  

 24.  

 april 1997 til Lægemiddelstyrelsen havde taget styrelsens afgørelse om at  

 udlevere "den medicinske votering til efterretning, for så vidt  

 dokumentet  

 ikke indeholder strengt fortrolige data, som vil kunne misbruges af firmaets  

 konkurrenter." Det fremgår af  

 Lægemiddelstyrelsens brev af 7. august 1997 til Bs repræsentant,  

 advokat E, at  

 styrelsen under en telefonsamtale med A havde fået præciseret  

 begæringen om aktindsigt til at angå den  

 kliniske dokumentation, markedsføringstilladelse, produktresumé og  

 Sundhedsstyrelsens medicinske votering.
 I brevet af 7. august 1997  

 til advokat E anførte Lægemiddelstyrelsen bl.a. følgende:
"Lægemiddelstyrelsen  

 skal anmode firmaet om at gennemgå ovennævnte dokumenter med henblik på at  

 udtage oplysninger, der ikke kan underkastes aktindsigt, idet det bemærkes at  

 firmaets bemærkninger kun er af vejledende karakter for styrelsen." Den 31. oktober 1997 skrev  

 advokat E et længere brev til Lægemiddelstyrelsen hvor han modsatte sig  

 aktindsigten.
Advokat E argumenterede bl.a. for at lægemiddellovens § 32,  

 stk.  

 3, er en særlig tavshedsforskrift i offentlighedslovens § 14s forstand.  

 Endvidere henviste advokaten til at en offentliggørelse ville udgøre en  

 betydelig risiko for forringelse af Bs kommercielle og økonomiske  

 stilling i  

 en lang række lande.
Han henviste i den forbindelse til at produktet er  

 patentbeskyttet.
Selv oplysninger der isoleret set ikke klart var omfattet af  

 offentlighedslovens §§ 12 og 13, mente advokaten skulle undtages fra  

 aktindsigt  

 under hensyn til at disse oplysninger indirekte kunne føre læseren videre til  

 fortrolige oplysninger.
Advokaten argumenterede for at en del af materialet  

 måtte undtages fra aktindsigt idet en offentliggørelse på grund af  

 misfortolkningsrisici kunne føre til en forkert eller fordrejet præsentation  

 af  

 oplysningerne i pressen, og henviste i den forbindelse til  

 offentlighedslovens  

 § 13, stk. 1, nr. 6. Herudover anførte advokaten bl.a.  som jeg har  

 forstået  

 det  at navnene på de investigatorer der har medvirket, skulle undtages  

 fra  

 aktindsigt under hensyn til at disse kunne blive "udsat for  

 henvendelser." Lægemiddelstyrelsen traf den  

 23. januar 1998 afgørelse i anledning af As anmodning om aktindsigt.  

 Styrelsen  

 anførte bl.a. følgende i afgørelsen:
"Ad (D-x), (D) Under henvisning til  

 tidligere ansøgning om aktindsigt (vedlagt svar fra Sundhedsministeriet) om  

 aktindsigt, er det fortsat Lægemiddelstyrelsens opfattelse, at de kliniske  

 forsøg, der lå til grund for godkendelsen af (D-x), må anses at være  

 oplysninger, der vedrører forretningsmæssige forhold eller lignende.  

 Oplysningerne er således ikke omfattet af retten til aktindsigt, da  

 indrømmelse  

 af aktindsigt efter et konkret skøn, må antages at indebære en nærliggende  

 risiko for at offentliggørelse vil påføre virksomheden skade, navnlig  

 økonomisk  

 tab af væsentlig betydning.
 Afgørelse af om der kan  

 gives aktindsigt i assessmentrapporten afventer den vedlagte  

 klagesagsbehandling.
 Der kan derfor udelukkende  

 fremsendes kopi af markedsføringstilladelse samt produktresuméet.
Ad (B-x), (B) På baggrund af firmaets  

 udtalelser og begrundelser, finder Lægemiddelstyrelsen, at aktindsigten bør  

 begrænses til publicerede artikler, markedsføringstilladelsen og  

 produktresuméet.
Firmaet har foretaget en vurdering af en eventuel  

 skadevirkning  

 og Lægemiddelstyrelsen finder ikke grundlag for at anfægte firmaets antagelse  

 af at udlevering af dokumentationen kan medføre et økonomisk tab.
Aktindsigt i  

 assesmentrapporten afventer firmaets kommentarer til Lægemiddelstyrelsens  

 vurdering." Jeg kan ikke af sagens akter  

 se hvilken tidligere ansøgning om aktindsigt Lægemiddelstyrelsen henviser til  

   

 ligesom det ikke fremgår hvilket svar fra Sundhedsministeriet der var vedlagt  

 afgørelsen vedrørende D-x.
 A bad den 30. januar 1998 om  

 aktindsigt i Lægemiddelstyrelsens brevveksling i anledning af As  

 begæring om  

 aktindsigt i registreringsdokumentationen.
 Den 1. februar 1998 klagede  

 A over Lægemiddelstyrelsens delvise afslag på aktindsigt til  

 Sundhedsministeriet.  

 A anførte i sin klage at afgørelserne reelt var truffet af henholdsvis D og  

 B,  

 og at Lægemiddelstyrelsen ikke havde foretaget en egentlig behandling af  

 avisens anmodning.
 Lægemiddelstyrelsen sendte  

 den 3. marts 1998 som svar på As brev af 30. januar 1998 kopi af  

 brevvekslingen i sagen idet styrelsen dog undtog visse oplysninger efter  

 offentlighedslovens § 12, stk. 1, nr. 2.
I anledning af As klage  

 modtog Sundhedsministeriet en udtalelse af 4. marts 1998 fra  

 Lægemiddelstyrelsen.  

 Lægemiddelstyrelsen skrev i udtalelsen at "ønskede oplysninger kan  

 anvendes af et konkurrerende foretagende, enten til at opnå en hurtig og  

 økonomisk billigere godkendelse af et kopipræparat, eller ved brug af  

 forskningsmetoder, forsøgsdesign og statiske behandlingsmetoder til udvikling  

 af dokumentationsmateriale i forbindelse med godkendelse af lægemidler  

 generelt." Den 18. marts 1998 fremkom A  

 med bemærkninger til advokat E brev af 31. oktober 1997. A anførte bl.a.:
"I vores anmodning om  

 aktindsigt i præparaterne (B-x), (D-x) og (C-x) er der på ingen måde tale om  

 oplysninger, der vedrører interne fabrikationshemmeligheder omkring de nævnte  

 lægemidler.
Vi har alene begæret indsigt i de  

 afprøvnings/undersøgelsesmetoder,  

 der skal dokumentere, hvilke virkninger/bivirkninger lægemidlet har.
Vi finder det helt  

 afgørende, at offentligheden kan få indsigt i dette materiale.
Dels med  

 henblik  

 på at kunne vurdere den rimelige sikkerhed ved produktet, dels at kunne sikre  

 offentlighedens kontrol af Lægemiddelstyrelsens virksomhed.
 Hvis ikke disse oplysninger  

 er tilgængelige med hjemmel i offentlighedslovens bestemmelser, vil det være  

 umuligt at vurdere, hvordan disse lægemidler er undersøgt og hvordan  

 styrelsen  

 forvalter sine opgaver.
Vi mener, at der må skelnes  

 klart mellem interne produktionshemmeligheder, der belyser hvordan der  

 produceres  

 på fabrikken, hvordan ingredienserne blandes og i hvilken rækkefølge det  

 sker,  

 og så de metoder der anvendes, når lægemidlet afprøves på patienter i en  

 forsøgsfase." De henviste endvidere til at  

 oplysningerne om C-x er frigivet mens de tilsvarende oplysninger om D-x og  

 B-x  

 fortsat hemmeligholdes.
 Sundhedsministeriet  

 stadfæstede den 30. april 1998 Lægemiddelstyrelsens afgørelse i sagen.  

 Sundhedsministeriet skrev bl.a. følgende:
"Efter  

 offentlighedslovens § 12, stk. 1, nr. 2 omfatter retten til aktindsigt ikke  

 oplysninger om tekniske indretninger eller fremgangsmåder eller om drifts-  

 eller forretningsforhold eller lignende, for så vidt det er af væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
Af bestemmelsens stk. 2 fremgår, at såfremt kun  

 en  

 del af dokumentet omfattes af bestemmelsen, skal den pågældende gøres bekendt  

 med dokumentets øvrige indhold.
Det er Sundhedsministeriets  

 vurdering, at registreringsdokumentationen for godkendelsen af lægemidlerne  

 (D-x) og (B-x) må anses for at være oplysninger, der vedrører  

 forretningsmæssige forhold eller lignende.
Ministeriet har herved lagt vægt  

 på,  

 at de kliniske afprøvninger er en vigtig del af det samlede materiale, der  

 ligger til grund for godkendelsen af et lægemiddel samt at de kliniske  

 afprøvninger netop er et led i færdiggørelsen/udviklingen af det endelige  

 produkt.
 Oplysningerne er herefter  

 ikke omfattet af retten til aktindsigt, hvis indrømmelse af aktindsigt efter  

 et  

 konkret skøn må antages at indebære en nærliggende risiko for, at  

 offentliggørelse vil påføre virksomheden skade, navnlig økonomiske tab af  

 væsentlig betydning.
Afgørelsen af om det er  

 tilfældet må blandt andet træffes ud fra firmaets bemærkninger til sagen.  

 Firmaet understreger, at de oplysninger som dokumenterne indeholder generelt  

 må  

 karakteriseres som forretningshemmeligheder.
Det drejer sig om firmaets egne  

 udviklede og anvendte afprøvningsmetoder, kliniske undersøgelsesmetoder,  

 forsøgsdesign, måleparametre og statistiske beregningsmetoder.
Sundhedsministeriet finder  

 ikke grundlag for at tilsidesætte denne opfattelse.
Sundhedsministeriet er  

 således enig med Lægemiddelstyrelsen i at der ved videregivelse af de ønskede  

 oplysninger er grund til at antage, at der er risiko for at disse kan  

 anvendes  

 af en konkurrerende virksomhed enten til at opnå en hurtig og mindre  

 omkostningsfuld godkendelse af et kopipræparat, eller ved brug af  

 forskningsmetoder, forsøgsdesign og statistiske beregningsmetoder til  

 udvikling  

 af dokumentationsmateriale i forbindelse med godkendelse af lægemidler  

 generelt." I brev af 12. november 1998  

 klagede A til mig over Lægemiddelstyrelsens og Sundhedsministeriets  

 afgørelser.  

 I sit brev skrev A bl.a. at efter As opfattelse havde både  

 Lægemiddelstyrelsen  

 og Sundhedsministeriet blot fulgt virksomhedernes indstilling uden selv at  

 tage  

 stilling til As begæring om aktindsigt.
A anførte endvidere at  

 afslagene betød  

 at offentlighedsloven var sat ud af kraft i sager om dokumentation for  

 lægemidlers effekt.
I anledning af As klage  

 modtog jeg udtalelser af 27. januar og 3. marts 1999 fra henholdsvis  

 Lægemiddelstyrelsen  

 og Sundhedsministeriet.
Lægemiddelstyrelsens udtalelse har bl.a. følgende  

 indhold:
 Indledningsvis skal  

 Lægemiddelstyrelsen bemærke, at efter styrelsens opfattelse er klagernes  

 bemærkninger  

 vedrørende advokat (E)s argumenter om indirekte adgang til  

 forretningshemmeligheder og skræmmende medieomtale, samt diverse udtalelser  

 fra  

 professor (F), ikke af relevans for den verserende klagesag.
 Som det følger af  

 Lægemiddelstyrelsens aktindsigtsafgørelser, er de omtalte argumenter fra  

 advokat  

 (E)s side, ikke tillagt vægt i afgørelserne, ligesom en professors  

 udtalelser  

 i medierne ikke har indflydelse på afgørelsen af denne sag.
 Klagerne fremfører, at Lægemiddelstyrelsen  

 ikke har godtgjort eller sandsynliggjort at udlevering af den kliniske  

 dokumentation for (D-x) og (B-x) kan indebære en nærliggende risiko for skade  

 eller økonomisk tab for de pågældende virksomheder, samt at styrelsen ikke  

 har  

 foretaget en egentlig sagsbehandling af aktindsigtsbegæringerne, men derimod  

 alene baseret afgørelserne på virksomhedens opfattelse.
Hertil skal  

 Lægemiddelstyrelsen bemærke, at ved en begæring om aktindsigt, foretager  

 Lægemiddelstyrelsen  

 et konkret skøn i hver sag.
Alene identifikationen af de dokumenter, der  

 anmodes om aktindsigt i, stiller krav om fremfindelse af sagen, der for en  

 gennemsnitlig human godkendelse fylder mellem 75 og 150 ringbind.
Det konkrete skøn baseres på  

 det konkret foreliggende materiale i den pågældende sag.  

 Godkendelsesdokumentationens  

 udseende og opbygning varierer fra sag til sag, hvilket skyldes flere  

 forhold,  

 f.eks. ansøgerens individuelle fremgangsmåde ved opbygningen af indholdet,  

 ansøgningens alder, karakteren af det pågældende lægemiddel eller den  

 pågældende ansøgningstype.
Lægemiddelstyrelsen kan ikke identificere og  

 vurdere  

 materialet uden at finde sagen frem.
Ved behandling af  

 aktindsigtsbegæringer i sager om godkendelse af lægemidler, er det  

 Lægemiddelstyrelsens  

 almindelige praksis, at bede om en udtalelse fra det berørte firma.
Dels på  

 grund af materialets komplekse karakter, dels for at oplyse sagen bedst  

 muligt.  

 Endvidere kan materialet altid udleveres, hvis firmaet er indforstået hermed.
 Når der anmodes om  

 aktindsigt i selve dokumentationsmaterialet, som i de to foreliggende sager i  

 den kliniske del, drejer det sig om selve ansøgerens dokumentationsmateriale,  

 der forelægges Lægemiddelstyrelsen efter Lægemiddellovens § 15. Det er derfor  

 ikke overraskende, at materialet kan indeholde meget detaljerede oplysninger,  

 der må betragtes som forretningshemmeligheder.
Lægemiddelstyrelsen er efter  

 offentlighedsloven forpligtet til at foretage et konkret skøn af det  

 pågældende  

 materiale, og herunder at undtage såkaldte forretningshemmeligheder, da disse  

 efter § 12, stk.1, nr. 2, er undtaget fra retten til aktindsigt.
I denne  

 vurdering inddrages naturligvis firmaets udtalelse.
Et sådant skøn har  

 styrelsen også foretaget i de foreliggende sager.
De kliniske afprøvninger  

 designes specifikt til det pågældende lægemiddel.
Måleparametre og  

 statistiske  

 udregningsmetoder kan variere efter f.eks. karakteren af det aktive stof  

 eller  

 den ansøgte indikation.
Materialet i de foreliggende sager består dels af  

 rådata og dels af mere bearbejdede fremstillinger.
Der foreligger en tæt  

 sammenhæng mellem de dokumenter, der udgør den kliniske dokumentation, og  

 materialet indeholder præcis dokumentation for præparatets virkning, samt  

 detaljerede oplysninger om den kliniske erfaring med præparatet.  

 Undersøgelserne er sponsoreret af ansøgeren, der ligeledes har lagt faglig  

 viden og knowhow bag udviklingen af forsøgsdesignene.  

 Dokumentationsmaterialet  

 er fremstillet i løbet af 15-20 år gennem hele lægemidlets udviklings- og  

 afprøvningsfaser  

 indtil den endelige godkendelsesfase.
Som det fremgår af  

 Lægemiddelstyrelsens afgørelser og efterfølgende udtalelser i forbindelse med  

 klagesagerne for Sundhedsministeriet, har Lægemiddelstyrelsen i disse sager  

 vurderet, at det ønskede materiale skulle undtages efter offentlighedslovens  

 §  

 12, stk. 1, nr. 2, og Lægemiddelstyrelsen har i den forbindelse tillagt  

 virksomhedens opfattelse en vis vægt, bl.a. set på baggrund af materialets  

 komplekse natur.
Firmaet er i første omgang nærmest til at vurdere den  

 konkurrenceretlige betydning, som udlevering af materialet kan få og  

 Lægemiddelstyrelsen har ikke fundet grundlag for at anfægte denne opfattelse.
På baggrund af nedpakning og  

 flytning af store dele af arkiverne med registreringsdokumentationen til  

 eksterne arkiver, har det ikke været muligt at finde mapperne 12-18 i  

 dokumentationen for (B-x). Hvis disse mapper er nødvendige for  

 sagsbehandlingen  

 kan de fremskaffes fra firmaet." Det fremgår af sagen at  

 Lægemiddelstyrelsen den 19. februar 1999 sendte de manglende mapper 12-18 i  

 dokumentationsmaterialet for B-x til Sundhedsministeriet.
Sundhedsministeriet  

 anførte bl.a. følgende i sin udtalelse af 3. marts 1999:
"For så vidt angår  

 Ombudsmandens spørgsmål om, hvorvidt Sundhedsministeriet var i besiddelse af  

 sagens akter, da ministeriet traf afgørelsen den 30. april 1998, skal man  

 oplyse, at ministeriet ikke var i besiddelse af det kliniske  

 dokumentationsmateriale.
Dette beklages.
Ministeriet har dog fra tilsvarende  

 sager et kendskab til detaljeringsgraden og karakteren af de oplysninger, der  

 indgår i den kliniske dokumentation, der indgives til Lægemiddelstyrelsen i  

 forbindelse med en ansøgning om markedsføringstilladelse til et lægemiddel.
Den kliniske dokumentation  

 for såvel (D-x) som (B-x) indeholder meget detaljerede oplysninger om  

 produktionsprocesser,  

 undersøgelsesmetoder, forsøgsdesign, måleparametre og beregningsmetoder,  

 såvel  

 i bearbejdet som i ubearbejdet form.
Udformningen, opstillingen og  

 behandlingen  

 af disse data udvikles af hver enkelt virksomhed og det udgør således en del  

 af  

 virksomhedens knowhow.
Sundhedsministeriet finder på denne baggrund, at  

 oplysningerne, hvori der er begæret aktindsigt, omhandler tekniske og  

 forretningsmæssige forhold.
Den knowhow og de tekniske  

 og forretningsmæssige oplysninger, der fremgår af den kliniske dokumentation  

 for (D-x) og (B-x), vil kunne anvendes af konkurrerende virksomheder, det  

 være  

 sig til udarbejdelse af dokumentationsmateriale i forbindelse med godkendelse  

 af lægemidler generelt eller til udvikling af kopiprodukter.
Der er derfor en  

 nærliggende risiko for, at offentliggørelse vil påføre de producerende  

 virksomheder skade, hvorfor det er af væsentlig økonomisk betydning for såvel  

 (D) som (B), at oplysningerne i den kliniske dokumentation undtages fra  

 aktindsigt, jf. offentlighedslovens § 12, stk. 1, nr. 2.
En mindre del af den  

 kliniske dokumentation for (D-x) og (B-x) består i artikler, der er  

 publiceret  

 i lægefaglige tidsskrifter og lignende.
Om end oplysningerne i sådanne  

 artikler  

 muligvis skulle have været undtaget fra aktindsigt i medfør af  

 offentlighedslovens § 12, stk. 1, nr. 2 i tilfælde af, at artiklerne ikke  

 havde  

 været publiceret, må det antages, at der ikke er en nærliggende risiko for  

 økonomisk  

 tab af betydning ved indrømmelse af aktindsigt i artiklerne, idet  

 oplysningerne  

 heri som følge af publiceringen allerede er ude i fri cirkulation.
Artiklerne  

 kan således ikke undtages fra aktindsigt i medfør af offentlighedslovens §  

 12,  

 stk. 1, nr. 2.
For så vidt angår (D-x), er  

 Sundhedsministeriet efter en fornyet gennemgang af sagens korrespondance  

 blevet  

 opmærksom på, at (A) ikke i overensstemmelse med Lægemiddelstyrelsens  

 sædvanlige praksis har fået tilbudt aktindsigt i de publicerede artikler, der  

 indgår i den kliniske dokumentation for dette lægemiddel.
Grundet materialets  

 særlige karakter ser ministeriet sig imidlertid ikke istand til i alle  

 tilfælde  

 at afgøre, hvorvidt materialet tidligere har været publiceret.
Med henblik på  

 en afklaring af dette spørgsmål, har ministeriet derfor sendt en kopi til  

 Lægemiddelstyrelsen af det materiale, der ud fra sin form og grafiske  

 opstilling kan formodes at have været publiceret.
 Sundhedsministeriet har, som  

 det fremgår af vedlagte brevkopi, på denne baggrund anmodet  

 Lægemiddelstyrelsen  

 om at rette henvendelse til (A) med henblik på udlevering af det materiale,  

 styrelsen på baggrund af ovenstående finder at kunne udlevere.
Sundhedsministeriet kan i  

 øvrigt i det hele henholde sig til det af Lægemiddelstyrelsen i dennes  

 udtalelse af 27. januar 1999 anførte." Ved brev af 19. marts 1999  

 sendte jeg A en kopi af udtalelserne med henblik på at A kunne få lejlighed  

 til  

 at fremkomme med eventuelle bemærkninger hertil.
A skrev i sit brev af 9.  

 april  

 1999 bl.a. følgende:
 "  at ministeriet ikke  

 var i besiddelse af det kliniske dokumentationsmateriale, da ministeriet traf  

 sin afgørelse i sagen 30. april 1998.
 Den oplysning bekræfter  

 efter vores opfattelse, at ministeriet ikke har foretaget en reel vurdering  

 af  

 det konkrete ønske om aktindsigt men blot fulgt den sædvanlige praksis og  

 givet  

 et afslag på ønsket om aktindsigt.
Vi finder i ministeriets  

 svar til Folketingets Ombudsmand yderligere belæg for at fastholde, at  

 ministeriet  

 ikke på fuldt betryggende vis har opfyldt sin rolle som ankemyndighed, idet  

 der  

 ikke er foretaget en reel selvstændig vurdering af dokumentationsmateriale i  

 sagen." B, ved advokat E, klagede  

 den 1. juli 1999 til Sundhedsministeriet over at der var blevet meddelt  

 aktindsigt i assessmentrapporten.
Ombudsmandens udtalelse Lægemiddelstyrelsen og Sundhedsministeriet har truffet afgørelse efter  

 offentlighedslovens § 12, stk. 1, nr. 2, og stk. 2, der har følgende indhold:
  

  

 § 12.  

  

 Retten til aktindsigt omfatter ikke oplysninger om 2)  

 	  

 tekniske indretninger eller fremgangsmåder eller om drifts- eller  

 forretningsforhold eller lignende, for så vidt det er af væsentlig økonomisk  

 betydning for den person eller virksomhed, oplysningen angår, at begæringen  

 ikke imødekommes.
Stk. 2.  

  

 Omfattes kun en del af et dokument af bestemmelsen i stk. 1, skal den  

 pågældende gøres bekendt med dokumentets øvrige indhold. Sundhedsministeriets afgørelse Afgørelser om aktindsigt påklages særskilt til den myndighed som er  

 klageinstans i forhold til afgørelsen eller i forhold til behandlingen af den  

 sag som begæringen om aktindsigt angår.
Ved min behandling af sagen har jeg  

 lagt til grund at Sundhedsministeriet har taget stilling til sagen som  

 rekursmyndighed.
Det principielle udgangspunkt for administrativ rekurs er at det er en  

 fuldstændig efterprøvelse af hele sagens faktum og af alle sagens retlige  

 spørgsmål og i forlængelse heraf en stillingtagen til den konkrete  

 subsumption.
Denne stillingtagen omfatter også afgørelsens rimelighed og  

 hensigtsmæssighed, jf.
Karsten Loiborg mfl., Forvaltningsret (1994), s. 652.  

 På dette grundlag skal rekursmyndigheden tage stilling til om indholdet af  

 den påklagede afgørelse er korrekt.
Jeg henviser dog i den forbindelse til  

 min udtalelse gengivet i min beretning for 1995, s. 283ff* vedrørende  

 Sundhedsministeriets prøvelse af Sundhedsstyrelsens lægefaglige vurderinger.
Ved brev af 30. november 1998 bad jeg Sundhedsministeriet om at oplyse om  

 ministeriet indhentede sagens akter fra Lægemiddelstyrelsen til brug for  

 ministeriets behandling af  

 klagesagen.
Sundhedsministeriet har i sin udtalelse af 3. marts 1999 hertil  

 beklaget at ministeriet ikke var i besiddelse af det kliniske  

 dokumentationsmateriale.
Ministeriet oplyste dog at man havde kendskab til  

 detaljeringsgraden og karakteren af de oplysninger der indgår i den kliniske  

 dokumentation der indgives til Lægemiddelstyrelsen.
En prøvelse af  

 Lægemiddelstyrelsens delvise afslag på aktindsigt forudsætter efter sagens  

 natur en faktisk gennemgang af de akter som styrelsen har afslået at give  

 aktindsigt i.
Eksempelvis kan man kun på denne måde kontrollere at der ikke  

 er  

 ekstraheringspligtige oplysninger.
Jeg kan i øvrigt henvise til min udtalelse  

 i  

 en sag om samme problemstilling som er omtalt i Folketingets Ombudsmands  

 beretning for 1996, side 314ff, særligt side 325. Efter min opfattelse kan et  

 generelt kendskab til detaljeringsgraden og karakteren af de oplysninger der  

 indgår i den kliniske dokumentation, ikke erstatte en faktisk gennemgang af  

 akterne.
Jeg henviser i den forbindelse tillige til at Lægemiddelstyrelsen i  

 sit brev af 7. juli 1997 til A begrundede en sagsbehandlingstid på ca. 2  

 måneder  

 med at der skulle foretages en ganske omfattende gennemgang af sagerne.  

 Endvidere henviser Lægemiddelstyrelsen i sin udtalelse af 27. januar 1999 til  

 mig til at godkendelsesdokumentationens udseende og opbygning varierer fra  

 sag  

 til sag, og at styrelsen ikke kunne vurdere materialet uden at finde sagen  

 frem.
 Sundhedsministeriet burde  

 derfor på baggrund af en faktisk gennemgang af de sagsakter der ikke var  

 givet  

 aktindsigt i, konkret have taget stilling til om (A) havde fået aktindsigt i  

 de  

 dokumenter som Lægemiddelstyrelsen efter offentlighedsloven var forpligtet  

 til  

 at give (A).
 Efter min opfattelse har  

 Sundhedsministeriet således truffet afgørelsen på et utilstrækkeligt  

 grundlag.  

 Jeg har gjort ministeriet bekendt med min opfattelse.
Ministeriet var i  

 forbindelse med udarbejdelsen af udtalelsen til mig kommet i besiddelse af  

 sagens  

 akter.
Disse akter er sendt til mit kontor.
Der er tale om et ganske  

 omfattende  

 bilagsmateriale bestående af et større antal ringbind mv.
Materialet der er  

 sendt til mig, fylder ca. 3½ flyttekasse.
En stikprøvekontrol fra min side  

 viser at ringbindene indeholder en række vidt forskellige dokumenter.
Der er  

 først og fremmest tale om forskelligt klinisk dokumentationsmateriale,  

 rapporter og artikler, herunder navne på investigatorer.
Ved min kontrol af  

 akterne har jeg ikke kunnet se om der har været foretaget nogen overvejelser  

 fra Sundhedsministeriets side om f.eks. ekstrahering efter  

 offentlighedslovens  

 § 12, stk. 2.
Sundhedsministeriet har i  

 udtalelsen til mig anført at materialet på tidspunktet hvor udtalelsen til  

 mig  

 blev udarbejdet, nu var kommet i ministeriets besiddelse.
Ministeriet giver i  

 udtalelsen en generel beskrivelse af materialet, men angiver ikke  

 udtrykkeligt  

 at man (nu) har foretaget en faktisk gennemgang af dokumenterne og dermed  

 foretaget en egentlig kontrol af Lægemiddelstyrelsens afgørelse.
For så vidt  

 angår den manglende aktindsigt i de publicerede artikler vedrørende (B),  

 omtaler Sundhedsministeriet en gennemgang af sagens  

 korrespondance og ikke  

 sagens underliggende akter.
Ministeriet anfører endvidere at ministeriet  

 grundet materialets særlige karakter ikke ser sig i stand til i alle tilfælde  

 at afgøre om materialet tidligere har været publiceret.
 Efter min gennemgang af  

 sagen kan jeg således ikke med tilstrækkelig sikkerhed fastslå at ministeriet  

 samtidig med udarbejdelsen af udtalelsen til mig har gennemgået sagens akter  

 dokument for dokument, oplysning for oplysning, og vurderet om hver enkelt  

 oplysning kan undtages efter offentlighedslovens § 12, stk. 1, nr. 2.
 Jeg har derfor bedt  

 ministeriet om at genoptage sagens behandling med henblik på at gennemgå  

 sagens  

 akter og vurdere om (A) kan meddeles aktindsigt i flere oplysninger.
Advokat (E) har i sit brev  

 af 31. oktober 1997 anført at produktet er patentbeskyttet.
Efter bl.a.  

 patentlovens  

 § 22, stk. 1, skal akterne i ansøgningssagen vedrørende patentet være  

 tilgængelige for alle.
Det fremgår ikke af sagen at Lægemiddelstyrelsen eller  

 Sundhedsministeriet har taget hensyn til at der ikke tilbageholdes  

 oplysninger  

 der eventuelt er offentligt tilgængelige efter patentloven.
Jeg går ud fra at  

 Sundhedsministeriet ved den fornyede behandling af sagen vil tage hensyn  

 hertil.
 Sagen giver mig endvidere  

 anledning til følgende bemærkninger om Lægemiddelstyrelsens og  

 Sundhedsministeriets anvendelse af offentlighedslovens § 12, stk. 1, nr. 2 og  

 stk. 2:
Som det fremgår af §12, stk.  

 1, nr. 2, omfatter retten til aktindsigt ikke oplysninger om tekniske  

 indretninger eller fremgangsmåder eller om drifts- eller forretningsforhold  

 eller lignende for så vidt det er af væsentlig økonomisk betydning for  

 virksomheden at begæringen ikke imødekommes.
Efter forarbejderne er  

 bestemmelsen kun anvendelig hvis indrømmelse af aktindsigt efter et konkret  

 skøn må antages at medføre en nærliggende risiko for at der  typisk af  

 konkurrencemæssige grunde  påføres den pågældende virksomhed et  

 økonomisk tab  

 af nogen betydning, jf.
John Vogter, Offentlighedsloven med kommentarer, 3.  

 udgave (1998), s. 225f, og Jon Andersen mfl., Forvaltningsret (1994), s.  

 285f.
 Er det kun en del af  

 dokumentet der er omfattet af denne bestemmelse, skal den aktindsigtssøgende  

 gøres bekendt med dokumentets øvrige indhold, jf. § 12, stk. 2.
 Lægemiddelstyrelsen og  

 Sundhedsministeriet har som begrundelse for at afslå aktindsigt anført at  

 oplysningerne i dokumentationsmaterialet kan bruges af konkurrerende  

 virksomheder til enten at fremstille kopipræparater eller til at udarbejde  

 dokumentationsmateriale til brug for godkendelse af lægemidler generelt.
Det er (A)s opfattelse at  

 der bør skelnes mellem oplysninger om produktionsmetoder og oplysninger om  

 afprøvningsmetoder.
Jeg forstår (A) sådan at (A) er enig med  

 Lægemiddelstyrelsen og Sundhedsministeriet i at oplysninger om  

 produktionsmetoder kan undtages efter § 12, stk. 1, nr. 2, hvorimod (A) ikke  

 mener at oplysninger om afprøvningsmetoder  

 kan undtages.
Lægemiddelstyrelsen og  

 Sundhedsministeriet har hertil anført at medicinalselskabernes  

 afprøvningsmetoder  

 (forskningsmetoder, forsøgsdesign og statistiske beregningsmetoder) er  

 udviklet  

 gennem 15-20 år og er bekostet af selskaberne.
Styrelsen og ministeriet har  

 endvidere oplyst at have lagt vægt på de udtalelser der har været indhentet  

 fra  

 selskaberne hvori selskaberne har anført at offentliggørelse af oplysningerne  

 vil medføre økonomisk skade for selskaberne idet konkurrerende virksomheder  

 vil  

 få en lettere og billigere adgang til udvikling, godkendelse og salg af  

 lægemidler.
 Jeg har ikke grundlag for at  

 anfægte  

 Lægemiddelstyrelsens og  

 Sundhedsministeriets opfattelse af at såvel produktionsmetoder som  

 afprøvningsmetoder kan være omfattet af oplysninger om tekniske  

 indretninger  

 eller fremgangsmåder eller om drifts- eller forretningsforhold eller  

 lignende  

 i offentlighedslovens § 12, stk. 1, nr. 2.
Da jeg i sagen har henstillet  

 genoptagelse, har jeg ikke fundet det fornødent at tage konkret stilling til  

 i  

 hvilket omfang oplysningerne i sagens akter kan anses for oplysninger af  

 tekniske indretninger eller fremgangsmåder mv., og om offentliggørelsen af en  

 given oplysning herom vil kunne medføre nærliggende risiko for at  

 medicinalvirksomheden lider økonomisk tab af nogen betydning.
Hvis (A) efter  

 at  

 have modtaget Sundhedsministeriets nye afgørelse på ny indbringer sagen for  

 mig, skal jeg dog gøre opmærksom på at jeg kun vil kunne kritisere en sådan  

 vurdering hvis der foreligger særlige omstændigheder.
Dette skyldes bl.a. at  

 en  

 egentlig efterprøvelse kræver en sagkundskab som jeg som ombudsmand ikke har.  

 Dog forekommer det mig ikke indlysende at også navne på investigatorer er  

 undtaget  

 fra aktindsigt efter offentlighedslovens § 12, stk. 1, nr. 2. Jeg har  

 imidlertid som nævnt ikke taget endelig stilling hertil.
I forbindelse med (A)s  

 klage skrev (A) til Sundhedsministeriet om det paradoksale i at oplysningerne  

 om (C-x) var frigivet mens de tilsvarende oplysninger om (B-x) og (D-x)  

 fortsat  

 blev hemmeligholdt.
Jeg har henledt Sundhedsministeriets opmærksomhed på  

 (A)s  

 bemærkninger og bedt ministeriet om i forbindelse med sin fornyede behandling  

 af sagen over for (A) udtrykkeligt at tage stilling hertil.
Afslutningsvis mener jeg at  

 det er beklageligt at ministeriet først ved en fornyet gennemgang af  

 sagens  

 korrespondance i forbindelse med udarbejdelsen af udtalelsen til mig,  

 blev  

 opmærksom på at (A) ikke var blevet meddelt aktindsigt i publicerede artikler  

 vedrørende (D-x). Jeg har samtidig hermed gjort ministeriet bekendt med min  

 opfattelse.
I øvrigt har jeg ikke taget stilling til Sundhedsministeriets  

 sagsbehandling.
 Herudover giver sagen mig  

 anledning til følgende bemærkninger vedrørende Lægemiddelstyrelsens  

 sagsbehandling:
Lægemiddelstyrelsen Det fremgår af sagen at  

 Lægemiddelstyrelsen traf afgørelse uden forinden at gøre (A) bekendt med  

 advokat (E)s udtalelse.
Det var først da (A)  efter at styrelsen  

 havde  

 truffet afgørelse  bad styrelsen om aktindsigt i sagen vedrørende  

 (A)s  

 begæring om aktindsigt i dokumentationsmaterialet, at styrelsen fremsendte  

 udtalelsen til (A). (A) fremsatte herefter sine bemærkninger til udtalelserne  

 over for Sundhedsministeriet.
 Forvaltningslovens § 19,  

 stk. 1, har følgende indhold:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.
 Efter min opfattelse burde  

 Lægemiddelstyrelsen have partshørt (A) over advokat (E)s udtalelse  

 inden  

 styrelsen traf afgørelse i sagen.
Jeg har samtidig hermed gjort  

 Lægemiddelstyrelsen bekendt med min opfattelse.
Jeg har dog ikke taget  

 stilling  

 til hvorvidt der var dele af advokat (E)s brev der kunne undtages fra  

 partshøring efter § 19, stk. 2, nr. 4. Forholdet giver mig imidlertid ikke  

 anledning  

 til at foretage mere idet (A)s bemærkninger er indgået ved ministeriets  

 afgørelse af sagen.
 Jeg har ikke taget stilling  

 til om Lægemiddelstyrelsens afgørelse opfylder begrundelseskravet i  

 forvaltningslovens § 24, eller om Lægemiddelstyrelsen også burde have  

 partshørt  

 over de tidligere indhentede udtalelser fra (D) og (C).
Jeg har bedt  

 Sundhedsministeriet underrette mig om svaret til (A), men jeg foretager mig  

 ikke mere i sagen medmindre (A) skriver til mig på ny efter at  

 Sundhedsministeriet har truffet ny afgørelse i sagen. I brev af 22. august 2000  

 skrev Sundhedsministeriet følgende til mig:
 Folketingets Ombudsmand har  

 med brev af 6. marts 2000 fremsendt Ombudsmandens afgørelse i ovennævnte sag.  

 Ombudsmanden har heri tilkendegivet, at Ombudsmanden ikke med tilstrækkelig  

 sikkerhed har kunnet fastslå, at Sundhedsministeriet samtidig med  

 udarbejdelsen  

 af ministeriets udtalelse til Ombudsmanden har foretaget en gennemgang af den  

 dokumentation, der er søgt aktindsigt i.
 Ombudsmanden har på den  

 baggrund anmodet Sundhedsministeriet om at genoptage sagens behandling med  

 henblik på at gennemgå sagens akter og vurdere, om (A) kan meddeles  

 aktindsigt  

 i flere oplysninger.
Sundhedsministeriet skal i  

 den forbindelse oplyse, at ministeriet i forbindelse med udarbejdelsen af  

 ministeriets udtalelse til Ombudsmanden af 3. marts 1999 foretog en  

 gennemgang  

 af den dokumentation, hvori der var søgt aktindsigt, om end dette ikke  

 udtrykkeligt er anført i ministeriets udtalelse.
At sundhedsministeriet i sin  

 udtalelse i relation til spørgsmålet om udlevering af offentliggjorte  

 artikler  

 alene henviser til en gannemgang af sagens korrespondance og ikke  

 sagens  

 underliggende akter skyldes, at det alene ved en gennemgang af  

 korrespondancen  

  og ikke af dokumentationen  var muligt at afgøre, hvorvidt de i  

 dokumentationen værende offentliggjorte artikler tidligere havde været  

 udleveret (jf.
Ombudsmandens afgørelse af 6. marts 2000 side 10, afsnit 2).
 Sundhedsministeriet har som  

 en følge af Ombudsmandens opfordring på ny gennemgået dokumentationen, og det  

 er fortsat Sundhedsministeriets holdning, at alle oplysninger heri skal  

 undtages fra aktindsigt i medfør af offentlighedslovens § 12, stk. 1, nr. 2.  

 Sundhedsministeriet skal i den forbindelse henvise til begrundelserne angivet  

 i  

 Sundhedsministeriets afgørelse af 30. april 1998 og Sundhedsministeriets  

 udtalelse til Ombudsmanden af 3. marts 1999.
Det kan supplerende oplyses,  

 at langt størstedelen af dokumentationen består af forsøgsrapporter,  

 forsøgsprotokoller og hertil svarende dokumenter, dvs. dokumenter, der uden  

 at  

 have form af deciderede forsøgsrapporter eller -protokoller indeholder den  

 samme type oplysninger.
Herudover indeholder dokumentationen enkelte  

 dokumenter  

 angående selve sammensætningen af og fremstillingsprocessen for lægemidlerne.
 Sundhedsministeriet finder,  

 at oplysningerne i forsøgsrapporterne, -protokollerne og de hertil svarende  

 dokumenter skal undtages fra aktindsigt, jf. offentlighedslovens § 12, stk.  

 1,  

 nr. 2, da disse oplysninger angiver detaljer om forsøgenes opbygning og  

 design  

 herunder undersøgelsesparametre, udvælgelseskriterier for patienter,  

 effektkriterier, opsætning af forsøgsresultaterne og behandling heraf og  

 lign.  

 Forsøgsrapporterne og -protokollerne indeholder desuden i et vist omfang  

 oplysninger om selve produktets sammensætning og fremstillingen heraf.
 Sundhedsministeriet  

 vurderer, at en udlevering af oplysningerne i rapporterne og protokollerne  

 vil  

 kunne påføre lægemiddelfirmaerne økonomisk skade af væsentlig betydning, da  

 oplysningerne vil kunne anvendes af konkurrerende lægemiddelvirksomheder til  

 udvikling af tilsvarende produkter eller til tilrettelæggelse og udførelse af  

 tilsvarende forsøg til påvisning af lignende produkters sikkerhed og effekt.  

 Originalproducenterne (D) og (B) mister dermed værdifulde konkurrencefordele.
Sundhedsministeriet har i  

 denne forbindelse bl.a. lagt vægt på, at advokat (E) i sit brev af 31.  

 oktober  

 1997 til Lægemiddelstyrelsen på side 7 har oplyst, at det er meget vanskeligt  

 at designe kliniske undersøgelser, der præcist måler lægemidlers virkning på  

 forstyrrelser af centralnervesystemet.
Lægemiddelstyrelsen har overfor  

 Sundhedsministeriet bekræftet rigtigheden heraf. (E) har desuden oplyst, at  

 metoderne og designet af forsøgene, der er udviklet af lægemiddelfirmaets  

 forskere, ikke er alment kendte.
Enkelte oplysninger fra  

 forsider, oversigter, indholdsfortegnelser, deleark, fremsendelsesskrivelser  

 og  

 lignende såsom protokol- og forsøgsnumre, titelangivelser for forsøgene etc.  

 ville isoleret set kunne udleveres.
Disse oplysninger udgør imidlertid en  

 meget  

 lille del af dokumentationen, og Sundhedsministeriet har derfor fundet, at  

 det  

 ikke giver nogen mening at udlevere disse oplysninger  heller ikke  

 under  

 hensyn til offentlighedslovens § 12, stk.2  når der ikke i øvrigt  

 udleveres  

 oplysninger fra dokumenterne.
For så vidt angår  

 spørgsmålet om udlevering af investigatornavne fra forsøgsrapporterne, rejst  

 i  

 Ombudsmandens afgørelse af 6. marts 2000 side 12, afsnit 2, kan det oplyses,  

 at  

 Sundhedsministeriet har fundet, at disse oplysninger ikke bør udleveres fra  

 den  

 samlede kliniske dokumentation, da oplysningerne vil give konkurrerende  

 firmaer  

 indsigt i (B)s og (D)s samlede investigatorkorps, som disse  

 firmaer har  

 opbygget over lang tid.
Denne viden vil i betydeligt omfang lette de  

 konkurrerende  

 firmaers opsporing og rekruttering af investigatorer i forbindelse med  

 etablering og sammensætning af et investigatorkorps i forbindelse med  

 udvikling  

 af tilsvarende lægemidler.
Folketingets Ombudsmand  

 henleder i sit brev til Sundhedsministeriet af 6. marts 2000 opmærksomheden  

 på  

 at (B-x) er patentbeskyttet ifølge det af advokat (E) oplyste i dennes brev  

 af  

 31. oktober 1997 til Lægemiddelstyrelsen, og at akterne i ansøgningssagen  

 vedrørende patentet efter patentlovens § 22, stk. 1, skal være tilgængelige  

 for  

 enhver.
Ombudsmanden går derfor ud fra, at Sundhedsministeriet ved den  

 fornyede  

 behandling af sagen påser, at der ikke tilbageholdes oplysninger, der  

 eventuelt  

 er offentligt tilgængelige efter patentlovens § 22, stk. 1.
Dette forudsætter, at der  

 foretages en sammenligning af den dokumentation, der ligger til grund for  

 patentets udstedelse og den information, der er indeholdt i den kliniske  

 dokumentation, hvori der er søgt aktindsigt.
For at foretage denne  

 sammenligning er det påkrævet, at Sundhedsministeriet fra Patent- og  

 Varemærkestyrelsen indhenter patentansøgningen for (B-x) tillige med en  

 eventuel patentansøgning for D-x.
Retten til aktindsigt  

 antages i den forvaltningsretlige litteratur alene at omfatte de dokumenter,  

 der eksisterer i en sag, hvori der begæres aktindsigt.
Myndighederne er efter  

 reglerne om aktindsigt ikke forpligtet til at tilvejebringe oplysninger, som  

 ikke allerede foreligger i sagen.
Der henvises i den forbindelse til  

 Offentlighedsloven med kommentarer af John Vogter, 1998, side 118, samt  

 Forvaltningsret  

 af Hans Gammeltoft-Hansen, Jon Andersen, Kaj Larsen og Karsten Loiborg, 1994,  

 side 265.
I tråd hermed er det  

 Sundhedsministeriets opfattelse, at offentlighedslovens regler alene fordrer,  

 at aktindsigtsbegæringen afgøres på baggrund af en konkret vurdering af det  

 materiale, hvori der er søgt aktindsigt.
Sundhedsministeriet finder således  

 ikke, at der i aktindsigtsbegrebet kan siges at være indeholdt en  

 forpligtelse  

 for ministeriet til at søge oplysninger, der er tilgængelige hos andre  

 myndigheder, fremskaffet for at foretage denne vurdering.
De oplysninger, Patent- og  

 Varemærkestyrelsen ligger inde med, er efter det af styrelsen oplyste at  

 betragte som forretningshemmeligheder, og oplysningerne ville således efter  

 offentlighedsloven efter al sandsynlighed skulle undtages fra aktindsigt.  

 Oplysningerne er imidlertid i overensstemmelse med patentlovens formål   

 tildeling  

 af en eneret mod, at opfindelsen deles med almenheden  gjort  

 tilgængelige for  

 enhver efter patentloven.
Patentloven sætter således § 12, stk. 1, nr. 2, ud  

 af  

 spil i relation til oplysningerne i patentansøgningen.
Dette ses imidlertid  

 ikke at have nogen indflydelse på vurderingen efter offentlighedsloven af,  

 hvorvidt oplysningerne i den kliniske dokumentation er at betragte som  

 forretningshemmeligheder, hvis udlevering ville skade firmaet.
At lægemidlet er  

 patentbeskyttet i Danmark og en række andre lande betyder ikke, at  

 konkurrerende  

 firmaer ikke kan benytte oplysningerne, og at en udlevering af disse dermed  

 ikke vil kunne påføre originalproducenterne økonomisk skade.
Oplysningerne  

 vil  

 kunne benyttes til udvikling af tilsvarende lægemidler til markeder, hvor  

 originallægemidlet ikke er beskyttet i samme omfang som i Danmark.
 Sundhedsministeriet finder  

 således, at oplysningerne i den kliniske dokumentation efter  

 offentlighedsloven  

 skal vurderes uafhængigt af, hvad der måtte være tilgængeligt efter  

 patentloven.
 Det bemærkes, at såfremt  

 oplysninger som dem, der er indeholdt i den kliniske dokumentation, måtte  

 vise  

 sig at være tilgængelige hos andre myndigheder efter en anden lovgivning end  

 offentlighedsloven, må den, der begærer aktindsigt, søge disse oplysninger  

 udleveret derfra.
 Det må dog forventes, at de  

 oplysninger, der er indeholdt i patentansøgningen i alt væsentligt er  

 forskellige fra de oplysninger, der er indeholdt i den kliniske  

 dokumentation,  

 da akterne er indgivet til myndighederne med meget forskellige formål.
Den kliniske dokumentation  

 har til formål at godtgøre, at lægemidlet ikke har uforholdsmæssigt mange  

 eller  

 alvorlige bivirkninger i forhold til lægemidlets terapeutiske effekt.
Akterne  

 i  

 patentansøgningssagen har derimod til formål at påvise, at den kemiske  

 forbindelse er ny og patentbeskyttelsesværdig i forhold til allerede kendte  

 forbindelser.
 Sundhedsministeriet finder  

 sig på baggrund af ovenstående ikke forpligtet til at indhente  

 patentansøgningen  

 for (B-x) og en eventuel patentansøgning for (D-x) fra Patent- og  

 Varemærkestyrelsen.
For god ordens skyld skal  

 det oplyses, at Patent- og Varemærkestyrelsen har meddelt  

 Sundhedsministeriet,  

 at ministeriet i påkommende tilfælde skulle erlægge det sædvanlige gebyr for  

 en  

 søgning på de to lægemiddelnavne (D-x) og (B-x), hvilket koster 1.800 kr.  

 Desuden ville der skulle betales 3,25 kr. pr. side for kopier af akterne fra  

 patentansøgninger.
En patentansøgning for lægemidler er efter det af Patent-  

 og  

 Varemærkestyrelsen oplyste sædvanligvis ikke på under 100 A4 sider.
 Folketingets Ombudsmand har  

 anmodet Sundhedsministeriet om at tage udtrykkeligt stilling til (A)s  

 bemærkning i avisens brev af 18. marts 1998 til Sundhedsministeriet om det  

 paradoksale i, at oplysningerne om lægemidlet (C-x) alle blev frigivet, mens  

 de  

 tilsvarende oplysninger vedrørende (D-x) og (B-x) er blevet undtaget.
 Lægemiddelfirmaet (C), der  

 producerer (C-x), tilkendegav i breve af 7. juni 1996 og 24. april 1997 til  

 Lægemiddelstyrelsen i forbindelse med Lægemiddelstyrelsens høring af firmaet  

 i  

 anledning af en tilsvarende aktindsigtsbegæring, at firmaet ikke havde  

 indvendinger imod, at den kliniske dokumentation for (C-x) blev udleveret.  

 Lægemiddelstyrelsen fandt på denne baggrund ikke grundlag for at undtage  

 dokumentationen vedrørende (C-x) fra aktindsigt i medfør af  

 offentlighedslovens  

 § 12, stk. 1, nr. 2.
Lægemiddelfirmaerne (D) og  

 (B)s advokat (E) tilkendegav imidlertid, at  

 registreringsdokumentationen  

 vedrørende (D-x) og (B-x) indeholdt forretningshemmeligheder, der skulle  

 undtages  

 efter offentlighedslovens § 12, stk. 1, nr. 2. Lægemiddelstyrelsen foretog på  

 den baggrund en konkret vurdering af dokumentationen for disse lægemidler med  

 henblik på en eventuel udlevering af oplysninger herfra.
Denne vurdering  

 førte  

 til at disse to produkter blev undtaget fra aktindsigt.
 I brev af 6. oktober 2000  

 meddelte jeg A at jeg på baggrund af de principielle aspekter som  

 ministeriets  

 svar til mig rejste, havde besluttet at indlede en undersøgelse af sagen af  

 egen drift, jf. ombudsmandslovens § 17, stk. 1.
 NOTER:  

 (*)  

 FOB 1995, s. 283, og  

 FOB 1996, s. 314.
