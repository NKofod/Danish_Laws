Ifølge Retsplejelovens § 66 finder de om Dommere givne Forskrifter om, i  

 hvilke Tilfælde Dommeren skal eller kan vige sit Sæde, ogsaa Anvendelse paa  

 Domsmænd.
Som Følge heraf maa ingen medvirke som Domsmand i en Sag, naar  

 nogen at de i Retsplejelovens § 60 nævnte Omstændigheder foreligger.
Envidere  

 kan Parterne efter Retsplejelovens § 62 fremsætte Indsigelse mod en Domsmands  

 Habilitet, naar andre Omstændigheder foreligger, som er egnede til at vække  

 Tvivl om hans fuldstændige Upartiskhed.
Afgørelsen af Habilitetsspørgsmaalet  

 træffes af Retten, og Domsmændene deltager ikke i saadanne Afgørelser.
Justitsministeriet finder Anledning til at udtale, at Anklagemyndigheden,  

 naar den i Medfør af Retsplejelovens § 98 a modtager Meddelelse om, hvem der  

 er udtaget til Domsmænd i en Straffesag, ikke maa lade foretage Afhøringer  

 eller lignende Undersøglser med det Formaal at oplyse, om der for nogen af  

 Domsmændene foreligger Inhabilitetsgrunde.
Hvis Anklagemyndigheden ved eller  

 har Formodning om, at der for en Domsmand foreligger Inhabilitetsgrunde,  

 derunder at han ved sin Optræden har udvist en saadan personlig Fanatisme i  

 religiøs, politisk eller anden Henseende, at han efter Sagens særlige  

 Beskaffenhed skønnes uegnet til at medvirke som Domsmand i det foreliggende  

 Tilfælde, bør Anklagemyndigheden rette Henvendelse herom til Retten.  

 Spørsmaalet bør, jfr- Retsplejelovens § 63, saavidt muligt rejses før den  

 mundtlige Forhandlings Begyndelse og helst saa betids, at en eventuel  

 Udsættelse af Domsforhandlingen kan undgaas.
 Justitsministeriet, den 1. April 1938.
 Steincke.
 /Colov.
