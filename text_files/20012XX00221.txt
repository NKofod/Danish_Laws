Skriftlig fremsættelse (20. marts  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om social  

 service (Revision og udvidelse af ledsageordningen og udvidelse af adgangen  

 for fysisk handicappede til selv at vælge hjemmehjælper) (Lovforslag nr.
L 167).
 Forslaget indeholder 2 elementer: Dels en  

 videreførelse af ledsageordningen efter det 67. år samt  

 ophævelse af revisionsbestemmelsen om ordningen, dels en  

 ophævelse af aldersgrænsen på 67 år i adgangen for  

 fysisk og psykisk handicappede til selv at vælge  

 hjemmehjælper.
Lovforslagets første del indebærer, at  

 personer, der er visiteret til 15 timers ledsagelse om måneden, inden  

 de fylder 67 år, beholder retten til ledsagelse, efter at de fylder 67  

 år.
Forslaget indebærer en delvis ophævelse af  

 aldersgrænsen.
Samtidig foreslås det, at personer, der inden  

 lovens ikrafttræden mister eller har mistet retten til ledsagelse  

 på grund af aldersgrænsekriteriet på 67 år, får  

 ret til 15 timers ledsagelse om måneden.
Forslaget er en del af  

 regeringens finanslovsaftale med Dansk Folkeparti.
 Desuden foreslås det, at servicelovens § 148,  

 om revision af servicelovens §§ 31 og 78 - ledsageordningen  

 ophæves.
 Med ledsagelsen kan personer med betydelig og varigt  

 nedsat funktionsevne deltage i aktiviteter uden for hjemmet efter eget valg.  

 Formålet er at medvirke til normalisering og integration i samfundet af  

 disse personer.
 Det foreslås, at revisionsbestemmelsen  

 ophæves, da ordningen efter en indkøringsfase fungerer og kan  

 ses som et integreret led i den række af foranstaltninger, som det  

 offentlige stiller til rådighed for at øge handicappedes  

 muligheder for selvstændighed, valgfrihed og ansvar for egen  

 tilværelse.
Lovforslagets anden del indebærer en udvidelse af  

 adgangen for fysisk og psykisk handicappede til selv at vælge  

 hjemmehjælper, idet aldersgrænsen på 67 år i  

 servicelovens § 76, stk. 2, ophæves.
Efter bestemmelsen kan en  

 fysisk eller psykisk handicappet under 67 år med behov for mere end 20  

 timers hjemmehjælp om ugen vælge at få udbetalt et kontant  

 tilskud til hjælpen og derfor selv vælge hjælper.
Forslaget svarer til indholdet i folketingsbeslutning B 3,  

 fremsat af Kristeligt Folkeparti.
Regeringen var positivt stemt for  

 forslaget.
 Forslaget indgår som en del af regeringens  

 bestræbelser på at give de ældre flere valgmuligheder samt  

 en større grad af indflydelse på den hjælp, de får.  

 Med forslaget ønsker regeringen også at ophæve den  

 forskelsbehandling, der har været på grund af alder i muligheden  

 for selv at vælg hjemmehjælper.
 Lovforslaget skønnes at ville medføre en  

 offentlig merudgift på 17 mill. kr. ved fuld indfasning, der  

 finansieres via regeringens finanslovsaftale med Dansk Folkeparti.
 Med disse bemærkninger skal jeg indstille forslaget  

 til Folketingets velvillige behandling.
