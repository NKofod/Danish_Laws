Bekendtgørelse om ændring af bekendtgørelse om anvendelse af restprodukter, jord og sorteret bygge- og anlægsaffald § 1 I bekendtgørelse nr. 1672 af 15. december 2016 om anvendelse af restprodukter, jord og sorteret bygge- og anlægsaffald foretages følgende ændringer:
 1. Bilag 3 affattes som bilag 1 til denne bekendtgørelse.
§ 2 Bekendtgørelsen træder i kraft den 15. oktober 2021.
Miljøministeriet, den 4. oktober 2021 Lea Wermelin / Christian Bruhn Rieper Bilag 1 »Bilag 3 Sorteret bygge- og anlægsaffald forurenet med visse stoffer omfattet af bekendtgørelsen Ved sorteret bygge- og anlægsaffald forurenet med visse stoffer forstås:
 1) Sorteret PCB-holdigt bygge- og anlægsaffald, såfremt der er tale om:
 a) Sorteret bygge- og anlægsaffald, jf. § 2, nr. 11, litra a-d, der stammer fra byggearbejder omfattet af § 69 i bekendtgørelse om affald, og som efter eventuel rensning og inden nedrivning indeholdt maksimalt 2,0 mg PCBtotal/kg (målt ved kilden og i overfladen det sted, hvor koncentrationen vurderes at være højest).
 b) Sorteret bygge- og anlægsaffald, jf. § 2, nr. 11, litra a-d, der stammer fra et bygge- og anlægsarbejde omfattet af en tilladelse eller godkendelse efter miljøbeskyttelsesloven, som tillod eller godkendte anvendelse af bygge- og anlægsaffald med et indhold på maksimalt 2,0 mg PCBtotal/kg (målt ved kilden og i overfladen det sted, hvor koncentrationen vurderes at være højest).
