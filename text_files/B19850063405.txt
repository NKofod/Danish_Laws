 I henhold til § 17, stk. 2, og § 21, i lov nr. 293 af 21. juni 1985 om  

 beskæftigelsesmuligheder for unge m.v. fastsættes:
Beskæftigelsens formål og indhold § 1.  Ordningen har til formål dels at forbedre  

 beskæftigelsesmulighederne for unge ledige - herunder sikre dem en hurtig  

 indgang til en aktiv beskæftigelse på en normal arbejdsplads, og dels at  

 udvide den samlede beskæftigelse i samfundet.
§ 2.  Arbejdet skal tilbydes på en almindelig  

 arbejdsplads i en privat virksomhed på overenskomstmæssige løn- og  

 arbejdsvilkår.
Hvis arbejdet ikke er omfattet af kollektiv overenskomst, skal  

 der gives de løn- og arbejdsvilkår, som efter kollektiv overenskomst gælder  

 for ansatte uden støtte ved tilsvarende arbejde.
Ved støtte forstås ordninger  

 med beskæftigelsesfremmende formål.
Findes der ingen kollektiv overenskomst  

 for tilsvarende arbejde, ydes de sædvanlige løn- og arbejdsvilkår for det  

 pågældende arbejde.
Stk. 2.  Den enkelte ansættelse skal tilstræbes at være  

 af varig karakter og kan ikke være et midlertidigt vikarjob eller anden  

 kortvarig beskæftigelse.
Ansættelsen skal være egnet til at bibringe en  

 arbejdsmæssig optræning.
Der skal være et rimeligt forhold mellem antallet af  

 ansatte uden tilskud og ansatte med tilskud.
Stk. 3.  Arbejdstiden skal være overenskomst- eller  

 sædvanemæssig fuld arbejdstid.
Deltidsansættelse kan aftales, hvis den unge  

 er indforstået hermed.
 Ansættelse m.v.
 § 3.  Den, der ansættes i et arbejde med løntilskud  

 skal på ansættelsestidspunktet være: - under 25 år, - tilmeldt  

 arbejdsformidlingen som ledig i 3 måneder forud for ansættelsen.
 Stk. 2.  Arbejdsformidlingen skal på opfordring give  

 skriftlig dokumentation for den unges tilmelding til arbejdsformidlingen og  

 for ledighedsperioden.
Stk. 3.  Arbejdsformidlingen kan se bort fra kravet om 3  

 måneders ledighed, hvis den unge har haft kortvarig beskæftigelse i  

 ledighedsperioden eller deltaget i kursus eller uddannelse.
Den unge skal dog  

 være tilmeldt arbejdsformidlingen som ledig på ansættelsestidspunktet.
 Stk. 4.  Arbejdsformidlingen kan se bort fra både 3  

 måneders ledighedskravet efter stk. 3 og kravet om ledighed på  

 ansættelsestidspunktet i forbindelse med: - forudgående beskæftigelse på et  

 beskæftigelsesprojekt, - deltagelse i erhvervsforberedende kurser, -  

 deltagelse i særligt tilrettelagte vejledningskurser, - deltagelse på  

 produktionsskoler, - deltagelse i andre kurser tilrettelagt specielt for unge  

 ledige, - overstået barselsorlov og - afsluttet værnepligt.
 § 4.  Unge ledige må kun ansættes i arbejde med  

 løntilskud, hvis de er anvist eller henvist af arbejdsformidlingen eller en  

 anerkendt arbejdsløshedskasse, der har fået tilladelse hertil, jfr. dog § 5,  

 stk. 2.
 § 5.  Arbejdsformidlingen forhandler med kommunen om  

 hvilke grupper, der kan være behov for at tage særligt hensyn til ved  

 anvisning eller henvisning til arbejde med løntilskud.
Stk. 2.  Arbejdsformidlingen og kommunen kan aftale, at  

 kommunen henviser unge til ansættelse i godkendte løntilskudspladser uden  

 forudgående anvisning fra arbejdsformidlingen.
Når kommunen foretager en  

 sådan henvisning, skal arbejdsformidlingen underrettes herom inden  

 ansættelsens påbegyndelse.
§ 6.  Arbejdsforholdet kan efter aftale mellem den  

 ansatte og arbejdsgiveren og med kommunens godkendelse afbrydes uden løn i op  

 til 3 måneder.
En sådan periode kan f.eks. anvendes til deltagelse i et  

 kursus eller en uddannelse.
Tilskud § 7.  Den unges bopælskommune giver tilskud på 70 pct.  

 af højeste dagpenge pr. 1. oktober i det foregående år, jfr. § 47 i lov om  

 arbejdsformidling og arbejdsløshedsforsikring m.v., til den private  

 arbejdsgiver ved ansættelse af en ung ledig.
 Stk. 2.  Tilskuddet udgør dog for de unge under 18 år 65  

 pct. af tilskuddet efter stk. 1. Fylder de unge 18 år i tilskudsperioden, får  

 arbejdsgiveren tilskud efter stk. 1 i den resterende del af perioden.
Stk. 3.  Tilskuddet fastsættes for et kalenderår ad  

 gangen.
Det forventede tilskud for det kommende år vil blive foreløbigt  

 beregnet og bekendtgjort af arbejdsdirektoratet inden 1. juni året forud.
 Stk. 4.  Kommunen træffer den endelige administrative  

 afgørelse om ydelse af tilskud.
 § 8.  Tilskuddet gives normalt i en arbejdsperiode på  

 6 måneder svarende til 1040 timer.
 Stk. 2.  Perioden kan blive længere end 6 måneder, hvor  

 der f.eks. er indgået aftale om deltidsansættelse, ved afbrydelse efter  

 aftale, jfr. § 6, og ved sygdom eller barsel.
 Stk. 3.  Tilskuddet kan efter kommunens afgørelse gives  

 i op til 12 måneder, hvis den unge har været ledig i mere end 6 måneder forud  

 for ansættelsen.
 Stk. 4.  Afgørelse om tilskud i op til 12 måneder  

 træffes endeligt af kommunen.
 § 9.  Hvis et ansættelsesforhold ophører i løbet af  

 støtteperioden, skal arbejdsgiveren underrette arbejdsformidlingen og  

 kommunen herom med angivelse af årsagen til ophøret.
 Stk. 2.  Ved støtteperiodens ophør skal arbejdsgiveren  

 underrette arbejdsformidlingen og kommunen om, hvorvidt den unge fortsat er  

 ansat hos arbejdsgiveren.
§ 10.  Tilskuddet udbetales for den tid, den  

 pågældende modtager løn eller andre ydelser fra arbejdsgiveren uden samtidig  

 refusion heraf fra det offentlige efter reglerne om dagpenge m.v.
Støtten kan  

 ikke udbetales til den løn arbejdsgiveren eventuelt udbetaler på den 1.  

 sygedag (karensdag).
 Stk. 2.  Tilskuddet kan ikke overstige den udbetalte løn  

 inklusive værdien af eventuel kost og logi, eller den løn inklusive værdien  

 af eventuelt kost og logi, som unge ville være berettiget til, hvis  

 pågældende var ansat uden tilskud.
 Stk. 3.  Tilskuddet udbetales bagud i rater for perioder  

 på 3 måneder.
 § 11.  Hvis den unge uden at ophøre i arbejdet med  

 løntilskud flytter til en anden kommune, er det fraflytningskommunen, der  

 udbetaler tilskuddet til periodens ophør.
 Stk. 2.  Hvis den unge ansættes i et arbejde med  

 løntilskud i en anden kommune end bopælskommunen, er det bopælskommunen, der  

 udbetaler tilskuddet.
Fordeling af statstilskud § 12.  Kommunen betaler det fulde tilskud til  

 arbejdsgiveren og modtager 50 pct. refusion heraf fra staten inden for den på  

 finansloven fastsatte ramme.
 Stk. 2.  Hvis rammen er opbrugt kan kommunen finansiere  

 hele tilskuddet alene.
 Stk. 3.  Godkendte tilskud finansieres fuldt ud af  

 kommunen, hvis rammen er opbrugt i løbet af ydelsesperioden, jfr. § 7, stk.  

 4.
 § 13.  Arbejdsministeren fastsætter efter forhandling  

 med landsarbejdsnævnet og de kommunale organisationer regler om fordeling og  

 evt. omfordeling af det samlede statstilskud til kommunerne.
 Merbeskæftigelse m.v.
 § 14.  Ønsker en arbejdsgiver at ansætte unge ledige  

 med tilskud skal repræsentanter for de berørte ansatte på arbejdspladsen  

 orienteres herom.
§ 15.  Ansættelse af unge ledige skal medføre en  

 nettoudvidelse af antallet af ansatte hos vedkommende arbejdsgiver.
Ved  

 nettoudvidelse forstås merbeskæftigelse i forhold til virksomhedens normale  

 beskæftigelse.
Stk. 2.  Ved afgørelsen af, om der foreligger  

 nettoudvidelse, jfr. stk. 1, indgår en bedømmelse af, om der i direkte  

 tilknytning hertil foretages afskedigelser af ansatte medarbejdere uden  

 tilskud i tilsvarende stillinger.
Tilskuddet kan heller ikke ydes ved  

 ansættelse i en stilling, der er blevet ledig i forbindelse med en nylig  

 afskedigelse af en medarbejder uden støtte.
 Stk. 3.  Tilskud kan ikke ydes ved ansættelse af unge,  

 hvor der er etableret eller aftalt arbejdsfordeling.
 Stk. 4.  Hvis der opstår behov for indskrænkning af  

 arbejdsstyrken i en virksomhed, hvor der er ansat unge ledige med tilskud,  

 skal arbejdsgiveren optage drøftelse herom med repræsentanter for de ansatte.
 Stk. 5.  Arbejdsformidlingen træffer den endelige  

 administrative afgørelse af, om betingelsen efter stk. 3 er opfyldt.
§ 16.  Betingelsen om merbeskæftigelse påses af  

 virksomheden og dens ansatte i fællesskab.
Til brug herfor giver  

 arbejdsgiveren repræsentanter for de ansatte alle nødvendige oplysninger.  

 Arbejdsgiveren underretter repræsentanter for de berørte ansatte om, fra  

 hvilken dato en ung med tilskud er ansat i virksomheden.
Stk. 2.  På ansættelsesområder, der er omfattet af en  

 kollektiv overenskomst, afgøres uenighed om betingelsen om merbeskæftigelse  

 efter de gældende fagretlige regler om mægling og eventuel voldgift ved  

 uenighed af faglig karakter.
Arbejdsformidlingen underrettes af parterne om  

 udfaldet af den fagretlige behandling.
Stk. 3.  For arbejdsgivere, der ikke er omfattet af  

 kollektiv overenskomst, afgør arbejdsformidlingen administrativt endeligt, om  

 betingelsen om merbeskæftigelse er opfyldt.
Opgørelsen foretages på grundlag  

 af reglerne i kapitel 5 a om varsling m.v. i forbindelse med afskedigelser af  

 større omfang i lov om arbejdsformidling og arbejdsløshedsforsikring m.v. og  

 regler udstedt med hjemmel heri.
Arbejdsdirektøren kan fastsætte nærmere  

 regler.
 § 17.  Det skal af arbejdsgiverens ansøgning til  

 arbejdsformidlingen fremgå: 1) om ansættelsesområdet er omfattet af en  

 kollektiv overenskomst, 2) at repræsentanter for de ansatte er blevet  

 orienteret om ansøgningen, 3) om der er enighed om, at betingelsen om  

 merbeskæftigelse er opfyldt.
 Hvis den private virksomhed ikke er omfattet af kollektiv overenskomst,  

 skal endvidere fremgå: 4) de ansattes synspunkter, hvis der ikke er enighed  

 om, at merbeskæftigelsesbetingelsen er opfyldt.
 Administration m.v.
 § 18.  Arbejdsformidlingen varetager administrationen  

 af reglerne i denne bekendtgørelse, Undtaget herfra er §§ 6-8 og 10-11.  

 Kommunerne varetager administrationen efter disse bestemmelser.
 Stk. 2.  Hvis der er indgået en aftale mellem  

 arbejdsformidlingen og kommunen om kommunens henvisning til ansættelse af  

 unge uden forudgående anvisning fra formidlingen, jfr. § 5, stk. 2, varetager  

 kommunen desuden administrationen af § 3, stk. 1.
 Stk. 3.  Arbejdsdirektøren kan fastsætte nærmere regler  

 om indberetning til arbejdsformidlingen om løntilskud.
 Misbrug m.v.
 § 19.  Arbejdsformidlingen kan fratage en arbejdsgiver  

 retten til at ansætte unge med løntilskud, hvis arbejdsgiveren ikke  

 overholder bestemmelserne i denne bekendtgørelse.
 Stk. 2.  Arbejdsformidlingen underretter kommunen om  

 arbejdsgivere, som er frataget retten til løntilskud.
 Stk. 3.  Arbejdsdirektøren kan bestemme, at tilskud ikke  

 kan udbetales, eller at tilskud skal tilbagebetales, hvis: 1) arbejdsgiveren  

 har afgivet urigtig erklæring om forhold, som er af betydning for at opnå ret  

 til at ansætte unge med løntilskud eller bevare retten hertil, eller 2)  

 arbejdsgiveren forsætligt har fortiet forhold, som har samme betydning som  

 nævnt i nr. 1).
 Stk. 4.  Sager efter stk. 3, der ikke er rejst på  

 kommunens anmodning, orienterer arbejdsdirektøren kommunen om.
Klage § 20.  Arbejdsformidlingens afgørelser kan, medmindre  

 andet er bestemt, indbringes for arbejdsdirektøren inden 4 uger efter, at  

 klageren har fået meddelelse om afgørelsen.
Arbejdsdirektøren kan se bort fra  

 overskridelse af klagefristen, når der er en særlig grund til det.
 Stk. 2.  Arbejdsdirektørens afgørelse efter stk. 1 kan  

 ikke indbringes for anden administrativ myndighed.
 Stk. 3.  Arbejdsministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren op til nærmere undersøgelse og afgørelse.
 § 21.  Kommunen træffer i alle tilfælde afgørelse  

 efter §§ 6-8 og 10-11. Når der er indgået aftale efter § 5,stk. 2, træffer  

 kommunen afgørelse efter § 3,stk. 1.
 Stk. 2.  Kommunens afgørelse efter § 3, stk. 1 kan  

 indbringes for arbejdsdirektøren inden 4 uger efter, at klageren har fået  

 meddelelse om afgørelsen.
 Stk. 3.  Arbejdsdirektørens afgørelse efter stk. 2 kan  

 ikke indbringes for anden administrativ myndighed.
 Stk. 4.  Arbejdsministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren op til nærmere undersøgelse og afgørelse.
Ikrafttrædelses- og overgangsbestemmelser § 22.  Bekendtgørelsen træder i kraft den 1. januar  

 1986.
 Stk. 2.  De ansættelser med løntilskud, der er godkendt  

 af bopælskommunen før den 1. januar 1986 efter regler, der er fastsat med  

 hjemmel i § 4, stk. 2, i lovbekendtgørelse nr. 349 af 28. juni 1984 om  

 ekstraordinære beskæftigelsesfremmende foranstaltninger i kommuner og  

 amtskommuner, kan føres videre efter de hidtidige regler.
