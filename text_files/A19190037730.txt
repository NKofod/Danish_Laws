 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til, efterhaanden som de i  

 Henhold til § 2 i Lov Nr. 84 af 11. Maj 1897 om Telegrafer og Telefoner  

 udfærdigede Telefonkoncessioner udløber, at udfærdige nye Koncessioner under  

 Iagttagelse af følgende Bestemmelser:
a.
De nye Koncessioner kan omfatte et eller flere af de tidligere  

 koncessionerede Omraader samt saadanne Omraader, hvor Staten hidtil har  

 anlagt og drevet Telefoner til Besørgelse af den lokale Trafik.
I sidstnævnte  

 Fald overdrages Statens Anlæg ikke Koncessionshaveren til Ejendom, men  

 bortforpagtes til denne i det Omfang og paa de Vilkaar, som fastsættes af  

 Ministeren for offentlige Arbejder.
b.
De nye Koncessioner skal gælde for et Tidsrum af 20 Aar, efter hvilket  

 Tidsrum Udløb det skal forbeholdes Staten at overtage Koncessionshavernes  

 Ejendele paa nærmere i Koncessionerne fastsatte Vilkaar.
Det kan derhos i  

 Koncessionerne bestemmes, at de, hvis saadan Overtagelse ikke finder Sted i  

 fuld Udstrækning, uden videre faar Gyldighed i yderligere 5-aarige Perioder,  

 indtil fuldstændig Statsovertagelse maatte finde Sted.
c.
Der skal i Koncessionerne, forsaavidt disse udstedes til  

 Aktieselskaber, forbeholdes Staten Adgang til at deltage i alle  

 Kapitaludvidelser, derunder Laan, med mindst Halvdelen paa Vilkaar, der  

 stiller Staten lige saa gunstigt som private Indskydere af Kapital.
d.
Der skal forbeholdes Staten Adgang til at føre indgaaende Tilsyn saavel  

 med Koncessionshavernes Anlæg og disses Drift som med den forretningsmæssige  

 Ledelse af deres Virksomheder efter derom af Ministeren for offentlige  

 Arbejder fastsatte Regler.
Udgifterne ved Tilsynet godtgøres Staten af  

 Koncessionshaverne.
e.
Det forbeholdes Ministeren for offentlige Arbejder samtidig med de nye  

 Koncessioners Udfærdigelse af fastsætte Maksimaltakstbestemmelser til at  

 gælde, indtil de af Staten eller Koncessionshaveren opsiges til Revision.  

 Bedømmelsen af saadanne Opsigelsers Gyldighed kan overlades et af Ministeren  

 nedsat Nævn, men den endelige Udfærdigelse af nye reviderede  

 Maksimaltakstbestemmelser skal være forbeholdt Ministeren.
f.
Udover de ved Loven hjemlede Erstatninger for Grundafstaaelser, Skade  

 og Ulemper svarer Koncessionshaverne ingen Afgift til Stat eller Kommune for  

 de dem ved Koncessionerne tillagte særlige Rettigheder.
g.
Koncessionshaverne skal være forpligtede til Samarbejde med Statens  

 Telegraf- og Telefonvæsen og med andre private Telefonanlæg i det Omfang og  

 paa de Vilkaar, som bestemmes af Ministeren for offentlige Arbejder.
h.
For de Obligationer, Aktier, Andelsbeviser og lignende, der af  

 Koncesssionshaverne udfærdiges til Staten, kan der tilstaas Stempelfrihed.
§ 2 Ministeren for offentlige Arbejder bemyndiges til, efter de i § 6 i Lov  

 Nr. 84 af 11. maj 1897 om Telegrafer og Telefoner indeholdte Regler, at  

 erhverve for Staten eller for Koncessionshaveren i det paagældende Omraade de  

 stedlige Telefonanlæg, der endnu bestaar indenfor de koncessionerede  

 Telefonselskabers Omraader med eller uden den i samme Lovs § 4 foreskrevne  

 Anerkendelse.
§ 3 Telegrambesørgelse gennem Telefon maa kun i det Omfang og paa de Vilkaar,  

 som bestemmes af Ministeren for offentlige Arbejder, ske ved andre end  

 Staten.
Overtrædelse heraf straffes med Statskassen tilfaldende Bøder paa  

 indtil 1 000 Kr.; Sager herom behandles som offentlige Politisager.
Det kan ved kongelig Anordning bestemmes, hvad der forstaas ved Telegrambesørgelse gennem Telefon.
§ 4 Denne Lov angaar ikke det jyske Telefonomraade, hvis Forhold vil være at  

 ordne ved særlig Lov.
 Hvorefter alle vedkommende sig have at rette.
 Givet paa Amalienborg, den 30te Juni  

 1919.
 Under Vor Kongelige Haand og Segl.
 Christian R.
(L.
S.) /Hassing Jørgensen.
(* 1) Udfærdiget gennem Ministeriet for offentlige Arbejder.
Se  

 Rigsdagstidende for 1918-19: Folket.
Tid.
Sp. 4202, 4264, 5817, 5837; Landst.  

 Tid.
Sp. 2190, 2218, 2253; Till.
A.
Sp. 4907; Till.
B.
Sp. 3951; Till.
C.
Sp.  

 1587, 1653.
