Cirkulærskrivelse  

 om cirkulære om ændring af cirkulære om oprettelse af stillinger som kordegn  

 og  

 om oprettelse af stillinger som kordegneassistent (Til stiftsøvrighederne) Hermed udsendes Kirkeministeriets cirkulære af 1.marts 2003  

 om ændring af Kirkeministeriets cirkulære af 12. januar 1998 om oprettelse af  

 stillinger som kordegn og om oprettelse af stillinger som kordegneassistent.
 Cirkulæret har været forhandlet med Danmarks  

 Kordegneforening, Landsforeningen af Menighedsrådsmedlemmer, Danmarks  

 Provsteforening  

 og Den danske Præsteforening.
 Cirkulæret bedes bekendtgjort for stiftets menighedsråd,  

 provstiudvalg og provstirevisorer.
 Ændringen af § 12, stk. 1, betyder, at menighedsrådet kan  

 beslutte, at kordegnekontoret er lukket en af ugens fem første hverdage.  

 Menighedsrådet får herved mulighed for en mere smidig arbejdstilrettelæggelse  

 og dermed begrænsning af behovet for vikarer, idet der åbnes mulighed for at  

 det aftales, at de ansatte ved kirken holder fridag samme dag.
 Det er frivilligt for menighedsrådet, om det ønsker at  

 benytte denne mulighed.
