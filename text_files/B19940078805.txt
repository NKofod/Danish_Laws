 I henhold til § 1 i lov nr. 1137 af 22. december 1993 om  

 sundhedspersonalets videreuddannelse m.v. fastsættes:
Uddannelsens formål og struktur § 1.  Uddannelsen omfatter:
 Stk. 2.  Uddannelsens formål er, at den studerende  

 gennem videregående studier i teori og praksis bliver i stand til at:
 § 2.  Det jordemoderfaglige diplomstudium er en  

 overbygningsuddannelse på jordemoderuddannelsen.
Stk. 2.  Uddannelsen er tilrettelagt som et teoretisk og  

 praktisk studium.
Den normerede studietid er 1 år (2 semestre).
 § 3.  Uddannelsen finder sted ved Danmarks  

 Sygeplejerskehøjskole ved Aarhus Universitet.
Adgangsbetingelser § 4.  Ved Det jordemoderfaglige diplomstudium kan  

 optages ansøgere, der har dansk autorisation som jordemoder samt har arbejdet  

 3 år som jordemoder i Danmark, andet nordisk land eller EU-land, svarende til  

 3 års heltidsansættelse.
 Stk. 2.  Danmarks Sygeplejerskehøjskole kan i særlige  

 tilfælde og efter individuel bedømmelse give dispensation fra en  

 adgangsbetingelse, som nævnt i § 4, stk. 1, forudsat der foreligger en  

 begrundet dispensationsansøgning.
Uddannelsens indhold § 5.  Uddannelsen er opdelt i 2 semestre.
Stk. 2.  På 1. semester undervises i jordemoderfaglig  

 teori og metode og fortsat udvikling i jordemoderfaget.
Undervisningen  

 omfatter:
 Stk. 3.  På 2. semester undervises i følgende:
Bedømmelse § 6.  De kvalifikationer, der er erhvervet ved  

 uddannelsen, dokumenteres ved obligatoriske opgaver og ved prøver.
 § 7.  Prøverne er interne eller eksterne.
 Stk. 2.  Interne prøver bedømmes af eksaminator(er),  

 eller eksaminator(erne) og en eller flere censorer blandt lærerne ved  

 institutionen.
 Stk. 3.  Eksterne prøver bedømmes af eksaminator(erne),  

 og en eller flere censorer, der er beskikket af Sundhedsministeriet.
Stk. 4.  Bedømmelsen ved interne og eksterne prøver  

 udtrykkes ved bedømmelsen bestået/ikke bestået, eller ved en karakter i  

 13-skalaen, jf.
Undervisningsministeriets bestemmelser herom.
 Stk. 5.  Mere end halvdelen af prøverne ved uddannelsen  

 skal bedømmes efter 13-skalaen.
§ 8.  Ved bedømmelsen af den afsluttende prøve  

 anvendes ekstern censur.
Afhandlingen bedømmes efter 13-skalaen.
 § 9.  En studerende kan højst indstille sig til samme  

 prøve 3 gange.
Stk. 2.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig.
 Stk. 3.  En studerende kan ikke indstille sig til  

 afsluttende prøve i 2. semester, før forudgående prøver i 1. semester er  

 bestået.
 Stk. 4.  Beståede prøver kan ikke tages om.
 Stk. 5.  Danmarks Sygeplejerskehøjskole kan tillade  

 indstilling en 4. gang, hvis det findes begrundet i særlige forhold.
 Stk. 6.  Tredie og fjerde gang en studerende indstiller  

 sig til en intern prøve, kan den studerende forlange, at der medvirker en  

 ministerielt beskikket censor.
 § 10.  Regler om behandling af eksamensklager og anker  

 er fastsat i bekendtgørelse om behandling af eksamensklager ved Danmarks  

 Sygeplejerskehøjskole ved Aarhus Universitet.
 § 11.  Regler vedrørende censorer er fastsat i  

 bekendtgørelse om censorerinstitutionen ved Danmarks Sygeplejerskehøjskole  

 ved Aarhus Universitet.
Andre bestemmelser § 12.  Den, der har gennemført Det jordemoderfaglige  

 diplomstudium, har ret til at anvende betegnelsen JD.
 Stk. 2.  Danmarks Sygeplejerskehøjskole udsteder bevis  

 herfor med angivelse af: Jordemoderfaglig diplomeksamen i uddannelse og  

 ledelse.
 Stk. 3.  Beviset skal indeholde en beskrivelse af den  

 konkrete uddannelse, dens sammensætning og karakter for beståede prøver.
 Stk. 4.  Studerende, der forlader uddannelsen uden at  

 have bestået den afsluttende eksamen, har ret til at få attestation for  

 beståede prøver eller attestation for deltagelse i undervisningen.
§ 13.  Danmarks Sygeplejerskehøjskole udarbejder de  

 nærmere regler om uddannelsen i en studieordning inden for bekendtgørelsens  

 rammer.
Studieordningen skal godkendes af Sundhedsministeriet.
 Stk. 2.  Studieordningen skal indeholde:
 Stk. 3.  Studieordningen og ændringer heraf træder i  

 kraft ved et semesters begyndelse.
 § 14.  Danmarks Sygeplejerskehøjskole kan i det  

 enkelte tilfælde eller ved almindelige bestemmelser godkende, at  

 gennemførte/beståede uddannelseselementer fra en anden dansk eller udenlandsk  

 videregående uddannelsesinstitution træder i stedet for uddannelseselementer,  

 der er omfattet af denne bekendtgørelse.
§ 15.  Sundhedsministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 § 16.  Sundhedsministeriet kan tillade Danmarks  

 Sygeplejerskehøjskole at dispensere fra bekendtgørelsen indenfor nærmere  

 angivne rammer.
 § 17.  Sundhedsministeriet kan dispensere fra  

 bekendtgørelsens bestemmelser, når det findes begrundet i særlige forhold.
 § 18.  Klager over Danmarks Sygeplejerskehøjskoles  

 afgørelser i henhold til denne bekendtgørelse indgives til Danmarks  

 Sygeplejerskehøjskole.
 Stk. 2.  Hvis en klage ikke tages til følge, og klageren  

 fastholder klagen, videresender Danmarks Sygeplejerskehøjskole klagen -  

 bilagt en udtalelse - til Sundhedsministeriet.
 Stk. 3.  Ministeriets afgørelse i sagen er endelig.
 Stk. 4.  Fristen for indgivelse af klager er 4 uger fra  

 den dag, afgørelsen er meddelt den pågældende.
Ikrafttræden § 19.  Bekendtgørelsen har virkning fra 1. september  

 1994. Bekendtgørelsen træder i kraft den 15. september 1994.
