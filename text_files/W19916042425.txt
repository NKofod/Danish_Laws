 Ankenævnet stadfæstede Direktoratets afgørelse, hvorefter ansøgning om  

 registrering af mønster for en beskyttelseshandske til engangsbrug blev  

 afslået, fordi handsken ikke adskilte sig væsentligt fra et tidligere  

 registreret mønster.
År 1990, den afsagde Patentankenævnet Grønning-Nielsen, Hans Chr.
Thomsen, Gulmann) følgende KENDELSE Den 27. maj 1987 indgav klageren ansøgning om registrering af mønster for  

 en beskyttelseshandske til engangsbrug.
Direktoratet fandt ved skrivelse af 7. april 1988 mønsteret uegnet til  

 registrering, da det ikke skønnedes at adskille sig væsentligt fra et  

 mønster, der var registreret under nr.
MA 0168 1979.
 Hertil anførte klageren ved skrivelse af 4. august 1988:
»Vi skal anmode om, at afgørelsen optages til fornyet overvejelse.  

 Der er tale om en handske, der er udviklet efter et helt nyt princip, hvilket  

 også har givet den et væsentligt andet udseende end tidligere kendte  

 handsker.
Handsken er udviklet således, at den har en forbedret pasform.
Den  

 ansøgte handske har et væsentligt anderledes indbyrdes forhold mellem  

 placeringen af fingre, håndrod og manchet end det er sædvanligt for handsker  

 af denne type.
Det vil bemærkes, at afstanden mellem pegefingeren og  

 tommelfingeren er meget større end på det tidligere registrerede mønster.
Et  

 andet væsentligt træk ved det ansøgte mønster er fingrenes  

 »ballonform«, hvilket vil sige, at fingrene er smallere ved roden  

 end på midten.
Dette medfører også, at der mellem roden af til hinanden  

 grænsende fingre er udformet en halvcirkelformet kant, hvilket adskiller  

 dette mønster væsentligt fra andre handsker.
Eksempelvis har fingrene på det  

 tidligere registrerede mønster i hovedsagen rette, skrå sidekanter uden noget  

 større mellemrum mellem fingrene ved fingerroden, og fingrene ved det kendte  

 mønster har således ikke den karakteristiske »ballonform«.
Det  

 ansøgte mønster har også en indskæring i manchetdelen modsat tommelfingeren,  

 hvilket også er medvirkende til at give handsken et karakteristisk udseende  

 og i øvrigt betyder, at handsken sidder væsentligt bedre fast på hånden end  

 traditionelle engangshandsker.
Endelig har mønsteret en forholdsvis lang  

 handskemanchet, hvorimod det modholdte registrerede mønster har en kort  

 manchet.
 Af det ovenfor anførte fremgår det, at de to mønstre adskiller sig  

 tilstrækkeligt fra hinanden til, at det nye mønster bør kunne registreres.  

 Såfremt direktoratet skulle fastholde, at det tidligere registrerede mønster  

 for en handske er foregribende for registrering af det nu ansøgte mønster,  

 ville det medføre, at der ved registrering af det tidligere mønster i  

 realiteten er opnået en eneret til at fremstille plastichandsker af to  

 sammensvejsede plastfolier, hvilket ikke har været tanken bag mønsterloven,  

 jfr. f.eks. side 61-62 i Betænkning vedrørende en ny dansk lov om mønstre.  

 Begge de to mønstre må nødvendigvis som enhver anden handske have fem fingre  

 og en handskemanchet, men derudover afviger det ansøgte mønster fra det  

 registrerede mønster på næsten alle de punkter, hvor det er muligt.
 Vi skal anmode om, at vareangivelsen ændres fra en beskyttelseshandske til  

 engangsbrug til: En beskyttelseshandske, idet handsken vil kunne bruges flere  

 gange'.
 Den 5. maj 1989 afslog direktoratet ansøgningen med følgende begrundelse:
»Efter fornyet overvejelse finder direktoratet ikke, at de af Dem  

 påpegede forskelle er tilstrækkelige til, at Deres mønster kan anses at  

 adskille sig væsentligt fra det under nr.
MR 0536 1980 registrerede mønster.  

 Direktoratet finder derfor stadig, at det ansøgte mønster er uegnet til  

 registrering«.
 Denne afgørelse har klageren i skrivelse af 5. juli 1989 indbragt for  

 ankenævnet med påstand om, at det ansøgte mønster adskiller sig  

 tilstrækkeligt fra det modholdte mønster til at kunne registreres.
 I skrivelse af 6. november 1989 har klageren anført:
»Vi påstår, at der skal bortses fra den af Patentdirektoratet  

 fremdragne registrering nr. 536-1980, idet vi anser det ansøgte mønster for  

 at adskille sig væsentligt fra den anførte registrering.
Mønsteret bør derfor  

 hjemvises til bekendtgørelse i Dansk Mønstertidende.
Det ansøgte mønster for en beskyttelseshandske adskiller sig væsentligt  

 fra den fremdragne registrering nr. 536-1980 ved en række karakteristiske  

 forskelle.
En række af disse forskelle er tegnet ind på bilag 1A.
Som bilag  

 1B vedlægger vi i øvrigt en fotokopi af mønster nr. 0536-1980, hvor handsken  

 er forstørret op til en størrelse næsten svarende til det ansøgte mønster.
1: Ballonfaconen på fingrene, der medfører, at handskefingrene er tykkere  

 et stykke oppe på fingeren end ved roden.
Dette fremgår tydeligt ved  

 indtegningen på bilag 1 under nr. 1.
 2: Buen ved roden mellem tommelfinger og pegefinger er uforholdsmæssig  

 stor.
 3: Handsken er indsnævret ved bunden af lillefingeren, hvilket medfører,  

 at handsken sidder tættere på hånden og giver dermed større bevægelsesfrihed.  

 Udseendemæssigt medfører det, at handsken får et smallere udseende.
4: Som det fremgår ved buen mærket 3., går handsken ikke direkte ud i en  

 lige linie, men har en forhøjning ved mærket 4., hvilket såvel synsmæssigt  

 som funktionsmæssigt er af betydning.
Hvor tommelfingeren går over i  

 sidefladen, er der også en karakteristisk stor bue, der medfører, at handsken  

 som anført under punkt 3 får et smallere udseende.
 5: Der er, set i relation til den fremdragne registrering, tale om en  

 handske med en lang manchet, medens den fremdragne registrering er forbillede  

 for en ganske kort handske.
 Som det fremgår under de anførte punkter, er der tale om et helt nyt  

 handskedesign, der er designet, således at handsken - uanset materialet -  

 sidder tæt på hånden og medfører, at den er behagelig at arbejde med, også i  

 mange timer ad gangen.
Designet af handsken er resultatet af omfattende arbejde og har krævet en  

 anseelig indsats.
Handsken er som anført designet således, at den SKAL passe  

 den enkelte bruger, hvorfor den findes i ikke mindre end otte forskellige  

 størrelser.
Vi vedlægger som bilag 2 en forklaring af den særlige handske,  

 artiklen hedder Better Gloves Against Epoxy and Other Chemicals.
 Vi vedlægger bilag 3A, 3B, 3C og 3D som dokumentation for, at der netop i  

 denne sag er tale om en stor indsats under anseeligt arbejde, fire ark, der  

 viser udviklingen fra prototype 1-4.
 Det må erindres, at der er tale om en handske, hvorfor synspunktet i  

 mønsterbetænkningen side 61, spalte 2 nederst, kan anvendes i dette tilfælde,  

 idet en handske har et givet udseende, og der skal være plads til fem fingre.  

 Som det fremgår af prototyperne 1-4, startede designeren også i dette  

 tilfælde med at designe en handske af relativ vanlig type, men udviklede  

 efterhånden et nyt design, hvor der ikke synes at være tvivl om, at dette  

 adskiller sig væsentligt fra den af direktoratet fremdragne registrering nr.  

 536-1980.
 Vi skal ganske kort kommentere de enkelte prototyper.
 Vi skal på ny henvise til Mønsterbetænkningen side 61, anden spalte,  

 hvorfra vi tillader os at citere:
»Under udvalgets arbejde har denne grundsætning spillet en så  

 fremherskende rolle, at man overvejede i lovteksten at anvende betegnelsen  

 »helhedsindtrykket« i forbindelse med formuleringen af  

 »forskelskravet«.
Man nåede imidlertid frem til ikke at anvende  

 denne term i lovteksten, idet man nærede ængstelse for, at den kunne vildlede  

 i visse særlige situationer.
Således kan f.eks. i visse tilfælde en  

 forandring forekomme ringe og derved have mindre indvirkning på  

 helhedsindtrykket, men dog være resultatet af et omfattende arbejde og have  

 krævet en anselig indsats.
De forandringer med hensyn til udseende, som  

 foreligger i visse tilfælde, kan åbenbart let iagttages af fagmanden inden  

 for området.
Eksempler herpå kan hentes fra bestikområdet, hvor temmelig små  

 forandringer, som normalt måske ikke umiddelbart ses af alle og enhver, skal  

 kunne være tilstrækkelig til at opfylde kravet om forskel'.
 Bortset fra at vi ikke i dette tilfælde mener, at der er tale om ringe  

 forandring set i relation til det af direktoratet fremdragne registrerede  

 mønster, bør dette mønster anses at adskille sig væsentligt fra registrering  

 nr. 536-1980, hvorfor mønsteret bør hjemvises til Patentdirektoratet til  

 bekendtgørelse i Dansk Mønstertidende.
 Vi vedlægger endelig til Patentankenævnets orientering et par eksemplarer  

 af en handske af den vanlige »engangshandsketype«, hvoraf det klart  

 fremgår, at den vanlige type nogenlunde svarer til det mønster, der er  

 registreret under nr. 536-1980, men adskiller sig væsentligt fra det nu  

 ansøgte mønster.
 Såfremt Patentankenævnet mod forventning ikke skulle komme til det  

 resultat, at det ansøgte mønster adskiller sig væsentligt fra den af  

 Patentdirektoratet fremdragne registrering nr. 536-1980, skal vi anmode om at  

 få mulighed for - gerne ved en mundtlig forhandling - at fremvise en lang  

 række eksemplarer på »engangshandsketypen«, således at det over for  

 Patentankenævnet kan vitterliggøres, at det ansøgte mønster netop adskiller  

 sig væsenligt fra, hvad der i øvrigt findes på markedet af  

 »engangshandsketyper«».
 Ankenævnet har behandlet sagen på sit møde den 24. januar 1991.
 For klageren mødte Henning Risvig Henriksen og ingniør Knud Erik Vingtoft,  

 som henholdt sig til den skriftlige klagebegrundelse.
 Nævnet fik forevist et eksemplar af den i sagen omhandlede  

 beskyttelseshandskr.
 Ankenævnet skal udtale:
Når det ansøgte mønster sammenligned med det under nr.
MR 0536 1980  

 registrerede mønster, findes der at være sådanne forskelle, at det ansøgte  

 ikke er forvekseligt med det modholdte.
Herefter bestemmes:
Det modholdte under nr.
MR 0536 1980 registredede mønster findes ikke til  

 hinder for registrering af det ansøgte mønster.
Grønning-Nielsen Hans Chr.
Thomsen J.
C.
Warnich-Hansen Udskriftens og fotokopiens rigtighed bekræftes.
 Patentankenævnet, den 11. april 1991.
Ankenævnet for Industriel Ejendomsret P.M.V.
 E.B.
