Tillægsbetænkning afgivet af  

 Udvalget for Fødevarer, Landbrug og Fiskeri den 24. juni 1998 Tillægsbetænkning over Forslag til lov om jordbrugets anvendelse af  

 gødning og om plantedække Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til fødevareministeren,  

 som denne har besvaret skriftligt.
 Der er af fødevareministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med de stillede ændringsforslag.
 Et mindretal (Dansk Folkepartis og Kristeligt Folkepartis  

 medlemmer af udvalget) indstiller lovforslaget til forkastelse, men vil  

 stemme for de stillede ændringsforslag.
 Et andet mindretal (Enhedslistens medlem af udvalget)  

 indstiller lovforslaget til forkastelse og vil redegøre for sin  

 stilling til de af fødevareministeren stillede ændringsforslag  

 ved 3. behandling.
Æ n d r i n g s f o r s l a g Af	fødevareministeren, tiltrådt af et  

 flertal (udvalget med undtagelse af EL) Til § 11 1)	Stk. 5 affattes således:
»Stk. 5. Ministeren for fødevarer, landbrug og fiskeri  

 fastsætter nærmere regler om opgørelse af virksomhedens  

 besætning, normer for det totale indhold af kvælstof i  

 husdyrgødning, korrektion af normer på grund af afvigelser i  

 ydelses- og produktionsniveau, indhold og udformning af aftaler m.v. om  

 overførsel af husdyrgødning samt fastsættelse af  

 virksomhedens ultimolager af kvælstof i husdyrgødning, herunder  

 at virksomheder, der udbringer husdyrgødning i perioden 1. august-30.  

 september, jf. § 4, 2. pkt., skal korrigere virksomhedens ultimolager  

 pr. 31. juli for den mængde kvælstof, der er udbragt i perioden  

 1. august-30. september.« Til § 14 2)	Stk. 1 affattes således:
»Virksomhedens forbrug af kvælstof i  

 handelsgødning beregnes som leverandørens angivelse af den  

 totale mængde af kvælstof i den handelsgødning, der er  

 leveret til virksomheden i planperioden indtil den 31. juli tillagt  

 planperiodens primolager og fratrukket planperiodens ultimolager af  

 kvælstof i handelsgødning.« 3)	I stk. 2 indsættes efter 2. pkt. som nyt  

 punktum:
»Ministeren kan herunder fastsætte regler om, at  

 virksomheder, der udbringer handelsgødning i perioden 1. august-30.  

 september, jf. § 4, 2. pkt., skal korrigere virksomhedens ultimolager  

 pr. 31. juli for den mængde kvælstof, der er udbragt i perioden  

 1. august-30. september.« Til § 15 4)	I stk. 3 ændres »den ordinære  

 planperiode« til: »planperioden«.
 5)	I stk. 4, 1. pkt., ændres »den  

 ordinære planperiode« til: »planperioden«.
Til § 16 6)	I stk. 1, 1. pkt., ændres »den  

 ordinære planperiode« til: »planperioden«.
B e m æ r k n i n g e r Til nr. 1 Ved ændringsforslaget præciseres, at  

 husdyrgødning udbragt i perioden 1. august-30. september til  

 afgrøder, der skal tilføres kvælstof efter den 31. juli,  

 men inden den 30. september, og som skal høstes eller afgræsses  

 inden den 31. december, henregnes til forbruget i planperioden ved at  

 foretage fradrag i virksomhedens ultimolager pr. 31. juli for den  

 mængde kvælstof, der er udbragt i perioden 1. august-30.  

 september.
Til nr. 2 Ved ændringen præciseres, at der ved  

 opgørelsen af virksomhedens forbrug af kvælstof i  

 handelsgødning skal tages udgangspunkt i den  

 gødningsmængde, som er leveret i perioden 1. august-31. juli med  

 tillæg og fradrag af henholdsvis primo- og ultimolager.
Til nr. 3 Ved ændringsforslaget præciseres, at  

 handelsgødning udbragt i perioden 1. august-30. september til  

 afgrøder, der skal tilføres kvælstof efter den 31. juli,  

 men inden den 30. september, og som skal høstes eller afgræsses  

 inden den 31. december, henregnes til forbruget i planperioden ved at  

 foretage fradrag i virksomhedens ultimolager pr. 31. juli for den  

 mængde kvælstof, der er udbragt i perioden 1. august-30.  

 september.
Til nr. 4-6 Der er tale om redaktionelle ændringer som  

 konsekvens af muligheden for at forlænge planperioden, jf. § 4, 2.  

 pkt.
Erling Christensen (S) Hugo Sørensen (S) Erik  

 Mortensen (S) Margot Torp (S) Jørn Jespersen (SF) fmd.
Kristen Touborg (SF) Annie  

 Lunde Hansen (CD) Vibeke Peschardt (RV) Keld Albrechtsen (EL) Christian  

 Mejdahl (V) Jens Kirk (V) Mariann Fischer Boel (V) Peter Hansen-Nord (V) Lene  

 Espersen (KF) nfmd.
Henning Grove (KF) Christian H.
Hansen (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
