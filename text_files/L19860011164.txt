 Den 20. juni 1986 undertegnedes i Kruså/Kupfermuhle en overenskomst mellem  

 Danmark og Forbundsrepublikken Tyskland om lettelse af passagen over den  

 fælles grænse.
 Overenskomsten har følgende ordlyd:
OVERENSKOMST MELLEM KONGERIGET DANMARKS REGERING OG FORBUNDSREPUBLIKKEN  

 TYSKLANDS REGERING OM LETTELSE AF PASSAGEN OVER DEN FÆLLES GRÆNSE Regeringerne for Kongeriget Danmark og Forbundsrepublikken Tyskland, der i  

 det følgende benævnes »parterne«, - som gennem en friere samfærdsel imellem de to stater tilstræber at  

 styrke solidariteten imellem deres befolkninger, - som ønsker, at den stadig snævrere sammenslutning imellem flere og flere  

 af folkene i Europa skal komme til udtryk i lettelse af kontrollen såvel ved  

 grænserne mellem EF-medlemsstaterne som ved grænserne mellem  

 EF-medlemsstaterne og de nordiske lande, - som er opmærksomme på, at de lettelser af grænsekontrollen for  

 statsborgere i de nordiske lande og i EF-medlemsstaterne, som er vedtaget i  

 denne aftale, ikke skal være til hinder for, at videregående lettelser bliver  

 besluttet inden for rammerne af De europæiske Fællesskaber, - som tager de fremskridt, der er gjort inden for EF, i betragtning  

 angående den frie bevægelighed for personer, varer og tjenesteydelser, - som er opmærksomme på de fremskridt, der er gjort inden for Norden med  

 henblik på at sikre den frie samfærdsel gennem indførelse af fuldstændig  

 pasfrihed og ved ophævelse af paskontrollen af nordiske statsborgere ved de  

 fællesnordiske grænser, - som henviser til grænsetrafikoverenskomsten af 30. juni 1956 mellem  

 Kongeriget Danmark og Forbundsrepublikken Tyskland, som ændret ved  

 tillægsoverenskomst af 16. marts 1959, - som henviser til overenskomsten af 9. juni 1965 mellem Kongeriget  

 Danmark og Forbundsrepublikken Tyskland om sammenlægning af  

 grænseekspeditionen og om etablering af fællesstationer eller  

 overgangsstationer ved den dansk-tyske grænse, - som henviser til protokol af 22. maj 1954 vedrørende fritagelse for  

 statsborgere i Danmark, Finland, Norge og Sverige for at være i besiddelse af  

 pas og opholdstilladelse under ophold i andet nordisk land end hjemlandet, - som henviser til overenskomst af 12. juli 1957 imellem Danmark, Finland,  

 Norge og Sverige om ophævelse af paskontrollen ved de fællesnordiske grænser,  

 som ændret ved overenskomst af 27. juli 1979, og som Island tillige har  

 tilsluttet sig den 24. september 1965, - som henviser til erklæringen fra Det europæiske Råds møde i  

 Fontainebleau den 25.-26. juni 1984 vedrørende afskaffelsen af politi- og  

 toldformaliteter ved grænserne inden for EF med hensyn til person- og  

 varetrafik, - som henviser til aftalen indgået i Saarbrucken den 13. juli 1984 mellem  

 Forbundsrepublikken Tyskland og Den franske Republik, - som henviser til aftalen indgået i Schengen den 14. juni 1985 mellem  

 Kongeriget Belgien, Forbundsrepublikken Tyskland, Den franske Republik,  

 Storhertugdømmet Luxembourg og Kongeriget Nederlandene, - som henviser til den fælles erklæring af 16. maj 1985 fra den danske  

 statsminister og den tyske forbundskansler om lettelse af passagen over den  

 dansk-tyske grænse, er blevet enige om følgende:
Forholdsregler på kort sigt Artikel 1 Fra nærværende aftales ikrafttræden vil formaliteterne for statsborgere i  

 EF-medlemsstaterne og for statsborgere i de nordiske lande ved den fælles  

 grænse imellem Kongeriget Danmark og Forbundsrepublikken Tyskland finde sted  

 i overensstemmelse med følgende bestemmelser.
Artikel 2 På persontrafikkens område udfører toldmyndighederne fra og med den 1.  

 juli 1986 som hovedregel en simpel, visuel kontrol af personvogne, der  

 passerer den fælles grænse med formindsket hastighed.
Kontrollen sker, uden  

 at disse køretøjer stoppes.
I det omfang de lokale forhold tillader det,  

 gælder dette også for personvogne ved færgeoverfart.
Toldmyndighederne kan dog ved stikprøver gennemføre en nærmere kontrol,  

 når de finder det hensigtsmæssigt.
Såfremt det er muligt, bør denne kontrol  

 ske uden for kørebanen, således at trafikken af køretøjer, der passerer  

 grænsen, ikke afbrydes.
 Politimyndighederne kan på tilsvarende måde, i det omfang de af den  

 pågældende stat bemyndiges hertil, afstå fra at foretage systematisk  

 paskontrol og i stedet udføre en simpel, visuel kontrol af personvogne, der  

 passerer den fælles grænse med nedsat hastighed, således at disse køretøjer  

 ikke stoppes.
Artikel 3 Med henblik på at lette den visuelle kontrol kan statsborgere i  

 EF-medlemsstaterne og statsborgere i de nordiske lande, der ønsker at passere  

 den dansk-tyske grænse i bil, på bilens forrude anbringe en grøn skive, der  

 måler mindst otte cm i diameter.
Denne skive er en erklæring om, at de  

 passerende overholder grænsepolitibestemmelserne, at de kun medfører varer  

 inden for de told- og afgiftsfri mængder og beløb samt at de overholder de  

 særlige indførselsbestemmelser.
Artikel 4 Parterne bestræber sig på mest muligt at forkorte den ventetid ved den  

 fælles grænse, der skyldes kontrol med den erhvervsmæsige persontransport ad  

 vej.
 De afstår derfor fra systematisk kontrol af kørselsdokumenter og  

 transporttilladelser for erhvervsmæssig transport af personer ad vej.
Artikel 5 Med henblik på særlig at lette grænsetrafikken for de EF-statsborgere og  

 de nordiske statsborgere, der er bosat i områder, der støder op til den  

 fælles grænse, træffer parterne de nødvendige forholdsregler til at ændre  

 grænsetrafikoverenskomsten af 30. juni 1956 mellem Kongeriget Danmark og  

 Forbundsrepublikken Tyskland om grænsepassage uden for de for den  

 internationale persontrafik tilladte grænseovergangssteder, således at de  

 pågældende personer herefter kan foretage grænsepassage som nævnt i  

 grænsetrafikoverenskomsten.
 De berørte personer kan kun nyde godt af disse fordele, såfremt de  

 medfører varer inden for de told- og afgiftsfri mængder og beløb samt  

 overholder de særlige indførselsbestemmelser.
Artikel 6 Med henblik på at lette kontrollen ved den fælles grænse og i betragtning  

 af de betydelige forskelle, der eksisterer imellem lovgivningerne i  

 Kongeriget Danmark og Forbundsrepublikken Tyskland, forpligter parterne sig  

 til på deres respektive territorier at føre en energisk kamp imod terrorisme  

 og imod ulovlig narkotikatrafik samt til en effektiv koordinering af deres  

 indsats på disse områder.
De vil desuden bestræbe sig på at drage flere  

 stater ind i dette samarbejde.
Artikel 7 Parterne styrker samarbejdet mellem deres told- og politimyndigheder især  

 i kampen mod kriminalitet og navnlig den ulovlige narkotika- og våbentrafik,  

 imod ulovlig indrejse og ophold samt imod skatte- og toldbedrageri og  

 smugleri.
Med henblik herpå og i overensstemmelse med deres interne  

 lovgivning bestræber parterne sig på at forbedre udvekslingen af  

 informationer samt at styrke denne udveksling hvad angår oplysninger, der for  

 den anden part kan være af interesse i kampen mod kriminalitet.
Artikel 8 Med henblik på at sikre det i artikel 6 og 7 nævnte samarbejde vil der i  

 det omfang det findes hensigtsmæssigt blive afholdt møder mellem parternes  

 kompetente myndigheder.
Artikel 9 For så vidt angår erhvervsmæssig international gods- og persontransport ad  

 vej giver parterne afkald på ved den fælles grænse systematisk at udføre  

 følgende former for kontrol:
- kontrol med køre- og hviletid (EF-rådsforordning nr. 543/69 af 25. marts  

 1969 vedrørende harmonisering af visse sociale bestemmelser inden for  

 vejtransportområdet og AETR (Den europæiske overenskomst om arbejde, der  

 udføres af det kørende personale i international vejtransport)), - kontrol med erhvervskøretøjers vægt og dimensioner.
Denne bestemmelse  

 forhindrer ikke, at der indføres automatiske vejningssystemer med henblik på  

 stikprøvevis vægtkontrol, - kontrol vedrørende køretøjernes tekniske tilstand.
 Der tages forholdsregler med det formål at undgå dobbeltkontrol inden for  

 hvert lands grænser.
Artikel 10 I forbindelse med gennemførelsen af følgende transporter erstattes  

 systematisk kontrol af transportdokumenter af stikprøvekontrol:
- kontingentfri transporter i henhold til bilag II i Rådets første  

 direktiv om indførelse af fælles regler for visse former for godstransport ad  

 vej, - flyttetransporter, - transporter, der gennemføres på grundlag af en fast tilladelse i henhold  

 til det dansk-tyske bilaterale tilladelseskontingent.
 For disse transporter og for tilladelsesfri transporter i henhold til  

 bilag I i 1. rådsdirektiv og for den indledende og afsluttende transport ved  

 kombineret transport vej/bane er det en forudsætning for stikprøvekontrol, at  

 der på køretøjet anbringes et skilt.
 Parternes kompetente myndigheder bliver i fællesskab enige om, hvorledes  

 dette skilt skal se ud samt om de nærmere regler for dets benyttelse.
Artikel 11 Parterne tilstræber løsninger, der gør det muligt at nedsætte den ventetid  

 for jernbanetransport ved den fælles grænse, der skyldes gennemførelsen af  

 grænseformaliteterne.
Artikel 12 Parterne anbefaler deres respektive jernbaneselskaber:
- at indføre tekniske procedurer med henblik på at reducere ventetiden ved  

 den fælles grænse.
Særlig for så vidt angår jernbanetrafikken over den fælles  

 landegrænse vil parterne optage forhandlinger med det sigte at løse  

 driftsmæssige og organisatoriske problemer for derved at fjerne eller  

 begrænse ventetiden mest muligt.
I samme forbindelse vil de kompetente  

 myndigheder overveje, om det er hensigtsmæssigt at etablere en fælles  

 jernbanestation i Padborg.
 - at iværksætte alle andre foranstaltninger med henblik på for visse  

 bestemte godstransporter med jernbane at indføre særlige transportsystemer,  

 der muliggør passage af grænserne uden væsentligt ophold (godstog med  

 kortvarige ophold ved grænserne).
Forholdsregler på langt sigt Artikel 13 Parterne undersøger mulighederne for at indrette fælles kontrolsteder er,  

 hvor dette endnu ikke er sket og hvor det i betragtning af de lokale forhold  

 er muligt.
Derudover vil parterne undersøge mulighederne for, at  

 grænseovergangsstederne Aventoft/Møllehus og Neupepersmark/Pebersmark kan  

 åbnes for passage for statsborgere fra EF-medlemsstaterne og for statsborgere  

 fra de nordiske lande.
Artikel 14 Parterne undersøger i fællesskab mulighederne for at harmonisere deres  

 visumpolitik og de i denne forbindelse gældende indrejsebetingelser.
Artikel 15 Under hensyntagen til resultaterne af forholdsreglerne på kort sigt vil  

 parterne indlede forhandlinger blandt andet vedrørende udbygning af  

 samarbejdet imellem parterne til forebyggelse af forbrydelser samt inden for  

 efterforskning.
Artikel 16 Parterne vil i EF-regie tage initiativ med henblik på, at opkrævningen af  

 merværdiafgift af ydelser for turisttransport foretages i afrejselandet og at  

 dette sker på et harmoniseret grundlag.
Artikel 17 Parterne vil bestræbe sig på inden for godstransportområdet at begrænse  

 ventetiden og antallet af standsninger ved de over for hinanden liggende  

 nationale kontrolposter.
Artikel 18 Nærværende overenskomst medfører ingen konsekvenser for de rettigheder og  

 forpligtelser, der for parternes vedkommende er fastsat ved eksisterende  

 aftale med tredjelande.
Artikel 19 Nærværende aftale finder ligeledes anvendelse i Land Berlin, medmindre en  

 erklæring om det modsatte afgives af Forbundsrepublikken Tysklands regering  

 over for Kongeriget Danmarks regering senest 3 måneder efter datoen for  

 overenskomstens ikrafttræden.
Artikel 20 Overenskomsten træder i kraft den 1. juli 1986.
