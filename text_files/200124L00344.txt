Betænkning afgivet af Miljø- og  

 Planlægningsudvalget den 24. april 2002 Betænkning over Forslag til lov om ændring af lov om  

 miljøbidrag og godtgørelse i forbindelse med ophugning og  

 skrotning af biler (Nedsættelse af miljøbidrag m.m.) [af miljøministeren (Hans Christian Schmidt)] 1. Ændringsforslag Miljøministeren har stillet 7 ændringsforslag  

 til lovforslaget.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 11. marts 2002. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring, og miljøministeren sendte den 8.  

 februar 2002 dette udkast til udvalget, jf. alm. del   bilag 265. Den 28.  

 februar 2002 sendte miljøministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
BGD, Bil Genbrug Danmark, Dansk Autogenbrug, Forsikring & Pension og Genvindingsindustrien.
 Miljøministeren har over for udvalget kommenteret  

 de skriftlige henvendelser til udvalget.
Deputationer Endvidere har Forsikring & Pension mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 11 spørgsmål til  

 miljøministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

vedtagelse med de stillede ændringsforslag.
 Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget kan  

 støtte lovforslaget, idet bilskrotningsordningen er en  

 selvbærende ordning, hvor der med visse mellemrum kan være tale  

 om at nedsætte eller hæve bidraget i forhold til ordningens  

 udgifter.
Partierne finder dog, at en sænkning af bidraget til  

 ordningen med 30 kr. årligt sker på et meget svagt grundlag, idet  

 ordningen kun har eksisteret i 1½ år.
Navnlig finder partierne, at man  

 før en sænkning af bidraget burde have overvejet at anvende  

 flere penge på en forbedring af ordningen.
Det er beklageligt, at  

 ministeren ikke har kunnet medvirke positivt til sådanne overvejelser,  

 f.eks. med henblik på, at en del af merprovenuet kunne indgå i en  

 ordning med det formål at få indsamlet og skrottet de estimerede  

 50.000 udtjente biler, der er afmeldt før den 1. juli 2000.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	miljøministeren, tiltrådt af  

udvalget:
Til titlen 1) Undertitlen affattes således:
» [Præcisering af lovforslagets undertitel] Til § 1 2) Før nr. 1 indsættes som nyt nummer:
» »L forbindelse med ophugning og skrotning af biler«.« [Præcisering af hovedlovens titel] 3) Efter nr. 5 indsættes som nyt nummer:
» [Konsekvensrettelse] 4) Det under nr. 6 foreslåede § 7 b, stk.  

 2, affattes således:
» [Ændring af opkrævningsmyndighed] 5) Den under nr. 6 foreslåede § 7 c  

 affattes således:
» Stk. 2. Miljøministeren kan fastsætte regler  

 om, at administrationen af skrotningsbidraget henlægges til private  

 organisationer, foreninger, virksomheder eller lignende.  

 Miljøministeren kan herunder fastsætte regler om 1)	kontrol og tilsyn med private organisationer, foreninger,  

 virksomheder eller lignende, som administrerer skrotningsbidraget, herunder  

 om regnskab, regnskabsinstruks og beretning samt revision i henhold til en af  

 miljøministeren fastsat revisionsinstruks, 2)	private organisationers, foreningers, virksomheders eller lignendes  

 opbevaring af materiale om administration af skrotningsbidraget, herunder om  

 opkrævning og indbetaling, og 3)	tilvejebringelse og videregivelse af oplysninger og dokumentation af  

 enhver art om administration af skrotningsbidraget, herunder om  

 opkrævning og indbetaling, til brug for myndighedernes kontrol med  

 ordningen.
Stk. 3. Miljøministeren kan i forbindelse med, at  

 administrationen af skrotningsbidraget henlægges til private  

 organisationer, foreninger, virksomheder eller lignende, fastsætte  

 regler om, at den, der erhvervsmæssigt importerer eller i Danmark  

 fremstiller motorkøretøjer i form af personbiler eller  

 varebiler, jf. § 7 a, skal lade sig registrere hos de private organisationer,  

 foreninger, virksomheder eller lignende, der administrerer  

 skrotningsbidraget.« [Administration af og kontrol med opkrævning og  

 indbetaling af skrotningsbidrag] 6) Efter nr. 6 indsættes som nyt nummer:
» » Stk. 2. Afgørelser, der træffes i henhold  

 til reglerne i kapitel 3 a om skrotningsbidrag og de regler, der er fastsat  

 med hjemmel i § 7 c, kan påklages til miljøministeren.
 Stk. 3. Miljøministeren kan bemyndige en under  

 ministeriet oprettet styrelse eller tilsvarende institution til at  

 udøve de beføjelser, der er tillagt ministeren.
Stk. 4. Miljøministeren kan fastsætte regler  

 om adgangen til at påklage afgørelser, der er truffet i henhold  

 til bemyndigelse efter stk. 3, herunder at afgørelserne ikke skal  

 kunne indbringes for ministeren.«« [Tilsyn, klageadgang og delegation] Til § 2 7) Paragraffen affattes således:
» Stk. 1. Loven træder i kraft dagen efter  

 bekendtgørelsen i Lovtidende.
Stk. 2. § 1, nr. 3, træder dog i kraft den 1.  

 oktober 2002, og § 1, nr. 5, træder i kraft den 1. juli 2002.« [Nye ikrafttrædelsesdatoer] Bemærkninger Til nr. 1 og 2 Ændringsforslagene er præciseringer, der  

 tydeliggør, hvad hovedloven og lovforslaget omhandler.
Til nr. 3 Ændringsforslaget er en konsekvensrettelse.
Til nr. 4 Det foreslås, at miljøministeren  

 (Miljøstyrelsen efter bemyndigelse) i stedet for de statslige told- og  

 skattemyndigheder skal administrere skrotningsbidraget.  

 Ændringsforslaget er blevet til efter modtagelse af høringssvar  

 fra Told- og Skattestyrelsen og efterfølgende møde med  

 myndigheden, hvor det stod klart, at der vil være færre udgifter  

 forbundet med administrationen af skrotningsbidraget for  

 Miljøstyrelsen end for Told- og Skattestyrelsen.
Til nr. 5 Ændringsforslaget skal ses i sammenhæng med  

 ændringsforslag nr. 4, hvorefter miljøministeren skal  

 administrere skrotningsbidraget. Ændringsforslaget skaber hjemmel til  

 at etablere en ordning, hvorefter ministeren kan fastsætte regler om,  

 at administrationen af skrotningsbidraget henlægges til private  

 organisationer, foreninger, virksomheder eller lignende.
Under  

 virksomhedsbegrebet hører eksempelvis også revisionsfirmaer.
Det foreslås, at ministeren får mulighed for  

 at fastsætte regler om kontrol med en ordning, der er henlagt til en  

 privat organisation, forening, virksomhed eller lignende.
Ministeren vil  

 efter forslaget eksempelvis kunne fastsætte regler om, at de indbetalte  

 skrotningsbidrag skal holdes adskilt fra den private organisations,  

 forenings, virksomheds eller lignendes øvrige midler på  

 særskilte konti, og at den private organisation, forening eller  

 virksomhed skal aflægge regnskab i henhold til instruks fastsat af  

 miljøministeren (Miljøstyrelsen efter bemyndigelse).
 Med henblik på kontrol kan der tilsvarende  

 være behov for at stille krav om opbevaring, tilvejebringelse og  

 videregivelse af oplysninger og dokumentation af enhver art om administration  

 af skrotningsbidraget, og det foreslås derfor, at ministeren skal kunne  

 fastsætte regler herom.
Det er hensigten at lade brancheforeningen De Danske  

 Bilimportører opkræve og indbetale skrotningsbidraget til  

 miljøministeren (Miljøstyrelsen efter bemyndigelse). De Danske  

 Bilimportører står for importen af ca. 99,9 pct. af de person-  

 og varebiler, der indregistreres som fabriksnye køretøjer i  

 Danmark.
For at sikre, at der betales et skrotningsbidrag for samtlige  

 erhvervsmæssigt importerede biler i Danmark, skaber  

 ændringsforslaget hjemmel til at fastsætte regler om, at alle,  

 der erhvervsmæssigt importerer eller i Danmark fremstiller biler, skal  

 lade sig registrere hos De Danske Bilimportører med henblik på  

 betaling af skrotningsbidraget.
Til nr. 6 Det foreslås, at tilsynet med reglernes overholdelse  

 skal føres af miljøministeren.
Det er hensigten at  

 henlægge ministerens beføjelser efter loven, herunder tilsynet,  

 til Miljøstyrelsen.
Endvidere fastsættes bestemmelser om  

 klageadgang.
Til nr. 7 Det var oprindelig foreslået, at loven skulle  

 træde i kraft den 21. april 2002 i overensstemmelse med art. 10, stk.  

 1, i Europa-Parlamentets og Rådets direktiv 2000/53/EF af 18. september  

 2000 om udrangerede køretøjer.
Ændringsforslaget fastsætter en ny  

 ikrafttrædelsesdato for lovforslaget, hvorefter loven træder i  

 kraft dagen efter bekendtgørelsen i Lovtidende.
Der vil således  

 blive tale om en mindre forsinkelse i den nationale gennemførelse af  

 direktivet.
Ifølge direktivets art. 12, stk. 2, skal reglerne om  

 skrotningsbidrag senest finde anvendelse på køretøjer  

 markedsført fra den 1. juli 2002, og loven sikrer, at der fra dette  

 tidspunkt er etableret en ordning, der opfylder direktivets krav.
For så vidt angår lovforslagets § 1, nr. 3,  

 som vedrører nedjustering af miljøbidraget, er den nye  

 ikrafttrædelsesdato fastsat ud fra hensynet til forsikringsselskabernes  

 mulighed for at foretage nedjusteringen i praksis.
Lovforslagets § 1, nr. 5,  

 som vedrører godtgørelse til politi og kommuner, kræver  

 en ændring i den eksisterende bekendtgørelse om opkrævning  

 af miljøbidrag og udbetaling af godtgørelse i forbindelse med  

 ophugning og skrotning af biler.
Det foreslås, at loven på dette  

 punkt træder i kraft den 1. juli 2002, således at en  

 ændring af bekendtgørelsen kan træde i kraft samtidig  

 hermed.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

   Elsebeth Gerner Nielsen (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 132 Bilagsnr.
Titel 1 Høringssvar og høringsnotat, fra miljøministeren 2 Henvendelse af 6/3-02 fra BGD, Bil Genbrug Danmark 3 Spm. 1 om kommentar til henvendelse af 6/3-02 fra BGD, Bil Genbrug  

 Danmark, til miljøministeren 4 Spm. 2 om at redegøre for virkning og konsekvenser af en eventuel  

 godtgørelse på henholdsvis 2.000 kr. og 2.250 kr., til  

 miljøministeren Spm. 3 om at redegøre for muligheder for at forbedre indsatsen for  

 at fjerne bilvrag på offentlige arealer, til miljøministeren 5 Henvendelse af 22/3-02 fra Forsikring & Pension 6 Spm. 4 om kommentar til henvendelse af 22/3-02 fra Forsikring &  

 Pension, til miljøministeren 7 Henvendelse af 22/3-02 fra Dansk Autogenbrug og Genvindingsindustrien 8 Spm. 5 om kommentar til henvendelse af 22/3-02 fra Dansk Autogenbrug og  

 Genvindingsindustrien, til miljøministeren 9 Spm. 6 om nedsættelse af miljøbidraget, til  

 miljøministeren Spm. 7 om en merudgift for forsikringsselskaberne, til  

 miljøministeren 10 Svar på spm. 1 om kommentar til henvendelse af 6/3-02 fra BGD, Bil  

 Genbrug Danmark, fra miljøministeren 11 Svar på spm. 2 om at redegøre for virkning og konsekvenser af  

 en eventuel godtgørelse på henholdsvis 2.000 kr. og 2.250 kr.,  

 fra miljøministeren Svar på spm. 3 om at redegøre for muligheder for at forbedre  

 indsatsen for at fjerne bilvrag på offentlige arealer, fra  

 miljøministeren 12 Svar på spm. 4 om kommentar til henvendelse af 22/3-02 fra  

 Forsikring & Pension, fra miljøministeren 13 Svar på spm. 5 om kommentar til henvendelse af 22/3-02 fra Dansk  

 Autogenbrug og Genvindingsindustrien, fra miljøministeren 14 Meddelelse om lukning for spørgsmål m.v.
