 Folketingets ombudsmand har på baggrund af en konkret klage rejst  

 spørgsmålet om pantefogedens vejledningspligt og om muligheden for at angive  

 klagefrister og klagemuligheder over for en skyldner, der ikke er til stede  

 under udlægsforretningen.
Efter retsplejelovens § 519, stk. 2, skal skyldner gøres bekendt med  

 udlæggets retsvirkninger, herunder at den pågældende er uberettiget til at  

 råde over de udlagte aktiver.
Er skyldner ikke til stede, kan dette ske ved  

 en skriftlig meddelelse eller ved tilkendegivelse til den, der varetager  

 skyldnerens interesser, jf. retsplejelovens § 495, stk. 2.
Efter at spørgsmålet om vejledningspligten har været drøftet med  

 kommunerne, skal man oplyse, at der efter statsskattedirektoratets opfattelse  

 i meddelelsen fra pantefogeden bør indføjes en anvisning om klagemulighed og  

 klagefrist.
Direktoratet har derfor udarbejdet et vejledende udkast til en  

 sådan meddelelse, og man skal henstille til kommunerne, at den meddelelse,  

 der anvendes af pantefogederne, udformes i overensstemmelse med principperne  

 i dette udkast.
 Udkastet vedlægges som bilag til dette cirkulære.
Hans Westerberg Birthe Holm Bilag til SD-cirkulære Kommunens navn og adresse Meddelelse om udlæg De udlagte effekter vil kunne sælges ved tvangsauktion efter 4 ugers  

 forløb fra i dag, såfremt restgælden ikke forinden er berigtiget.
Eventuel indsigelse over udlægsforretningen må inden 14 dage rettes til  

 fogedretten.
Henvendelse herom bedes rettet til pantefogeden.
 Salg, pantsætning eller andre dispositioner over de udlagte genstande i  

 strid med udlægshaverens ret vil kunne medføre straf- og erstatningsansvar.
