Sambeskatning -  

 genbeskatning af underskud - udenlandsk datterselskab Spørgsmål 1. Salget af aktierne i et udenlandsk  

 datterselskab er en  

  

 direkte  

  

 afhændelse af aktier, som efter  

 ligningslovens § 33 E, stk. 2, 1. pkt., udløser genbeskatning af  

 genbeskatningssaldoen i det selskab, der sælger aktierne.
Vil der stadig ske  

 genbeskatning, hvis overdragelse sker til et sambeskattet selskab, jf.  

 ligningslovens  

 § 33 E, stk. 2, 2. pkt., når de fremførte underskud i det sælgende selskab  

 forbliver hos dette selskab og ikke bliver påvirket af transaktionen? 2. Hvis der svares bekræftende på spørgsmål 1, vil  

 der så stadig ske genbeskatning, hvis det udenlanske datterselskab  

 efterfølgende bliver inddraget i den danske sambeskatning? Note:
I sagen var det sælgende selskab et udenlandsk  

 (ikke EU-)selskab, der indgik i en danskejet koncern, hvori der var etableret  

 sambeskatning.
Både det sælgende og det erhvervende selskab indgik i den  

 danske  

 sambeskatning, mens det udenlandske datterselskab, hvis aktier blev solgt,  

 som  

 udgangspunkt ikke var omfattet af dansk sambeskatning.
 I en parallel sag var der stillet tilsvarende  

 spørgsmål vedrørende  

  

 indirekte  

  

 afhændelse af aktier i en situation, hvor  

 det sælgende selskab ikke var omfattet af dansk sambeskatning, men selv var  

 et  

 helejet datterselskab af et selskab omfattet af dansk sambeskatning.
Svar 1. Ja.
 2. Ja.
 Også spørgsmålet vedrørende indirekte afhændelse  

 af aktier blev besvaret med ja.
Beskrivelse af de faktiske forhold Forespørgeren er en danskejet koncern, inden for  

 hvilken der er etableret en dansk sambeskatning.
I sambeskatningen indgår  

 både  

 danske og udenlandske datterselskaber.
Koncernen omfatter tillige  

 datterselskaber, der ikke indgår i sambeskatningen.
Som led i en omstrukturering ønskes aktierne i to  

 navngivne udenlandske datterselskaber, der ikke er omfattet af dansk  

 sambeskatning, overdraget til to andre navngivne selskaber inden for  

 koncernen.  

 Begge de købende selskaber er omfattet af dansk sambeskatning.
Aktierne i det  

 ene datterselskab ejes af et udenlandsk selskab, der selv er omfattet af  

 dansk  

 sambeskatning.
Aktierne i det andet datterselskab ejes af et udenlandsk  

 selskab, der ikke selv er omfattet af dansk sambeskatning, men som er 100 %  

 ejet af et andet udenlandsk selskab, som er omfattet af dansk sambeskatning.
 I forbindelse med den påtænkte transaktion er  

 koncernen usikker på fortolkningen af ligningslovens § 33 E, stk.2, og  

 anmoder  

 derfor om Ligningsrådets stillingtagen til de stillede spørgsmål.
I relation til ligningslovens § 33 E, stk. 1 og 2,  

 fokuseres der efter ordlyden på det "nederste" selskab, der er  

 omfattet af dansk sambeskatning.
Det vil sige, at der i den først beskrevne  

 situation er tale om direkte salg af datterselskabsaktier og i den anden  

 beskrevne situation om indirekte salg af datterselskabsaktier; det er ikke  

 selskabet selv, men et helejet datterselskab uden for sambeskatningen, der  

 afstår aktierne i et datterdatterselskab.
Genbeskatning af underskud -  

 ligningslovens § 33 E, stk. 1 og 2 Regler om genbeskatning af underskud i udenlandske  

 sambeskattede datterselskaber er første gang indført i dansk ret ved lov nr.  

 219 af 1. april 1992. Det nuværende regelsæt i ligningslovens § 33 E har sin  

 oprindelse i lov nr. 312 af 17. maj 1995 (L 35 Folketingsåret 1994/95) og er  

 ændret adskillige gange siden.
 Ved lov nr. 312 af 17. maj 1995 indførtes det  

 nuværende stk. 1 i ligningslovens § 33 E, som grundlæggende fastslår, at når  

 et  

 udenlandsk sambeskattet datterselskab udtræder af en dansk sambeskatning,  

 skal  

 der ske genbeskatning i moderselskabet af underskud hidrørende fra  

 datterselskabet, der er bragt til fradrag i indkomsten i moderselskabet eller  

 i  

 andre selskaber i koncernen.
Bestemmelsen blev indført på baggrund af et  

 ændringsforslag stillet af skatteministeren under behandlingen af lovforslag  

 L  

 35, jf. ændringsforslag nr. 26 og 27 i Skatteudvalgets betænkning af 6. april  

 1995 (Folketingsåret 1994/95, Tillæg B, side 388 og bemærkninger side 397).  

 Baggrunden  

 var, at L 35 ved fremsættelsen havde indeholdt et forslag om, at der, når et  

 udenlandsk datterselskab udtrådte af sambeskatningen, skulle ske  

 ophørsbeskatning af moderselskabet, som om datterselskabets aktiver og  

 passiver  

 var solgt til handelsværdi på udtrædelsesdagen.
Dette forslag udgik til  

 fordel  

 for den nye genbeskatningsordning.
Det nuværende stk. 2 i ligningslovens § 33 E  

 indgik ikke i det oprindelige forslag til ny genbeskatningsordning, men blev  

 indsat i ligningsloven året efter ved lov nr. 487 af 12. juni 1996  

 (lovforslag  

 L 118 1995/96). Loven indeholdt i § 2, nr. 12, en samlet nyaffattelse af  

 ligningslovens § 33 E.
Stk. 1 og 2 var sålydende:
"  

  

 § 33 E.  

  

 Hvis et udenlandsk  

 selskab, som udtræder af sambeskatning efter selskabsskattelovens § 31, i  

 sambeskatningsperioden har haft underskud, som er fradraget i andre  

 selskabers  

 skattepligtige indkomst, og som ikke modsvares af senere års overskud,  

 forhøjes  

 moderselskabets skattepligtige indkomst med et tilsvarende beløb i det  

 indkomstår, hvor selskabet udtræder af sambeskatningen.
Indgår flere  

 selskaber  

 fra samme land i sambeskatningen, opgøres disse selskabers indkomst samlet.  

 Nettounderskud fordeles forholdsmæssigt mellem de underskudsgivende  

 selskaber,  

 og nettooverskud fordeles forholdsmæssigt mellem de overskudsgivende  

 selskaber.
Stk. 2  

                                                                         .  

                                                                            Stk  

 Stk. 1, 1. pkt., finder tilsvarende anvendelse, hvis et udenlandsk  

 sambeskattet  

 selskab helt eller delvist afhænder virksomheden til et koncernforbundet  

 selskab m.v., jf. kursgevinstlovens § 6 B, stk. 3. Dette gælder dog ikke,  

 hvis  

 samtlige aktiver overdrages til et datterselskab omfattet af sambeskatningen,  

 jf. selskabsskattelovens § 31, og underskuddet for det overdragende selskab  

 efter udenlandske regler overføres til det erhvervende selskab.
I så fald  

 genbeskattes underskuddet hos det erhvervende selskab." I punkt 2.B. i de almindelige bemærkninger til  

 lovforslag L 118 (jf.
Folketingstidende 1995/96, Tillæg A, side 2732) anføres  

 det, at "Det overordnede formål med ændringen af  

 genbeskatningsreglerne for sambeskattede selskaber er at sikre, at  

 sambeskatningsreglerne først og fremmest kommer til at virke som en  

 skattekredit, når udenlandske selskaber giver underskud.
Når de  

 underskudsgivende selskaber senere begynder at give overskud, skal  

 genbeskatningen ske ved at overskuddet som følge af sambeskatningen medregnes  

 i  

 den danske indkomstopgørelse.
Lovforslaget skal sikre, at denne genbeskatning  

 ikke kan undgås eller udskydes ved at tage det nu overskudsgivende selskab ud  

 af sambeskatningen eller ved at sælge selskabet til koncernforbundne  

 selskaber  

 uden for sambeskatningen.
Det foreslås derfor, at fratrukket underskud  

 genbeskattes fuldt ud, såfremt et udenlandsk selskab træder ud af  

 sambeskatningen eller sælges til et koncernforbundet selskab m.v. - - -  

 " I lovforslagets specielle bemærkninger til § 2,  

 nr. 9, (jf.
Folketingstidende 1995/96, Tillæg A, side 2742 ff.), omtales  

 forslaget til ligningslovens § 33 E, stk. 2, således:
"Der foreslås en ny bestemmelse i  

 ligningslovens § 33 E, stk. 2, hvorefter der også finder en fuld  

 genbeskatning  

 sted i tilfælde, hvor et udenlandsk sambeskattet datterselskab helt eller  

 delvist afhænder selskabets virksomhed til et koncernforbundet selskab m.v.  

 Herved sikres, at datterselskabet ikke udskiller de sunde dele af selskabets  

 aktiviteter uden, at en genbeskatning af fratrukne underskud finder sted.  

 Efter  

 forslaget foretages der dog ikke en genbeskatning i tilfælde, hvor alle  

 selskabets aktiver afhændes til et koncernforbundet selskab, der er omfattet  

 af  

 den danske sambeskatning.
I sådanne tilfælde overføres genbeskatningssaldoen  

 til det selskab, der overtager aktiverne." Lov nr. 453 af 31. maj 2000 (lovforslag L 236  

 1999/2000) indeholder endnu en tilføjelse til ligningslovens § 33 E, stk. 2,  

 1.  

 pkt.
Lovforslaget (jf.
Folketingstidende 1999/2000, Tillæg A, side 6446),  

 indeholdt som § 1, nr. 1, følgende forslag til formulering af tilføjelsen:
 "  

  

 1.  

  

 I  

  

 § 33 E, stk. 2, 1.  

 pkt.  

  

 , indsættes efter "udenlandsk sambeskattet  

 selskab":"afhænder aktier eller anparter i selskaber, hvor det ejer  

 mindst 25 pct. af aktie- eller anpartskapitalen, eller".".
Lovforslagets specielle bemærkninger til § 1, nr.  

 1, (jf.
Folketingstidende 1999/2000, Tillæg A, side 6453), lyder:
 "Efter ligningslovens § 33 E, stk. 2, 1.  

 pkt., skal der ske genbeskatning af underskud, som er fradraget i andre  

 selskabers skattepligtige indkomst, og som ikke modsvares af senere års  

 overskud, hvis et udenlandsk sambeskattet selskab helt eller delvis afhænder  

 sin virksomhed til et koncernforbundet selskab m.v.
 Ved vurderingen af, om afhændelse af aktiver i  

 relation til bestemmelsen anses for at være en hel eller delvis afhændelse af  

 virksomhed, skal der ifølge cirkulære nr. 82 af 29. maj 1997 om international  

 beskatning, pkt. 6.5.3.4.2., tages udgangspunkt i den almindelige  

 skatteretlige  

 forståelse af begrebet "virksomhed".
Ved udfærdigelsen af cirkulæret blev det lagt til  

 grund, at afståelse af enkeltstående aktiver (eller passiver) som  

 udgangspunkt  

 ikke udgør en hel eller delvis afståelse af en virksomhed.
Dette gælder  

 særligt  

 i forhold til omsætningsaktiver - herunder aktier, der må kvalificeres som  

 omsætningsaktiver.
I tilfælde af, at et udenlandsk sambeskattet datterselskab  

 fungerer som holdingselskab, er datterselskabets virksomhed aktiebesiddelse.  

 I  

 sådanne tilfælde er aktieposten et anlægsaktiv.
En hel eller delvis afståelse  

 af en sådan aktiepost anses for at være en hel eller delvis afståelse af  

 virksomhed.
 Samme fortolkning er lagt til grund i  

 skatteministerens svar til Folketingets Skatteudvalg af 12. marts 1996 (L 118  

 -  

 bilag 30) under behandlingen af lovforslaget om international sambeskatning  

 m.v. (lov nr. 487 af 12. juni 1996), hvorved bestemmelsen blev indsat.
 Landsskatteretten har imidlertid i en nyligt  

 afsagt kendelse, lagt til grund, at der ikke er grundlag for at antage, at et  

 af en dansk sambeskatning omfattet udenlandsk holdingselskabs besiddelse af  

 aktier i et datterselskab i sig selv kan karakteriseres som  

 "virksomhed".
 Der foreslås derfor gennemført en opstramning af  

 bestemmelsens ordlyd, således at den bringes i overensstemmelse med  

 intentionerne bag bestemmelsen, som de blev tilkendegivet over for  

 Folketinget  

 under behandlingen af L 118.
 Ligningslovens § 33 E, stk. 2, 1. pkt., foreslås  

 ændret, således at det direkte fremgår af bestemmelsen, at der ved afhændelse  

 af aktier eller anparter i selskaber, hvor der ejes mindst 25 pct. af aktie-  

 eller anpartskapitalen, til et koncernforbundet selskab m.v., sker  

 genbeskatning af tidligere fratrukne underskud.
Forslaget skal ses på baggrund af, at  

 sambeskatningsreglerne først og fremmest skal virke som en skattekredit, når  

 udenlandske selskaber giver underskud.
Når de underskudsgivende selskaber  

 senere begynder at give overskud, skal genbeskatningen ske ved, at  

 overskuddet  

 som følge af sambeskatningen medregnes i den danske indkomstopgørelse.  

 Forslaget skal sikre, at denne genbeskatning ikke undgås eller udskydes ved,  

 at  

 det nu overskudsgivende selskab afhænder sine aktiver i form af aktier til et  

 koncernforbundet selskab m.v.
Et udenlandsk sambeskattet holdingselskab kunne  

 i  

 givet fald udskyde genbeskatningen af tidligere fratrukne underskud i det  

 uendelige ved at afhænde selskabets indtægtsgrundlag i form af  

 aktiebesiddelse  

 til et koncernforbundet selskab m.v., jf. kursgevinstlovens § 4, stk. 2, når  

 holdingselskabet begynder at give overskud.
 Forslaget skal således sikre, at et udenlandsk  

 selskab ikke udskiller de sunde dele af selskabets aktiviteter i form af  

 ejerskab til aktier i datterselskaber, uden at genbeskatning af tidligere  

 fratrukne underskud finder sted.".
 Den omtalte landsskatteretskendelse er  

 offentliggjort efter fremsættelsen af lovforslaget i TfS 2000, 413 LSR.
I overensstemmelse med et ændringsforslag stillet  

 af skatteministeren, ændringsforslag nr. 1 i Skatteudvalgets betænkning af  

 10.  

 maj 2000 (jf.
Folketingstidende 1999/2000, Tillæg B, side 835) blev  

 formuleringen i den vedtagne lov ændret til:
 "  

  

 1.  

  

 I  

  

 § 33 E, stk. 2, 1.  

 pkt.  

  

 , indsættes efter "udenlandsk sambeskattet selskab":  

 "afhænder aktier eller anparter i selskaber, hvor det direkte eller  

 indirekte ejer mindst 25 pct. af aktie- eller anpartskapitalen,  

 eller".".
 Bemærkningerne til dette ændringsforslag  

 lyder:
 "Efter den gældende bestemmelse i  

 ligningslovens § 33 E, stk. 2, 1. pkt., skal der ske genbeskatning af  

 underskud, som er fradraget i andre selskabers skattepligtige indkomst, og  

 som  

 ikke modsvares af senere års overskud, hvis et udenlandsk sambeskattet  

 selskab  

 helt eller delvis afhænder sin virksomhed til et koncernforbundet selskab  

 m.v.  

 I lovforslagets § 1, nr. 1, foreslås bestemmelsen ændret, således at det  

 direkte fremgår, at dette også gælder ved afhændelse af aktier eller anparter  

 i  

 selskaber, hvor der ejes mindst 25 pct. af aktie- eller anpartskapitalen.
 Under lovforslagets behandling er der blevet gjort  

 opmærksom på, at det ikke er direkte anført, om der ved det udenlandske  

 sambeskattede holdingselskabs ejerskab af mindst 25 pct. af aktierne eller  

 anparterne i henhold til lovforslagets § 1, nr. 1, alene forstås direkte  

 ejerskab.
 Der foreslås indsat en tilføjelse i bestemmelsen  

 om, at den gælder ved såvel direkte som indirekte ejerskab.
En situation, hvor et selskab kan opnå en  

 gunstigere skattemæssig behandling ved at indskyde et eller flere selskaber  

 mellem sig og et andet selskab, er ikke acceptabel.
Der skal således ikke  

 være  

 forskel på den skattemæssige behandling efter ligningslovens § 33 E, stk. 2,  

 i  

 den situation, hvor det udenlandske selskab ejer 100 pct. af aktie- eller  

 anpartskapitalen i et selskab, og den situation, hvor det ejer 20 pct. samt  

 et  

 datterselskab, der ejer de resterende 80 pct. af aktie- eller  

 anpartskapitalen  

 i selskabet." Forespørgers  

 opfattelse Ad  

 spørgsmål 1 Forespørgeren tager udgangspunkt i, at salget af  

 aktierne i det udenlandske datterselskab er en direkte afhændelse af aktier,  

 som efter ligningslovens § 33 E, stk.2, 1.pkt., udløser genbeskatning af  

 genbeskatningsaldoen i det sælgende selskab.
Det er imidlertid forespørgerens  

 opfattelse, at de to kriterier for undtagelse efter ligningslovens § 33 E,  

 stk.  

 2, 2. pkt., er opfyldt, idet datterselskabet sælges til et selskab omfattet  

 af  

 sambeskatningen, og idet underskuddet efter udenlandske regler følger det,  

 der  

 overdrages.
Det er således forespørgerens opfattelse, at der ikke skal ske  

 genbeskatning af genbeskatningssaldoen i det sælgende selskab på grund af  

 salget af datterselskabet.
 Forespørgeren anfører, at tilføjelsen i  

 ligningslovens § 33 E, stk. 2, 1. pkt., der lyder: "afhænder aktier  

 eller  

 anparter i selskaber, hvor det direkte eller indirekte ejer mindst 25 pct. af  

 aktie- eller anpartskapitalen", blev indsat ved lov nr. 453 af 31. maj  

 2000. Bestemmelsen blev indført for at sikre, at et udenlandsk selskab ikke  

 udskiller de sunde dele af selskabets aktiviteter i form af ejerskab til  

 aktier  

 i datterselskaber, uden at genbeskatning af tidligere fratrukne underskud  

 finder sted.
Det udenlandske datterselskab er ikke og har ikke  

 været med i den danske sambeskatning.
Selskabet blev købt af det nuværende  

 ejerselskab i 2001. Både det nuværende ejerselskab og datterselskabet har  

 været  

 underskudsgivende, hvorfor det heller ikke har været aktuelt at etablere  

 udenlandsk sambeskatning.
Der er således ikke givet nogen form for  

 skattekredit  

 i Danmark.
 Selv om der ikke i Danmark har været givet  

 skattekredit, vil salget af aktierne i datterselskabet efter ordlyden af  

 ligningslovens § 33 E, stk.2, 1.pkt., udløse genbeskatning af  

 genbeskatningssaldoen i det nuværende ejerselskab, da selskabet foretager en  

 direkte afhændelse af aktier i et selskab, hvori det ejer mere end 25% af  

 aktierne.
Imidlertid skal genbeskatning af  

 genbeskatningssaldoen efter ligningslovens § 33 E, stk.2, 1.pkt., ikke ske,  

 hvis to betingelser er opfyldt, jf. ligningslovens § 33 E, stk.2, 2.pkt.
For  

 det første skal samtlige aktiver overdrages til et selskab omfattet af  

 sambeskatning, og for det andet skal underskuddet for det overdragende  

 selskab  

 efter udenlandske regler overføres til det erhvervende selskab.
 Forespørgeren anfører, at det første kriterium i  

 bestemmelsen synes at være opfyldt, da samtlige aktier i datterselskabet  

 overdrages til et andet sambeskattet selskab i koncernen, og da aktier må  

 sidestilles med aktiver.
Ud fra en ordlydsfortolkning af bestemmelsen synes  

 det andet kriterium derimod umuligt at opfylde, da de fremførte underskud i  

 det  

 direkte overdragende selskab hverken vil eller kan blive overført til det nye  

 moderselskab som følge af transaktionen.
Det fremførte underskud i det  

 overdragende selskab bliver ikke påvirket af salget; det forbliver i dette  

 selskab og overgår således ikke hverken til det nye moderselskab eller til  

 det  

 selskab, der overdrages.
 En formålsfortolkning af bestemmelsen må derimod  

 efter forespørgerens opfattelse medføre at kriteriet skal anses for opfyldt.  

 Da  

 bestemmelsen i ligningslovens § 33 E, stk. 2, blev indført, tog den kun sigte  

 på afhændelse af virksomhed og ikke som nu ligeledes på afhændelse af aktier.  

 Der tales om en "overdragende" part og en "erhvervende"  

 part, hvilket bliver meningsforstyrrende, når det, der overdrages, er aktier.
Forespørgeren finder, at det må være formålet med  

 bestemmelsen, at kravet og kriteriet er, at underskuddet skal følge det, der  

 overdrages, uanset om dette er virksomhed eller aktier.
Behandlingen af det  

 aktiesælgende moderselskabs underskud kan ikke være relevant i den konkrete  

 situation.
Fremførte underskud i det selskab, der overdrages,  

 bliver ikke påvirket, men hviler på selskabet også efter salget.
Underskuddet  

 følger således det, der overdrages.
 Forespørgeren finder således, at begge kriterier i  

 bestemmelsen må anses for opfyldt.
Ad  

 spørgsmål 2 Forespørgeren har stillet spørgsmål 2 for det tilfælde,  

 at der svares bekræftende på spørgsmål 1, dvs. at der svares, at  

 overdragelsen  

 af datterselskabet udløser genbeskatning af genbeskatningssaldoen i det  

 overdragende selskab.
Forespørgeren ønsker i så fald oplyst, om der så stadig  

 skal ske genbeskatning, selv om datterselskabet efterfølgende bliver  

 inddraget  

 i den danske sambeskatning.
Forespørgeren påpeger, at der som nævnt ikke skal  

 ske genbeskatning af underskud efter ligningslovens § 33 E, stk.2, 1. pkt.,  

 hvis de to betingelser, der nævnes i bestemmelsens 2. pkt., er opfyldt.
For  

 det  

 første skal samtlige aktiver overdrages til et selskab omfattet af  

 sambeskatning, og for det andet skal underskuddet for det overdragende  

 selskab  

 efter udenlandske regler overføres til det erhvervende selskab.
Forespørgeren anfører, at efter samme  

 formålsfortolkning af ligningslovens § 33 E, stk.2, 2. pkt., som beskrevet  

 under spørgsmål 1 kunne det første kriterium i bestemmelsen udvides til, at  

 der  

 stilles et krav om, at det selskab der overdrages, skal inddrages i den  

 danske  

 sambeskatning efter salget.
Forespørgeren anfører, at det netop var hensigten  

 med bestemmelsen, dengang den kun omhandlede afhændelse af virksomhed og ikke  

 afhændelse af aktier, at det ikke på denne måde skulle være muligt at tage  

 noget ud af en dansk sambeskatning uden at udløse normal genbeskatning af  

 eventuelle genbeskatningssaldi.
 Ved at blive inddraget i den danske sambeskatning  

 vil det overdragne selskab komme ind under den danske beskatningssfære, og  

 ved  

 en eventuel senere udtræden af sambeskatningen vil en eventuel  

 genbeskatningssaldo komme til genbeskatning efter de almindelige regler.
Forespørgeren finder, at der synes at være  

 rimelighed i at indfortolke et krav om inddragelse i den danske  

 sambeskatning.  

 Kravet kan dog kun stilles i forhold til genbeskatning af  

 genbeskatningssaldoen  

 i de selskaber, der overdrages.
Dette krav fremgår og behandles af  

 ligningslovens § 33 E, stk.1 - ikke ligningslovens § 33 E, stk.2 - hvorefter  

 der sker genbeskatning af genbeskatningssaldoen, når selskaber udtræder af  

 sambeskatningen.
En transaktion, hvor et udenlandsk sambeskattet selskab  

 koncerninternt overdrages, vil således ikke udløse genbeskatning af  

 genbeskatningssaldoen, såfremt selskabet forbliver i den danske  

 sambeskatning.
Hvis det selskab, der overdrages, kan inddrages i  

 den danske sambeskatning, finder forespørgeren, at meget vil tale for at  

 stille  

 situationen analogt med den situation, hvor det selskab der overdrages,  

 allerede på overdragelsestidspunktet er inde under den danske sambeskatning  

 og  

 forbliver i den danske sambeskatning efter overdragelsen.
Denne situation er  

 som nævnt behandlet i ligningslovens § 33 E, stk.1, og vil ikke udløse  

 genbeskatning.
Forespørgeren anfører imidlertid, at en sådan  

 udvidelse af ligningslovens § 33 E, stk.2, 2.pkt., ikke er umiddelbart  

 oplagt,  

 idet genbeskatning af underskud efter ligningslovens § 33 E, stk.2, 1. pkt.,  

 også vil ske ved salg af aktier i selskaber, hvori der kun ejes mellem 25 og  

 100% af aktierne, og hvor sambeskatningskriterierne i  

 sambeskatningscirkulæret  

 og selskabsskattelovens § 31 derfor ikke vil være opfyldt.
Der synes ikke at  

 være rimelighed i at stille forskellige krav til 100%-ejede selskaber og  

 selskaber ejet mellem 25 og 100%.
 For så vidt angår det overdragne selskab, der er  

 et 100%-ejet datterselskab, vil selskabet kunne inddrages i den danske  

 sambeskatning både i 2002 og 2003, hvis kriterierne i  

 sambeskatningscirkulæret  

 og selskabsskattelovens § 31 i øvrigt er opfyldt.
Ad  

 indirekte overdragelse af aktier I den parallelle sag påpeger forespørgeren, at  

 tilføjelsen med det indirekte ejerskab ikke var med i det oprindelige  

 lovforslag, men kom ind under behandlingen af lovforslaget.
Tilføjelsen  

 skulle  

 sikre, at et selskab ikke kunne opnå en gunstigere skattemæssig behandling  

 ved  

 at indsætte et eller flere datterselskaber mellem sig og et andet selskab.
Forespørgeren udleder af bemærkningerne til denne  

 tilføjelse (gengivet ovenfor), at bestemmelsen synes at rette sig mod  

 ejerandele på under 25 %, men ikke mod situationer, hvor det selskab, hvis  

 genbeskatningssaldo  

 det er på tale at genbeskatte, slet ikke har en ejerandel, således som  

 tilfældet er i den konkrete situation, hvor det "nederste" selskab  

 omfattet af dansk sambeskatning ikke selv ejer nogen andel af aktierne i det  

 overdragne selskab overhovedet.
Forespørgeren anfører, at denne situation  

 ikke  

 synes omfattet af bestemmelsen.
Desuden finder forespørgeren, at man kan  

 diskutere, om det "nederste" selskab omfattet af dansk  

 sambeskatning  

 foretager en afhændelse.
Selskabet sælger ikke noget; det er et underliggende  

 datterselskab, der foretager en afhændelse af aktier.
 Yderligere fremhæver forespørgeren, at havde man  

 ønsket at gennemføre et salg af "virksomheden" i det overdragne  

 selskab fremfor et salg af aktierne, ville dette i henhold til andet led i  

 bestemmelsen i ligningslovens § 33 E, stk. 2, 1. pkt., ikke have udløst  

 genbeskatning, idet virksomheden i så fald ville være afhændet af et selskab  

 (det mellemliggende datterselskab), som ikke er omfattet af sambeskatningen.  

 Givet at dette er tilfældet, mener forespørgeren heller ikke, at en indirekte  

 afhændelse af aktier, som der her er tale om, bør udløse genbeskatning af  

 genbeskatningssaldoen.
 Forespørgeren tilføjer, at der heller ikke i denne  

 sag har været givet nogen form for skattekredit i Danmark.
 Det er således forespørgerens opfattelse, at den  

 indirekte afhændelse af aktier ikke udløser genbeskatning af  

 genbeskatningssaldoen i det "nederste" selskab omfattet af dansk  

 sambeskatning, da dette ikke synes at være hensigten med bestemmelsen,  

 eftersom  

 dette selskab ikke foretager en afhændelse, og der i Danmark ikke har været  

 givet skattekredit.
Endelig fremhæver forespørgeren, at hvis  

 Ligningsrådet finder, at der ikke sker genbeskatning af genbeskatningssaldoen  

 i  

 det "nederste" selskab omfattet af dansk sambeskatning ved et salg  

 af  

 det pågældende udenlandske datterdatterselskab, åbner dette ikke mulighed for  

 omgåelse af genbeskatningsreglerne.
Et efterfølgende salg af et ikke  

 sambeskattet datterselskab til et andet datterselskab vil således udløse  

 genbeskatning af underskud, jf. ligningslovens § 33 E, stk. 2, 1. pkt.,  

 medmindre betingelserne i 2. pkt. for at undlade genbeskatning er opfyldt.
Styrelsens indstilling og begrundelse Spørgsmål  

 1 - udløser overdragelse af aktierne i det udenlandske datterselskab  

 genbeskatning af genbeskatningssaldoen i det overdragende selskab? Told- og Skattestyrelsen har indledningsvis  

 noteret sig, at det overordnede formål med bestemmelserne i ligningslovens §  

 33  

 E, stk. 1 og 2, er at sikre, at genbeskatning ikke kan undgås ved, at et  

 hidtil  

 underskudsgivende udenlandsk datterselskab tages ud af sambeskatningen på det  

 tidspunkt, hvor det begynder at give overskud.
Dette gælder, hvadenten  

 selskabet udtræder af sambeskatningen, jf. ligningslovens § 33 E, stk. 1,  

 eller  

 det afhænder sin virksomhed til et koncernforbundet selskab, jf.  

 ligningslovens  

 § 33 E, stk. 2, 1. pkt., i den fra lov nr. 487 af 12. juni 1996 gældende  

 affattelse.
 Ved lov nr. 453 af 31. maj 2000 er  

 anvendelsesområdet for stk. 2, 1. pkt., udvidet, således at ikke kun  

 datterselskabets afhændelse af virksomhed, men også afhændelse af aktierne i  

 datterselskabet udløser genbeskatning.
 Efter Told- og Skattestyrelsens opfattelse  

 medfører en ordret fortolkning af ligningslovens § 33 E, stk. 2, 1. pkt., at  

 der er en afgørende forskel på situationen, hvor der afhændes en virksomhed,  

 og  

 situationen, hvor der afhændes aktier.
 Ved afhændelse af virksomhed er det således  

 genbeskatningssaldoen i det datterselskab, der har drevet virksomheden, der  

 genbeskattes.
Ved afhændelse af datterselskabsaktier er det ikke  

 det pågældende datterselskabs genbeskatningssaldo, der i givet fald skal  

 genbeskattes.
Efter lovbestemmelsen er det forudsætningsvis et andet  

 udenlandsk  

 selskab inden for koncernen, der ejer aktierne, og dette selskab forudsættes  

 at  

 være omfattet af den danske sambeskatning efter selskabsskattelovens § 31 (og  

 dermed af ordlyden af ligningslovens § 33 E, stk. 2, 1. pkt.). Det er i så  

 fald  

 genbeskatningssaldoen i det selskab, der ejede aktierne, der genbeskattes,  

 såfremt  

 aktierne afhændes til et tredje selskab inden for koncernen.
 Således kommer genbeskatning kun på tale, hvis det  

 selskab, der afhænder aktierne, er omfattet af sambeskatningen, mens det er  

 uden betydning, om det selskab, hvis aktier overdrages, er omfattet af  

 sambeskatningen.
Konkret betyder dette, at Told- og Skattestyrelsen  

 er enig med forespørgeren i, at der foreligger en situation, hvor  

 genbeskatning  

 kan komme på tale, idet det selskab, der afstår aktier, er omfattet af dansk  

 sambeskatning.
Det er i den forbindelse uden betydning, at det selskab, hvis  

 aktier afstås, ikke er omfattet af dansk sambeskatning.
Den  

 genbeskatningssaldo, der i givet fald skal genbeskattes, er saldoen i det  

 overdragende selskab.
Efter ligningslovens § 33 E, stk. 2, 2. pkt.,  

 undlades genbeskatning, hvis to betingelser begge er opfyldt.
Disse  

 betingelser, der er fælles for afhændelse af virksomhed og afhændelse af  

 datterselskabsaktier, er at det selskab, der modtager virksomhed/aktier,  

 selv er et datterselskab omfattet af dansk sambeskatning, og at underskuddet for det overdragende selskab efter  

 udenlandske regler overføres til det erhvervende selskab.
 Baggrunden for, at man kan undlade genbeskatning,  

 hvis betingelse 2 er opfyldt, er, jf. ligningslovens § 33 E, stk. 2, 3. pkt.,  

 at der i så fald er mulighed for at genbeskatte underskuddet hos det  

 erhvervende selskab, dvs. at underskuddet under alle omstændigheder kan komme  

 til genbeskatning.
Konkret er Told- og Skattestyrelsen enig med  

 forespørgeren i, at den første betingelse for at undlade genbeskatning er  

 opfyldt, idet det selskab, der erhverver aktierne, er et selskab i samme  

 koncern og omfattet af samme sambeskatning som det overdragende selskab.  

 Begge  

 er datterselskaber af samme moderselskab.
Efter Told- og Skattestyrelsens  

 opfattelse er betingelse 1 dermed oplyst, selv om det erhvervende selskab  

 ikke  

 selv er datterselskab af det overdragende selskab.
 Den anden betingelse er derimod efter sin ordlyd  

 ikke opfyldt, idet underskud i det overdragende selskab ikke overføres til  

 det  

 erhvervende selskab som et led i handlen med aktierne i datterselskabet.
Forespørgeren har anført, at en ordlydsfortolkning  

 af dette kriterium nødvendigvis må medføre, at kriteriet er uopfyldeligt i  

 situationer, hvor det der overdrages, er datterselskabsaktier.
I den konkrete  

 situation hverken vil eller kan det overdragende selskab overføre sit  

 underskud, hverken til det erhvervende selskab eller til datterselskabet.
Dette fører efter forespørgerens opfattelse til,  

 at man må anlægge en formålsfortolkning af lovbestemmelsen, således at man i  

 stedet for at fokusere på det overdragende selskabs underskud fokuserer på  

 det  

 overdragne selskabs underskud.
Underskuddet i datterselskabet forbliver i  

 dette  

 efter overdragelsen af aktierne.
Underskuddet følger således det, der  

 overdrages, og forespørgeren anser derfor ud fra en formålsfortolkning  

 betingelsen for at undlade genbeskatning for opfyldt.
 Told- og Skattestyrelsen er for så vidt enig med  

 forespørgeren i, at de to betingelser for at undlade genbeskatning, der er  

 indført i forbindelse med reglen om genbeskatning ved overdragelse af  

 virksomhed, giver anledning til tvivl i relation til reglen om genbeskatning  

 ved overdragelse af aktier.
Det overdragne selskab er ikke omfattet af dansk  

 sambeskatning, og forespørgeren har oplyst, at der ej heller har fundet  

 sambeskatning sted efter de relevante udenlandske regler.
Det kan herefter  

 lægges til grund, at ingen del af underskuddet - og dermed ingen del af  

 genbeskatningssaldoen - i det overdragende selskab hidrører fra det  

 overdragne  

 datterselskab.
Det overordnede formål med genbeskatningsinstituttet tilsiger  

 dermed ikke, at det konkret er nødvendigt at genbeskatte det overdragende  

 selskab som følge af afståelsen af aktierne i datterselskabet.
Told- og Skattestyrelsen er imidlertid ikke enig  

 med forespørgeren i, at den anden betingelse for at undlade genbeskatning  

 ikke  

 giver nogen mening, når der er tale om genbeskatning ved overdragelse af  

 aktier.
Det særlige ved aktieafståelsessituationen er alene - som beskrevet  

 ovenfor - at det ikke er (den konkret ikke eksisterende) genbeskatningssaldo  

 i  

 det overdragne datterselskab, der skal genbeskattes, men derimod  

 genbeskatningssaldoen i det overdragende selskab.
Den formålsfortolkning, som forespørgeren  

 argumenterer for, ville afgørende ændre anvendelsesområdet for bestemmelsen i  

 ligningslovens § 33 E, stk. 2, i aktieafståelsessituationer, idet man i givet  

 fald - efter omstændighederne - skulle genbeskatte et andet selskabs saldo  

 end  

 det selskab, hvis saldo efter en ordret læsning af bestemmelsen er  

 genbeskatningspligtig.
Efter Told- og Skattestyrelsens opfattelse har  

 forespørgeren ikke fremført tilstrækkeligt vægtige argumenter for, at man  

 skulle kunne foretage en formålsfortolkning med så markante konsekvenser.
Det  

 bemærkes herved, at der ikke synes at være nogen konflikt mellem  

 regelkompleksets hovedformål og den ordrette fortolkning af bestemmelsen.
At  

 en  

 genbeskatning konkret ikke er nødvendig for at tilgodese regelkompleksets  

 hovedformål, kan ikke være et tilstrækkeligt argument for at foretage en  

 formålsfortolkning, der indebærer, at man afstår fra genbeskatning i en  

 situation, hvor der efter en ordret fortolkning af lovbestemmelsen skal ske  

 genbeskatning.
 Spørgsmål 1 kan derfor besvares med ja.
Spørgsmål  

 2 - under forudsætning af, at der skal ske genbeskatning af  

 genbeskatningssaldoen i det overdragende selskab, kan genbeskatningen da  

 alligevel undlades, hvis datterselskabet inddrages under dansk sambeskatning? Som angivet i indstillingen vedrørende spørgsmål 1  

 er det Told- og Skattestyrelsens opfattelse, at det ved afhændelse af  

 datterselskabsaktier ikke er det pågældende datterselskabs  

 genbeskatningssaldo,  

 der i givet fald skal genbeskattes, men derimod genbeskatningssaldoen i det  

 selskab, der ejede aktierne.
Ved vurderingen af, om genbeskatning kommer på  

 tale, er det det overdragende selskabs forhold, der skal lægges vægt på, mens  

 det er uden relevans, om det overdragne selskab er omfattet af dansk  

 sambeskatning eller ej.
Forespørgeren har anført, at man kan anlægge en  

 formålsfortolkning af bestemmelsen i ligningslovens § 33 E, stk. 2, 2. pkt.,  

 således at der lægges vægt på det overdragne selskabs forhold.
Ud fra denne  

 formålsfortolkning kan genbeskatning undlades, hvis det overdragne selskab er  

 inddraget under sambeskatningen, idet en eventuel genbeskatningssaldo i dette  

 selskab i så fald vil komme til beskatning, hvis sambeskatningen ophører.  

 Anlægges denne formålsfortolkning, vil udenlandske sambeskattede selskaber  

 kunne overdrages inden for den sambeskattede koncern, uden at der udløses  

 genbeskatning af genbeskatningssaldoen.
 Som angivet i indstillingen vedrørende spørgsmål 1  

 finder Told- og Skattestyrelsen ikke, at der kan anlægges en  

 formålsfortolkning, som ændrer bestemmelsens anvendelsesområde, således at  

 det  

 i givet fald er genbeskatningssaldoen i det overdragne selskab, der kommer  

 til  

 genbeskatning, hvor det efter en ordret fortolkning af bestemmelsen er  

 genbeskatningssaldoen i det overdragende selskab, der skal genbeskattes.  

 Særligt må det antages, at såfremt det havde været lovgivers hensigt, at det  

 skulle tillægges betydning, hvorvidt det overdragne selskab var omfattet af  

 sambeskatning eller ej, ville dette have fundet udtryk i lovteksten.
 Spørgsmål 2 kan derfor besvares med ja.
Ad  

 indirekte overdragelse af aktier Som det fremgår ovenfor ad spørgsmål 1, er det ved  

 afhændelse af datterselskabsaktier ikke det pågældende datterselskabs  

 genbeskatningssaldo, der i givet fald skal genbeskattes.
Efter  

 lovbestemmelsen  

 er det forudsætningsvis et andet udenlandsk selskab inden for koncernen, der  

 direkte eller indirekte ejer aktierne; dette selskab forudsættes at være  

 omfattet af den danske sambeskatning efter selskabsskattelovens § 31 (og  

 dermed  

 af ordlyden af ligningslovens § 33 E, stk. 2, 1. pkt.) Det er i så fald  

 genbeskatningssaldoen i dette selskab, der skal genbeskattes.
 Således kommer genbeskatning kun på tale, hvis det  

 selskab, der direkte eller indirekte afhænder aktierne, er omfattet af  

 sambeskatningen, mens det er uden betydning, om det selskab, hvis aktier  

 overdrages, er omfattet af sambeskatningen.
I den parallelle sag om indirekte overdragelse af  

 aktier er det derfor Told- og Skattestyrelsens opfattelse, at der foreligger  

 en  

 situation, hvor genbeskatning kan komme på tale, idet et selskab, der  

  

 indirekte  

  

 afstår aktier i det  

 udenlandske datterselskab, er omfattet af dansk sambeskatning.
Det er efter  

 styrelsens opfattelse uden betydning, at det selskab, hvis aktier afstås,  

 ikke  

 er omfattet af dansk sambeskatning, og det er tillige uden betydning, at det  

 mellemliggende datterselskab, som direkte ejer aktierne, heller ikke er  

 omfattet af dansk sambeskatning.
Den genbeskatningssaldo, der i givet fald  

 skal  

 genbeskattes, er saldoen i det "nederste" selskab, der omfattes af  

 den danske sambeskatning.
 Forespørgeren har i denne sammenhæng anført, at  

 det "nederste" selskab omfattet af dansk sambeskatning ikke selv  

 afhænder noget, idet dette selskab ikke selv ejer nogen andel af aktierne i  

 datterdatterselskabet, og hele afhændelsen af aktier således foretages af det  

 mellemliggende datterselskab.
Hertil bemærkes, at lovteksten for så vidt kan  

 betegnes som uklar på dette punkt, idet et selskab jo ikke direkte kan  

 "afhænde" aktier i et datterdatterselskab, hvis aktiekapital for  

 100  

 %s vedkommende ejes af det mellemliggende datterselskab.
Ifølge  

 bemærkningerne  

 er formålet med tilføjelsen om indirekte ejede aktier imidlertid at undgå, at  

 et selskab opnår en gunstigere skattemæssig stilling ved at indskyde et  

 selskab  

 mellem sig og datterselskabet, end man havde ved selv at eje datterselskabet.  

 Dette hensyn må anses for lige væsentligt, hvadenten det mellemliggende  

 selskab  

 ejer 100 % af aktierne i datterdatterselskabet (som det faktisk gør i det  

 konkrete tilfælde), eller aktierne havde været fordelt med f.eks. 80 % til  

 det  

 mellemliggende selskab og 20 % til det "nederste" selskab i den  

 danske sambeskatning (som lovforslagets eksempel lægger op til).
 Henset til det i bemærkningerne klart beskrevne  

 formål med lovbestemmelsen finder Told- og Skattestyrelsen, at det  

 "nederste" selskab omfattet af dansk sambeskatning i det konkrete  

 tilfælde kan anses at have "afhændet" aktierne i  

 datterdatterselskabet, selv om der er tale om en indirekte afhændelse.
 Ligningsrådet  

 tiltrådte indstillingerne.
