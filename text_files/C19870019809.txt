1. Indledning Ved den hidtidige støtteprocedure har Boligstyrelsen foretaget en  

 detaljeret sagsgennemgang af de enkelte projekter, både hvad angår  

 iagttagelse af reglernes overholdelse på skema 1, 2 og 3, samt en detaljeret  

 teknisk gennemgang af projekterne.
 Ved dette cirkulære decentraliseres og uddelegeres størstedelen af den  

 sagsbehandling, der har fundet sted i Boligstyrelsen, til  

 kommunalbestyrelsen.
 Det er hensigten med denne uddelegering at forenkle den offentlige  

 sagsbehandling samt at begrænse støttemyndighedernes samlede administration,  

 således at sagsbehandlingen som udgangspunkt kun varetages af een  

 støttemyndighed, nemlig kommunalbestyrelsen, der i forvejen behandler  

 projekterne som planlægnings- og bygningsmyndighed.
Boligstyrelsen har som nævnt hidtil foretaget en detaljeret  

 sagsgennemgang.
Styrelsen vil for fremtiden, bortset fra de i pkt. 18, 19.2,  

 21.1 og 22.2.1 nævnte tilfælde, lægge kommunalbestyrelsens erklæringer til  

 grund uden at foretage en særskilt vurdering heraf.
Boligstyrelsen vil  

 således ikke foretage kontrol af rammebeløb, af de på skema 1 og 2 anførte  

 delbeløb under grundudgifterne, håndværkerudgifterne og omkostningerne eller  

 lignende forhold, som er udtryk for overflødig dobbeltadministration.
Det er  

 dog alene Boligstyrelsen, der kan meddele tilsagn.
Tegningsmateriale skal  

 ikke længere fremsendes til Boligstyrelsen, med mindre styrelsen anmoder  

 herom.
 Dette cirkulære erstatter:
a.
Boligstyrelsens cirkulære af 10. december 1979 om boliger for unge  

 under uddannelse m.fl. med undtagelse af pkt. 15-18.
b.
Boligstyrelsens vejledning af juni 1981 om støtte til tilvejebringelse  

 af boliger for unge under uddannelse ved ombygning af eksisterende ejendomme.
c.
Boligstyrelsens cirkulære af 11. juni 1982 om offentlig støtte til  

 ungdomsboliger, finansieret med indekslån.
d.
Boligstyrelsens cirkulæreskrivelse af 12. marts 1986 til samtlige  

 kommunalbestyrelser vedrørende mulighed for i begrænset omfang at yde støtte  

 til nyopførelse af ungdomsboliger.
 Som bilag til cirkulæret er optrykt:
 1. Kap. 9, 9a og 11 i boligbyggeriloven.
 2. Byggestyrelsens cirkulære af 6. januar 1983 om  

 udbud af bygge- og anlægsarbejder.
 3. Boligstyrelsens cirkulære af 9. maj 1984 om  

 forskellige forhold i forbindelse med underhåndsbud indenfor byggeri, der  

 opføres med støtte i henhold til lov om boligbyggeri.
 4. Byggestyrelsens cirkulære af 10. maj 1985 om  

 totalentreprise i byggeri med offentlig støtte.
 5. Byggestyrelsens cirkulære af 25. juni 1986 om  

 ansvarsforhold med byggearbejder.
 6. Byggestyrelsens cirkulære af 12. november 1986 om  

 kvalitetssikring af byggearbejder.
 7. Byggestyrelsens cirkulære af 6. januar 1987 om brug  

 af beton.
 8. Normalvedtægter for kollegier.
 9. Boligstyrelsens bekendtgørelse nr. 477 af 1. juli  

 1987 om bygningsgennemgang (førsyn) ved ombygning af og tilbygning til en  

 eksisterende bygning. (Førsynsbekendtgørelsen).
2. Kvotens størrelse Ungdomsboligkvoten - det vil sige antallet af værelsesenheder, der kan  

 opføres med offentlig støtte - er fastsat i kap. 11 i lov om boligbyggeri.  

 Kap. 11 er optaget som bilag 1 til dette cirkulære.
Vedrørende beregningen af  

 antallet af værelsesenheder henvises til pkt. 17.1.1.
Den fastsatte kvote er en bruttokvote.
Det betyder, at der sker en  

 reduktion af kvoten, i det omfang der ydes støtte efter § 73 b i  

 boligbyggeriloven til udbedring af byggeskader, større ekstraordinære  

 renoveringsarbejder, samt i ganske særlige tilfælde til ekstraordinær  

 opretning af økonomien i kollegier/ungdomsboliger opført før 1. juli 1986.
3. Former for ungdomsboliger Ungdomsboliger kan tilvejebringes ved integration i almennyttigt  

 boligbyggeri, erhvervelse og ombygning af eksisterende ejendomme, ombygning  

 af eksisterende ejendomme eller nybyggeri.
De forskellige former for  

 opførelse eller indretning af ungdomsboliger er ligestillede.
Uanset under hvilken form ungdomsboligerne opføres, vil det være den samme  

 personkreds, der er berettiget til at bo i disse boliger, nemlig unge under  

 uddannelse samt andre unge med særligt behov.
Behovskriteriet gælder for  

 begge grupper.
Erfaringer viser, at det er uhensigtsmæssigt at opføre eller indrette  

 meget store ungdomsboligbyggerier, bl.a. på grund af disses karakter af  

 kategoribebyggelse, og fordi de kan blive sårbare i økonomisk henseende.
Den  

 enkelte bebyggelse, der opføres eller indrettes med statsstøtte, bør derfor  

 højst omfatte 100 ungdomsboliger og bør i almindelighed være noget mindre.
3.1. Ungdomsboliger integreret i almennyttigt boligbyggeri Ved integrerede ungdomsboliger forstås boliger, der opføres enten sammen  

 med almennyttige lejligheder i en afdeling, eller i tilknytning til en  

 eksisterende afdeling bestående af almennyttige lejligheder, og som bliver en  

 del af den eksisterende afdeling.
 Ved integrering af ungdomsboliger og almennyttige lejligheder bør antallet  

 af ungdomsboliger - for at tilgodese de hensyn der ligger til grund for  

 ønsket om integrering - kun udgøre en mindre del af antallet af almennyttige  

 lejligheder.
 Det betyder, at antallet af ungdomsboliger i almindelighed ikke bør udgøre  

 mere end 1/3 af lejlighedsantallet.
 Kommunalbestyrelsen kan i særlige tilfælde - herunder f.eks. på grund af  

 grundens eller bygningens udformning - godkende, at antallet af  

 ungdomsboliger overstiger 1/3 af lejlighedsantallet, men antallet af  

 ungdomsboliger skal til enhver tid udgøre mindre end 1/2 af  

 lejlighedsantallet.
 På samme måde som anført ovenfor skal antallet af ungdomsboliger, der  

 opføres i tilknytning til og som en del af en eksisterende afdeling f.eks. på  

 et restareal, udgøre en mindre del af antallet af almennyttige lejligheder.
Der er ikke fastsat nærmere regler for, hvorledes integreringen af  

 ungdomsboliger kan ske.
Der er således mulighed for, at ungdomsboligerne  

 indrettes som en selvstændig blok i bebyggelsen, i en enkelt opgang eller på  

 anden måde, f.eks. i tilknytning til bebyggelsens almindelige familieboliger.
3.2. Erhvervelse og ombygning af eksisterende ejendomme samt ombygning af  

 eksisterende ejendomme Ungdomsboliger kan indrettes i ejendomme, der ikke hidtil har været  

 anvendt til boligformål f.eks. erhvervsbygninger eller bygninger, der har  

 været anvendt til institutionsformål.
Der er mulighed for at indrette ungdomsboliger i en del af en eksisterende  

 ejendom, der ikke er indrettet til boligformål, såfremt ejendommen kan  

 opdeles i ejerlejligheder jf. § 10 i ejerlejlighedsloven.
Efter opdelingen  

 skal ungdomsboliginstitutionen udgøre een samlet ejerlejlighed.
Som udgangspunkt vil det ikke være muligt at indrette ungdomsboliger i  

 eksisterende beboelsesejendomme.
Når særlige forhold gør sig gældende, vil  

 indretning af hele ejendommen til ungdomsboliger dog kunne tillades bl.a. på  

 betingelse af, at der sker en tilvækst i boliger, samt at der er tale om så  

 ringe ejendomme, at de ikke længere med rimelighed bør tillades anvendt til  

 almindelige boliger.
Kommunalbestyrelsen må i så fald afgive en erklæring  

 herom.
Boligstyrelsen afgør, på grundlag af indstilling fra  

 kommunalbestyrelsen, om en eksisterende beboelsesejendom kan tillades  

 indrettet til ungdomsboliger, jf. pkt. 18.
Såfremt der er tale om en kondemneret bygning, vil en del af bygningen  

 kunne indrettes til ungdomsboliger, såfremt bygningen vil kunne opdeles i  

 ejerlejligheder.
Det er herefter en betingelse, at kommunalbestyrelsen  

 attesterer, at mindst halvdelen af bygningens bruttoetageareal efter  

 ombygningen indrettes til ungdomsboliger og, at den resterende del af  

 bruttoetagearealet indrettes til andet formål end beboelse.
Ungdomsboligerne  

 skal efter opdelingen udgøre een samlet ejerlejlighed.
Boligstyrelsen afgør  

 på grundlag af indstilling fra kommunalbestyrelsen, om en del af bygningen  

 kan tillades indrettet til ungdomsboliger, jf. pkt. 18.
Indrettes ungdomsboliger i en tagetage på en almennyttig afdeling, bliver  

 disse integreret i den eksisterende afdeling, hvorfor der ikke kan ske  

 ejerlejlighedsopdeling.
I sådanne situationer vil der ikke være udgifter til  

 grundkøb.
Rammebeløbet vil derfor blive reduceret med et beløb svarende til  

 den gennemsnitlige procentdel, grundudgifterne normalt udgør af den samlede  

 anskaffelsessum.
Reduktionen udgør for tiden 16 pct., jf. pkt. 7.4.
3.2.1. Førsyn Det fremgår af § 62 b i boligbyggeriloven, at der ved ombygningsprojekter,  

 der er omfattet af Byggeskadefonden, skal foretages en bygningsgennemgang  

 samt udfærdiges en rapport herom, inden der meddeles tilsagn.
De nærmere  

 regler herom fremgår af Boligstyrelsens bekendtgørelse nr. 477 af 1. juli  

 1987, der er optaget som bilag 9 til dette cirkulære.
 Rapporten skal indeholde en beskrivelse af den foretagne gennemgang af  

 bygningen samt en opgørelse over konstaterede skader og tegn på skader.  

 Rapporten skal endvidere indeholde en beskrivelse og vurdering af bygningens  

 tilstand og egnethed for den påtænkte ombygning.
 Rapporten indsendes af bygherren til kommunalbestyrelsen samtidig med  

 fremsendelsen af skema 1.
Kommunalbestyrelsen træffer den endelige administrative afgørelse, om  

 bygningen skønnes egnet til den påtænkte ombygning.
Kommunalbestyrelsen  

 orienterer i forbindelse med godkendelse af skema 1 Boligstyrelsen og  

 Byggeskadefonden om bygningens egnethed til den påtænkte ombygning.
Et  

 eksemplar af rapporten fremsendes tillige til Byggeskadefonden, jf. pkt.  

 16.1.
3.3. Nybyggeri Der kan ligeledes opføres ungdomsboliger i form af nybyggeri.
Især i de  

 mindre kommuner, hvor det kan være vanskeligt at fremskaffe velegnede  

 ejendomme til ombygning til ungdomsboliger, vil dette være en mulighed.
4. Kriterierne for støttetildeling Efter boligbyggerilovens § 67 kan der ydes støtte til opførelse af boliger  

 for unge under uddannelse.
Det fremgår endvidere af bestemmelsen, at tilsagn  

 om støtte skal ske med hensyntagen til det forventede behov i det pågældende  

 område sammenholdt med udlejningssituationen i allerede opførte boliger.
Det er en forudsætning for opnåelse af støtte, at der skønnes at være et  

 reelt behov for boliger for unge uddannelsessøgende.
Vurderingen må foretages  

 på baggrund af oplysninger for det pågældende geografiske område, om antal  

 uddannelsesinstitutioner, antal uddannelsessøgende, boligforhold m.v.
Ved  

 vurderingen vil der blive lagt vægt på boligernes beliggenhed i forhold til  

 uddannelsesstederne, herunder ikke alene den geografiske afstand, men også  

 kollektive transportmuligheder.
 Da det påhviler Boligstyrelsen at tilstræbe en fordeling og  

 opførelsesrytme af det samlede støttede byggeri, der i størst muligt omfang  

 tager højde for kapacitetsforhold i byggesektoren, vil der endvidere blive  

 taget hensyn til beskæftigelsessituationen i de enkelte geografiske områder.
Det vil ofte være uhensigtsmæssigt på een gang at placere et større antal  

 ungdomsboliger i mindre byer, idet der herved kan opstå  

 udlejningsvanskeligheder.
I mindre bysamfund må det derfor foretrækkes, at  

 der placeres mindre enheder evt. i form af opdeling af projektet i etaper  

 over et par år.
 For at foretage en samlet vurdering af behovet for opførelse af  

 ungdomsboliger udsender Boligstyrelsen hvert år i september måned et  

 oplysningsskema til samtlige kommunalbestyrelser, hvori man beder om  

 oplysninger om behovet for ungdomsboliger i kommunen, samt hvilke konkrete  

 projekter kommunen ønsker fremmet, jf. pkt. 15.2.
5. Bygherren Bygherren kan være en afdeling af et almennyttigt boligselskab, der er  

 godkendt i henhold til boligbyggerilovens § 2, eller selvejende  

 institutioner, hvis vedtægter følger Normalvedtægter for kollegier.  

 Normalvedtægterne er optaget som bilag 8 til dette cirkulære.
 Bygherren skal have mulighed for at erhverve skøde på ejendommen og skal  

 være økonomisk uafhængig af andre afdelinger/institutioner, jf. 16.2.1.  

 Aftaler om køb af grund eller ejendom til brug for ungdomsboliger bør indgås  

 på slutseddel/skøde, der er betinget af Boligstyrelsens meddelelse af tilsagn  

 til projektet.
 Bygherren skal udbyde arbejderne i overensstemmelse med udbudsreglerne,  

 jf. pkt. 10.
6. Finansiering Etablering af ungdomsboliger finansieres dels i form af statslån  

 (grundkapital) på op til 15 pct. af anskaffelsessummen dels ved indekslån,  

 således at summen af stats- og indekslån kan udgøre indtil 100 pct. af  

 ejendommens værdi, jf. § 60 i boligbyggeriloven.
Det bemærkes, at ved  

 integrerede ungdomsboliger kan summen af stats- og indekslån udgøre indtil  

 100 pct. af ungdomsboligernes værdi.
6.1. Statslån (grundkapital) Staten yder et lån på 15 pct. af den godkendte anskaffelsessum til  

 opførelse eller indretning af ungdomsboliger.
Statslånet er rente- og afdragsfrit i indtil 50 år efter ejendommens  

 ibrugtagelse.
Det skal påbegyndes afdraget, når ejendommens økonomi efter  

 Boligstyrelsens skøn tillader det, herunder når ejendommens økonomi kan  

 forbedres ved omprioritering eller ændrede forhold taler derfor, f.eks. at en  

 stigning i det almindelige lejeniveau gør sig gældende.
 Tilbagebetaling skal dog påbegyndes senest 50 år efter ejendommens  

 ibrugtagelse.
Boligstyrelsen kan ligeledes efter indstilling fra kommunalbestyrelsen  

 forlange, at afdragsfriheden skal ophøre.
Regler om afdragsvilkår fastsættes  

 i så fald af Boligstyrelsen.
Statslånet skal sikres ved panteret i ejendommen og have oprykkende  

 panteret efter indekslån.
Statslånet respekterer kun indestående stats- og  

 kommunelån, samt lån ydet af realkreditinstitutter.
Udbetaling sker efter  

 betingelserne i pkt. 20.
6.2. Indekslån (IS-lån) Indekslån er karakteriseret ved, at restgæld og hovedstol løbende  

 reguleres i overensstemmelse med et nærmere fastlagt indeks.  

 Indekslåneordningen er som udgangspunkt opbygget efter serielånsprincippet,  

 det vil sige, at afdragene reelt set er konstante over tiden.
 Indekslån berigtiges som kontantlån, og afdrag og restgæld reguleres  

 løbende i overensstemmelse med et fastsat indeks.
Indekslån til ungdomsboliger ydes indenfor en lånegrænse på 85 pct. af  

 ejendommens værdi.
Renten på et indekslån beregnes på grundlag af restgælden,  

 der løbende reguleres med prisudviklingen (det af Danmarks Statistik  

 offentliggjorte nettoprisindeks). Rentebidraget udgør udgiften til  

 forrentning af indekslånet samt administration~ og reservefondsbidrag jf.  

 nedenfor under pkt. 6.3. Institutionen/afdelingen betaler alene en del af  

 afdraget på det optagne indekslån, jf. pkt. 6.3.
Lånets første termin er afdragsfri.
I anden termin beregnes det samlede  

 afdrag som 2,4 pct. af lånets indeksregulerede hovedstol.
Afdraget  

 indeksreguleres herefter med 75 pct. af stigningen i nettoprisindekset.
Til  

 disse lån er knyttet en såkaldt »reallønsklausul«.
Dette indebærer,  

 at der i stedet reguleres med 75 pct. af stigningen i timelønsindekset (det  

 af Danmarks Statistik offentliggjorte timelønsindeks for industriens  

 arbejdere), hvis timelønsindekset stiger mindre end nettoprisindekset.
Når  

 der er anvendt en reguleringstakt på 75 pct., skal dette ses i sammenhæng  

 med, at afdragsprocenten den første termin er sat til 2,4 pct. svarende til  

 et serieindekslån med en løbetid på kun ca. 21 år.
Falder timelønsindekset,  

 nedsættes afdraget med hele faldet, opgjort i procent.
Falder  

 nettoprisindekset samtidig med, at timelønsindekset er uændret eller  

 stigende, reguleres afdraget ikke.
Lånets hovedstol og restgæld reguleres med  

 hele ændringen i nettoprisindekset uden anvendelse af reallønsklausulen.
Indekslån reguleres hvert halve år, nemlig den 1. januar og den 1. juli.  

 Reguleringen pr. 1. januar har virkning for den efterfølgende juni termin  

 samme år, mens reguleringen pr. 1. juli har virkning for ydelsen den  

 efterfølgende december termin samme år.
Grundlaget for reguleringen pr. 1.  

 januar og pr. 1. juli er ændringen i det valgte indeks i løbet af en  

 6-måneders periode, der er afsluttet 7 måneder før reguleringen finder sted.
Løbetiden for lånet vil afhænge af den faktiske pris- og lønudvikling.
Ved  

 en årlig stigningstakt (inflationstakt) på 0, 4, 6, 8 og 12 pct. p.a. vil  

 løbetiden andrage henholdsvis ca. 21, 23, 25, 27 og 32 år.
Lånet kan efter indekslåneloven højst løbe i 35 1/2 år, hvor  

 afdragsbetalingen ophører.
Til finansieringen af en evt. restgæld er der i  

 indekslåneloven åbnet mulighed for at optage et nyt indekslån.
IS-lånet  

 udbetales på grundlag af udstedelse af IS-obligationer med en påtrykt rente  

 på 2,5 pct. p.a.
Den faktiske rentebetaling afhænger dog af obligationskursen  

 på optagelsestidspunktet.
6.3. Rente- og afdragsbidrag Kommunens andel af det samlede rentebidrag udgør 10 pct. af den samlede  

 del af rentebidraget, som kan henføres til belåningen inden for 80 pct. af  

 ejendomsværdien.
Set i forhold til en samlet belåning inden for 85 pct. af  

 udgifterne, udgør kommunens andel således ca. 9,4 pct. af det samlede  

 rentebidrag.
Resten af rentebidraget betales af staten.
For kommunerne i hovedstadsområdet gælder dog, at den pågældende kommunes  

 andel af halvdelen af rentebidraget kun udgør ca. 4,7 pct., mens den anden  

 halvdel skal fordeles mellem kommunerne i dette område efter reglerne om  

 fordeling af boligstøtte i lov om individuel boligstøtte.
De nærmere regler  

 for fordelingen af udgifterne er anført i § 64, stk. 3 i lov om individuel  

 boligstøtte.
Herefter fastsættes den enkelte kommunes andel i finansieringen  

 af de ca. 4,7 pct. af rentebidraget i forhold til kommunernes skattepligtige  

 indkomster for personer, således som disse indkomster er opgjort i henhold  

 til lovgivningen om kommunal udligning i indkomståret forud for det finansår,  

 fordelingen vedrører.
Dette indebærer, at halvdelen af de kommunale udgifter  

 i hovedstadsområdet fordeles mellem kommunerne i dette område efter  

 størrelsen af de skattepligtige indkomster.
 Fordelingen og anvisningen foretages af Kongeriget Danmarks Hypotekbank og  

 Finansforvaltning (Hypotekbanken), der samtidig tilvejebringer de nødvendige  

 oplysninger om indkomster i de enkelte kommuner.
 Den refusion, der tilfalder kommunerne i hovedstadsområdet, vil blive  

 anvist af Hypotekbanken, der tilsvarende vil kræve indbetalingen hos de  

 kommuner, der skal refundere beløb.
Såfremt revisionen af kommunernes regnskaber ikke er afsluttet, sker  

 beregningen under forbehold, og Hypotekbanken er berettiget til senere at  

 fremsætte krav om berigtigelse, såfremt revisionen af de enkelte kommuners  

 regnskab måtte give anledning hertil.
Hovedstadsområdet omfatter København og  

 Frederiksberg kommune og samtlige kommuner i København, Frederiksborg og  

 Roskilde amter.
Rentebidrag ydes (beregnes) med virkning fra indekslånets optagelse.  

 Rentebidraget udbetales, når - byggearbejdet er afsluttet, - indekslånet hjemtaget, og - Hypotekbanken er underrettet herom.
Rentebidrag udbetales bagud i tilknytning til de terminer, som er fastsat  

 i pantebrevene.
På statens vegne foretager Hypotekbanken udbetalingen, der  

 sker direkte til det långivende realkreditinstitut på grundlag af en  

 specificeret opgørelse fra de enkelte institutter.
Udbetalingen af kommunens  

 andel af rentebidraget sker på samme måde som for statens vedkommende direkte  

 til det långivende realkreditinstitut, idet Hypotekbanken foretager  

 anvisningen og derpå opkræver beløbet hos kommunen.
 Rentebidrag ydes i hele lånets løbetid, som efter lov om indeksregulerede  

 realkreditlån højst kan være 35 1/2 år.
 Staten betaler afdragsbidrag på den del af indekslånet, der ved lånets  

 optagelse har pantesikkerhed udover 50 pct. af ejendommens værdi.
 Ved ombygningsprojekter betaler staten afdraget på indekslånet for den del  

 af lånet, der har pantesikkerhed udover 50 pct. af de samlede  

 ombygningsudgifter, såfremt der i ejendommen er tinglyst lån med prioritet  

 forud for indekslånet, jf. pkt. 6.5.
 Afdelingen eller institutionen skal således alene betale den resterende  

 del af afdraget på lånet.
 Rente- og afdragsbidrag kan tidligst ydes fra skæringsdagen, jf. pkt.  

 22.1.
 Rentebidrag og afdragsbidrag ydes i princippet på uændrede vilkår i hele  

 lånets løbetid, men udbetalingen kan dog helt eller delvist bringes til  

 ophør, hvis ejendommens økonomi forbedres, eller ændrede forhold for  

 institutionen taler derfor, herunder at boligerne udlejes til andet formål,  

 eller der indtræder en stigning i det almindelige lejeniveau.
6.4. Kommunegaranti Det er en betingelse for ydelse af statsstøtte, at kommunalbestyrelsen  

 påtager sig at yde garanti efter lovens regler herom.
Det vil sige, at der  

 skal ydes garanti for den del af indekslånet, der har sikkerhed udover 65  

 pct. af ejendommens værdi.
 Kommunalbestyrelsen godtgør statskassen halvdelen af statens eventuelle  

 tab som følge af statens garantiforpligtelse.
 Efter lov nr. 629 af 23. december 1980 om ændring af de kommunale  

 styrelseslove gælder ikke længere et ubetinget krav om tilsynsmyndighedens  

 godkendelse af en kommunes garanti for lån.
6.5. Låneoptagelsen Statslånet udgør 15 pct. af de godkendte udgifter og udbetales kontant til  

 pari.
Udbetalingen skal ikke afvente samtlige arbejders færdiggørelse, jf.  

 pkt. 20.
Lånet vil blive ydet mod pant i institutionens/afdelingens ejendom.
Udkast  

 til pantebrev vil blive fremsendt fra Hypotekbanken/Landsbyggefonden (ved  

 integrerede projekter).
Boligstyrelsen kan i særlige tilfælde godkende, at indestående pantegæld  

 overtages af erhververen eller bliver indestående i ejendommen.
Stats- og  

 indekslånet skal dog have oprykkende panteret efter andre eksisterende stats-  

 og kommunelån, samt lån ydet af realkreditinstitutter.
Den samlede belåning,  

 hvori sådan pantegæld medregnes efter kursværdi, må ikke overstige 100 pct.  

 af ejendommens værdi, jf § 60 i boligbyggeriloven.
Dette kan være aktuelt ved  

 ombygning af eksisterende ejendomme eller ved erhvervelse og ombygning af  

 eksisterende ejendomme.
Der ydes ikke rentebidrag til disse lån.
 Der kan ikke optages forhåndslån, da der ikke ydes hverken rentebidrag  

 eller afdragsbidrag hertil.
 Vedrørende låneoptagelsen henvises i øvrigt til pkt. 23.
7. Rammebeløb Ungdomsboliger er et boligtilbud for en gruppe med beskedne indtægter,  

 nemlig unge uddannelsessøgende og andre unge med særligt behov derfor.
Dette  

 er baggrunden for, at de samlede byggeudgifter (grundudgifter,  

 håndværkerudgifter herunder udgifter til almindelig montering og møblering,  

 samt øvrige omkostninger) skal holdes indenfor en fast udgiftsramme  

 (rammebeløbet), således at også boligudgifterne begrænses mest muligt.
 Det er derfor en betingelse for støtte, at den samlede anskaffelsessum  

 ikke overstiger det gældende rammebeløb.
Rammebeløbet for ungdomsboliger opgøres pr. værelsesenhed, uden  

 hensyntagen til boligens størrelse.
Der tages hensyn til, om boligen har  

 selvstændigt bad/toilet og køkken.
Der henvises til pkt. 17.1.1. vedrørende  

 beregning af værelsesenheder og pkt. 17.1.2. vedrørende beregning af  

 tilskudsenheder.
7.1. Regulering og offentliggørelse Den kvartalsvise regulering af rammebeløbet foretages på basis af  

 udviklingen i timelønsindekset.
Rammebeløbene pr. 1. april, 1. juli og 1.  

 oktober offentliggøres i Statstidende den 2. tirsdag i henholdsvis april,  

 juli og oktober.
Ved den årlige justering af rammebeløbene pr. 1. januar vil  

 der endvidere blive taget hensyn til grundprisudviklingen m.v.
Det således  

 justerede rammebeløb vil blive offentliggjort i Statstidende 2. tirsdag i  

 januar måned.
7.2. Rammebeløbsfastsættelsen Det for ungdomboliger fastsatte rammebeløb er inklusiv moms,  

 byggelånsrenter, udgifter til udtørring, ekstrafundering, pilotering, og  

 vinterbyggeforanstaltninger.
Der vil ikke kunne ydes tillæg som følge af  

 vanskelige tilkørsels- og adgangsforhold til grunden.
Der vil heller ikke  

 kunne ydes tillæg til opførelse/indretning af fælleslokaler.
Projekter, hvortil der er meddelt støttetilsagn efter 30. juni 1986, og  

 som er omfattet af Byggeskadefonden, skal i henhold til kap. 9 a i lov om  

 boligbyggeri indbetale bidrag til fonden.
Kap. 9 a i boligbyggeriloven er  

 optrykt som bilag 1 til dette cirkulære.
Bidraget udgør 1 pct. af den på grundlag af skema 2 godkendte  

 anskaffelsessum inkl. bidrag.
Beløbet skal kunne holdes indenfor det for  

 byggeriet gældende rammebeløb, idet bidraget er indeholdt i rammebeløbet.
Er  

 byggeriet ikke omfattet af Byggeskadefonden, jf. § 62 b i boligbyggeriloven,  

 reduceres det senest offentliggjorte rammebeløb med 1 pct., jf. pkt. 8.3.8.
Den i skema 2 anførte igangsætningsdato forudsættes fastsat ved  

 prisindhentningen.
Beregningen af rammebeløbet skal herefter ske med  

 udgangspunkt i det rammebeløb, der var kendt ved prisindhentningen.
7.3. Forsyningsanlæg med vedvarende energi Udgifter i forbindelse med etablering af forsyningsanlæg med vedvarende  

 energi forudsættes principielt afholdt indenfor rammebeløbet.
 Såfremt tilskud ydes i henhold hertil, modregnes det i anskaffelsessummen.
Kommunalbestyrelsen kan dog på betingelse af forud indhentet anbefaling  

 fra Energistyrelsen tillade, at merudgifterne ved anlæggenes etablering  

 afholdes udenfor rammebeløbet i de tilfælde, hvor betingelserne for at opnå  

 tilskud fra Energistyrelsens tilskudsordning til vedvarende energikilder er  

 opfyldt, men hvor tilskud ikke har kunnet opnås på grund af manglende  

 bevilling.
Der henvises til lov om statstilskud til udnyttelse af vedvarende  

 energikilder m.v., lov nr. 2 af 2. januar 1981 ændret ved lov nr. 309 af 9.  

 juni 1982, Energistyrelsens bekendtgørelse nr. 979 af 22. december 1986 om  

 statstilskud til vedvarende energikilder m.v.
7.4. Reduktion af rammebeløbet I tilfælde hvor bygherren ikke har udgifter til grundkøbesum, fordi  

 bygherren allerede ejer grunden/bygningen - f.eks. ved indretning af  

 ungdomsboliger i tagetagen i en almennyttig afdeling eller ved opførelse af  

 ungdomsboliger på restarealer, der ikke udskilles fra den almennyttige  

 afdeling - vil rammebeløbet blive reduceret med et beløb svarende til den  

 gennemsnitlige procentdel, grundudgifterne normalt udgør af den samlede  

 anskaffelsessum.
Reduktionen udgør for tiden 16 pct.
 Afholdes der egentlige grundudgifter eller grundudgiftslignende udgifter,  

 vil anskaffelsessummen, såfremt udgifterne er rimelige, dog kunne hæves  

 tilsvarende under forudsætning af, at rammebeløbet ikke overskrides.
7.5. Tillæg til rammebeløbet Der vil i helt ekstraordinære tilfælde i de største uddannelsesbyer være  

 mulighed for at forhøje rammebeløbet med indtil 10 pct. ved køb og ombygning  

 af velegnede ejendomme med central beliggenhed.
 Boligstyrelsens godkendelse af tillægget skal indhentes, jf. pkt. 18.  

 Ansøgning herom skal indsendes samtidig med fremsendelse af skema 1. Det vil  

 være en forudsætning for Boligstyrelsens godkendelse, at kommunalbestyrelsen  

 anbefaler projektet og afgiver en erklæring om, at boligerne vil kunne  

 udlejes til den husleje, som det forhøjede rammebeløb vil medføre.
8. Anskaffelsessummens bestanddele Anskaffelsessummen for det enkelte byggeri skal ligge indenfor  

 rammebeløbet, jf. pkt. 7, og samtidig skal anskaffelsessummens enkelte  

 bestanddele - grundudgifter, håndværkerudgifter og omkostninger - hver især  

 være rimelige i forhold til byggeriets udformning og indhold m.v., således at  

 der levnes plads inden for rammebeløbet til håndværkerudgifter, der kan sikre  

 opførelse af et byggeri af en sådan kvalitet og standard, som måtte kunne  

 forventes.
Der ydes ikke længere et særligt statslån til finansiering af rimelige  

 udgifter til møblering og montering.
Der vil dog fortsat være mulighed for at  

 afholde sådanne rimelige udgifter indenfor den anskaffelessum, som  

 rammebeløbet betinger.
8.1. Grundudgifter Den samlede grundudgift, det vil sige udgifterne til købesum, samtlige  

 grundmodningsudgifter, herunder kloakanlæg, vejanlæg, evt. ekstrafundering og  

 pilotering, anlæg af interne veje, friarealer, parkeringsareal, samt renter  

 og skatter indtil byggeriets påbegyndelse, må bedømmes under eet under  

 hensyntagen til grundens størrelse, beliggenhed, bebyggelsesprocent og udnyttelsesmulighed, evt. servitutter, købevilkår, osv.
 Vedrørende Boligstyrelsens godkendelse af grundudgifterne henvises til  

 pkt. 18.
8.2. Håndværkerudgifter Håndværkerudgifterne skal være rimelige i forhold til den projekterede  

 byggemåde, byggeriets udformning, boligernes størrelse, kvalitet og udstyr  

 m.v.
8.3. Omkostninger Omkostningerne består af en lang række enkeltposter, hvis størrelse i vidt  

 omfang er bestemt af størrelsen af byggeriets øvrige anlægsudgifter.
For  

 nogle af disse poster er nedenfor anført de maksimale udgiftsbeløb, der kan  

 medtages i byggeregnskabet.
Det skal dog fremhæves, at det for honorarernes  

 vedkommende påhviler bygherren selv, indenfor disse maksimumbeløb, at træffe  

 aftale med sine rådgivere om honorarernes fastsættelse og dermed sikre sig,  

 at udgifterne bliver rimelige.
8.3.1. Byggelånsrenter Byggelånsrenter, herunder provision af byggelånet, kan medtages i den  

 endelige anskaffelsessum med et rimeligt beløb under hensyntagen til  

 byggeperiodens længde.
Som udgangspunkt bør kun godkendes byggelånsrenter  

 svarende til en forrentning af 85 pct. af den samlede anskaffelsessum (ekskl.  

 byggelånsrenter) til markedsrente i halvdelen af sædvanlig byggetid.  

 Byggelånsrenter afholdes indenfor rammebeløbet.
8.3.2. Udgifter til udtørring Udgifter til udtørring kan medtages i den endelige anskaffelsessum med et  

 rimeligt beløb, som normalt ikke bør overstige 0,5 pct. af den godkendte  

 anskaffelsessum.
Udtørringsudgifter afholdes indenfor rammebeløbet.
8.3.3. Arkitekt- og ingeniørhonorar Arkitekt- og ingeniørhonorar skal i hvert enkelt tilfælde aftales ud fra  

 reglerne i »Almindelige bestemmelser for teknisk rådgivning og bistand  

 (ABR) med tilhørende specialnormer.
Specialnormerne fastsætter de ydelser, rådgiveren skal præstere og hvilket  

 honorar, der er knyttet til ydelserne.
Specialnormerne er:
Specialnorm for bygningsarbejder - arkitekter, Specialnorm for bygningskonstruktioner - ingeniører, Specialnorm for bygningsinstallationer - ingeniører, Specialnorm for anlægsarbejder - ingeniører, og Specialnorm for planlægning.
 Udgiften til fagtilsyn og byggeledelse udført af arkitekt kan dog ikke  

 overstige 20 pct. af arkitekthonoraret, og udgiften til fagtilsyn og  

 byggeledelse udført af ingeniør kan ikke overstige 15 pct. af  

 ingeniørhonoraret.
8.3.4. Honorar til have- og landskabsarkitekt Honorar til have- og landskabsarkitekt må ikke overstige de gældende  

 normer, for tiden Specialnorm for have- og landskabsarbejder,  

 Landskabsarkitekter fra april 1986.
 Udgiften til fagtilsyn udført af have- og landskabsarkitekt bør i  

 almindelighed ikke overstige 15 pct. af have- og landskabsarkitekthonoraret.
8.3.5. Byggesagshonorar og bestyrelsesudgifter Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum ekskl. byggesagshonorar  

 og bestyrelsesudgifter.
Beregningen fremsendes med bygherrens ansøgning om godkendelse af  

 anskaffelsessummen inden byggeriets påbegyndelse - skema 2 - og udgifterne  

 kan højst godkendes med beløb på grundlag af nedenstående skala.
De godkendte  

 beløb kan ikke senere forhøjes.
 Med udgangspunkt i byggeomkostningsindekset for montagebyggeri pr. 1.  

 oktober 1987 (512) er skalaen således:
 Beløbet for anskaffelsessummen reguleres i takt med  

 byggeomkostningsindekset for montagebyggeri.
Bestyrelsesudgifter kan kun medtages i byggeregnskabet, såfremt der er  

 dannet en - evt. midlertidig - bestyrelse.
Eventuelle udgifter til møder,  

 referater og lignende i forbindelse med bestyrelsesarbejdet skal være  

 indeholdt i beløbet for bestyrelsesudgifter.
8.3.6. Revisionshonorar Byggeregnskabet skal revideres af en statsautoriseret eller registreret  

 revisor.
Overstiger antallet af lejemål i bebyggelsen 100 skal revisionen dog  

 foretages af en statsautoriseret revisor.
Såfremt revisionshonoraret er  

 fastsat med hensyntagen til, at regnskabsføringen helt eller delvis har været  

 forestået af en revisor, bør der foretages en forholdsmæssig afkortning af  

 byggesagshonoraret.
8.3.7. Gebyr til staten Til dækning af statens administrationsudgifter ved støtteansøgningers  

 behandling opkræves for tiden 4 1/2 promille af den godkendte  

 anskaffelsessum.
Gebyret opkræves af Hypotekbanken, når anskaffelsessummen er  

 endeligt godkendt.
Gebyret opkræves hos afdelingen/institutionen.
Gebyret  

 skal være indeholdt i det fastsatte rammebeløb for opførelsesudgifterne.
8.3.8. Bidrag til Byggeskadefonden For projekter, der er omfattet af Byggeskadefonden, jf. § 62 b i  

 boligbyggeriloven, indbetales til dækning af eventuelle byggeskader 1 pct. af  

 den på skema 2 godkendte anskaffelsessum inklusiv bidrag.
Bidraget indbetales  

 til Byggeskadefonden senest på byggeriets afleveringstidspunkt.
Bidraget skal  

 være indeholdt i rammebeløbet.
For projekter, der ikke er omfattet af Byggeskadefonden, afsættes til  

 dækning af det 5-årige eftersyn 1/2 pct. af den på skema 2 godkendte  

 anskaffelsessum inklusiv bidrag.
Rammebeløbet forhøjes tilsvarende.
Beløbet  

 skal senest på byggeriets afleveringstidspunkt anbringes således, at der er  

 sikkerhed for, at det er tilstede, når 5 års eftersynet skal foretages.  

 Beløbet kan f.eks. indsættes på en spærret konto i et pengeinstitut.
9. Fast pris og tid Det er et vilkår for den offentlige støtte til opførelse eller indretning  

 af ungdomsboliger, at byggearbejderne gennemføres efter bestemmelserne i  

 Byggestyrelsens cirkulære af 11. november 1981 om pris og tid på bygge- og  

 anlægsarbejder.
Ved fastsættelsen af rammebeløbene er det forudsat, at der aftales fast  

 pris, jf. §§ 2 og 3 i Byggestyrelsens ovennævnte cirkulære.
Ved fast pris  

 forstås en pris, der ikke ændres fra entreprisens overdragelse, indtil en  

 evt. aftalt prisregulering træder i kraft.
Forbehold, der kan få indflydelse  

 på en fast pris, må ikke anerkendes.
 Det forudsættes, at de til enhver tid fastsatte rammebeløb indeholder den  

 regulering af den fastsatte pris, der måtte finde sted for perioden mellem 6  

 og 12 måneder efter tilbudsdagen.
 Eventuelle merudgifter som følge af regulering af priserne efter 12  

 måneder fra tilbudsdagen kan afholdes udover rammebeløbet, jf. pkt. 22.2.
Arbejdet skal udføres til fast tid.
Ved fast tid forstås, at tidsfrister  

 for arbejdet, herunder datoer for påbegyndelse og afslutning, indgår i  

 entrepriseaftalen.
Forbehold om forlængelse af tidsfrister må ikke  

 anerkendes.
Det understreges, at de til enhver tid fastsatte rammebeløb forudsætter,  

 at den i skema 2 opgjorte anskaffelsessum er baseret på priser, der er faste  

 i 1 år fra tilbudsdagen.
Tilbudsdagen bør derfor ligge så tæt på tidspunktet  

 for byggeriets påbegyndelse som muligt, dog således, at der normalt afsættes  

 mindst 21 dage fra udbudsmaterialets udlevering til prisafgivelsen  

 (licitationen), og at der normalt afsættes 1-2 måneder mellem tilbudsaccept  

 og arbejdets påbegyndelse.
Licitationen må følgelig først finde sted, efter  

 at støttetilsagnet er meddelt.
Det er dog i praksis accepteret, at et  

 projekt, der - i overensstemmelse med det af Boligstyrelsen fastlagte  

 bevillingsprogram - skal gennemføres i 2 etaper i umiddelbar fortsættelse af  

 hinanden, af praktiske og økonomiske grunde udbydes samlet.
I relation til  

 rammebeløbet og prisreguleringen er der her tale om eet projekt.
 Byggestyrelsen har i august 1982 udsendt vejledning: »Pris og tid  

 1982« om pris, tid og regulering af pris og tid m.m.
10. Udbud Byggestyrelsens cirkulære af 6. februar 1983 om udbud af bygge- og  

 anlægsarbejder (udbudscirkulæret) omfatter også byggeri med offentlig støtte  

 efter lov om boligbyggeri.
Udbudscirkulæret er optaget som bilag 2 til dette  

 cirkulære.
Der stilles krav om anvendelse af bestemte udbudsformer og om, at  

 antagelse af tilbud skal ske efter bestemte regler.
Der henvises til  

 Byggestyrelsens »Vejledning om udbud af bygge- og anlægsarbejder og  

 antagelse af tilbud« fra april 1983 (»Udbud 1983«) til  

 »Bygherrevejledning 1983« kap. 13.
 Indhentning af priser på entrepriser og leverancer ved opførelse eller  

 indretning af ungdomsboliger skal ske ved offentligt eller begrænset udbud.
Ved begrænset udbud må ikke alle de bydende være fra samme lokale område,  

 eller fra en kreds af virksomheder med indbyrdes forbindelser, f.eks.  

 datterselskaber.
Desuden må bygherrer med vedvarende bygge- og  

 anlægsvirksomhed ikke indbyde den samme kreds af virksomheder ved hvert  

 udbud.
 Indhentning af priser ved underhåndsbud kan alene finde sted i de  

 undtagelsestilfælde, der er omfattet af bestemmelsen i udbudscirkulærets § 4,  

 samt de nærmere retningslinier herom i Boligstyrelsens cirkulære af 9. maj  

 1984 om forskellige forhold i forbindelse med underhåndsbud inden for  

 byggeriet, der opføres med støtte i henhold til lov om boligbyggeri  

 (underhåndsbudscirkulæret). Dette cirkulære er medtaget som bilag 3 til  

 nærværende cirkulære.
Arbejder, der udbydes i totalentreprise, skal udbydes i konkurrence.
Om de  

 nærmere regler for anvendelse af totalentreprise henvises til Byggestyrelsens  

 cirkulære af 10. maj 1985 om totalentreprise i byggeri med offentlig støtte.  

 Dette cirkulære er medtaget som bilag 4 til nærværende cirkulære.
 Alle aftaler vedrørende byggearbejdet skal træffes på grundlag af  

 »Almindelige betingelser for arbejder og leverancer« (AB 72),  

 således at der alene sker fravigelser af disse regler i tilfælde, hvor der  

 måtte være en særlig begrundelse herfor.
Det påhviler kommunalbestyrelsen at påse, at byggearbejderne udbydes, og  

 at tilbud antages i overensstemmelse med udbudscirkulæret,  

 underhåndsbudscirkulæret og totalentreprisecirkulæret.
Kommunalbestyrelsen  

 skal således have opmærksomheden rettet mod, at laveste tilbud antages, eller  

 at begrundelsen for ikke at antage dette er acceptabel.
Ved begrænset  

 licitation må det ikke bestemmes, at andet end laveste tilbud kan antages.  

 Dette kan eksempelvis påses ved, at kommunalbestyrelsen afkræver bygherren en  

 erklæring herom.
 Det indskærpes samtidig over for kommunalbestyrelsen kun at tillade  

 indhentning af underhåndsbud i henhold til udbudscirkulærets § 4 d i meget  

 begrænset omfang.
 De i Boligstyrelsens cirkulære af 9. maj 1984 om underhåndsbud indeholdte  

 bestemmelser berører ikke kommunalbestyrelsens adgang til som betingelse for  

 at yde støtte i henhold til boligbyggeriloven at forlange, at priser  

 indhentes ved offentlig eller begrænset udbud.
 Om kommunalbestyrelsens indberetning til Boligstyrelsen om anvendelsen af  

 udbudsformer henvises til pkt. 5 i Boligstyrelsens cirkulære af 9. maj 1984  

 om underhåndsbud.
11. Vinterbyggeri Udgifter til overenskomstmæssige vinterforanstaltninger skal være  

 indeholdt i tilbudssummerne.
Herudover skal også udgifterne til  

 »særlige« vinterforanstaltniger - det vil sige ud over de  

 overenskomstmæssige - kunne indeholdes i rammebeløbet.
Eventuelle merudgifter til disse særlige vinterforanstaltninger kan kun  

 godkendes medregnet i det endelige byggeregnskab, hvis de kan indeholdes i de  

 i pkt. 22.2. nævnte 2 pct.. Det er endvidere en betingelse for at medtage  

 merudgifterne indenfor de nævnte 2 pct., at de efter kommunalbestyrelsens  

 vurdering ikke kunne eller burde være forudset af bygherren på tidspunktet  

 for byggeriets igangsætning.
Merudgifter herudover vil ikke kunne godkendes  

 af kommunalbestyrelsen, med mindre der har været tale om en helt  

 ekstraordinær situation.
Bygherren skal vedlægge byggeregnskabet en  

 fyldestgørende redegørelse for evt. merudgifter.
Hvis kommunalbestyrelsen  

 herefter har godkendt merudgifterne - helt eller delvis - skal begrundelsen  

 herfor anføres i forbindelse med regnskabets indsendelse til Boligstyrelsen.
 Om byggeri i vinterperioden henvises til Byggestyrelsens bekendtgørelse  

 af 11. november 1981 om byggeri i vinterperioden og til Byggestyrelsens  

 »Vejledning om vinterbyggeri« fra december 1981.
12. Ansvar Om ansvarsforhold med byggearbejder (5-årigt entreprenøransvar for mangler  

 og byggeleveranceklausul med 5-årigt ansvar for mangler) henvises til  

 Byggestyrelsens cirkulære om ansvarsforhold med byggearbejder af 25. juni  

 1986 bog til Byggestyrelsens »Vejledning om ansvarsforhold med  

 byggearbejder« (januar 1987). Cirkulæret om ansvarsforhold er optrykt  

 som bilag 5 til dette cirkulære.
 Opmærksomheden henledes specielt på dette cirkulæres § 2, hvorefter  

 bygherren i entrepriseaftaler skal forpligte entreprenøren til at sikre, at  

 den i bestemmelsen angivne byggeleveranceklausul indgår i entreprenørens og  

 dennes underentreprenørers aftaler om leverancer til entreprisens udførelse.
13. Kvalitetssikring Om kvalitetssikring henvises til Byggestyrelsens cirkulære om  

 kvalitetssikring af byggearbejder af 12. november 1986 optrykt som bilag 6  

 til dette cirkulære og Byggestyrelsens »Vejledning om kvalitetssikring i  

 byggeriet« (december 1986).
Byggeriet skal kvalitetssikres og undergives et 5 års eftersyn, uanset om  

 det er omfattet af byggeskadefonden eller ej.
Der vil senere blive udsendt  

 nærmere bestemmelser om 5 års-eftersynet.
14. Basisbeton Der henvises til Byggestyrelsens cirkulære om brug af beton af 6. januar  

 1987 optrykt som bilag 7 til dette cirkulære.
15. Ansøgningsprocedure 15.1 Uformel henvendelse til kommunen om støttemulighed Forinden en bygherre indleder den egentlige støtteprocedure med  

 fremsendelse af ansøgningsskema osv., tilrådes det, at bygherren på så  

 tidligt et tidspunkt som muligt søger kontakt med kommunen med henblik på at  

 opnå dennes tilkendegivelse af, hvorvidt det påtænkte projekt i princippet  

 kan godkendes.
Det tilrådes, at projekteringsarbejde og udarbejdelse af egentligt  

 ansøgningsmateriale ikke påbegyndes, før såvel kommunalbestyrelsen som  

 Boligstyrelsen principielt har tilkendegivet, hvorvidt og i bekræftende fald,  

 hvornår et støttetilsagn vil kunne forventes.
Det forhold, at der er  

 udarbejdet tegningsmateriale, skema 1 m.v., er uden betydnig for, om  

 projektet kan opnå kvoteplads.
15.2. Oplysningsskema Til brug for fordelingen af kvoterne for statsstøttet byggeri for det  

 kommende år udsender Boligstyrelsen hvert år omkring september måned et  

 oplysningsskema til kommunalbestyrelserne, hvori disse anmodes om at angive  

 deres ønsker om støtte til opførelse af de forskellige kategorier af støttet  

 byggeri, herunder ungdomsboliger.
Ungdomsboligerne skal angives i antal  

 værelsesenheder, jf. pkt. 17.1.1. Samtidig skal kommunalbestyrelsen redegøre  

 for uddannelsesforholdene i kommunen til belysning af behovet for  

 ungdomsboliger.
Såfremt en kommunalbestyrelse anbefaler flere  

 ungdomsboligprojekter, skal kommunalbestyrelsen angive disse i den  

 rækkefølge, hvori de prioriteres.
Det er afgørende, at projekter, hvortil  

 støtte søges, anføres af kommunalbestyrelsen på dette skema.
Projekter, der  

 ikke anføres på oplysningsskemaet, kan ikke forventes imødekommet.
For at lette kommunernes planlægning af opgørelse af støttet byggeri er  

 der taget initiativ til iværksættelse af et 4-årigt bevillingsprogram.
Det er  

 en forudsætning for etablering af et 4-årigt rullende bevillingsprogram, at  

 kommunalbestyrelserne på oplysningsskemaet oplyser, hvor meget  

 ungdomsboligbyggeri, der planlægges i kommunen over en 4-årig periode.
Boligstyrelsen foretager i januar kvartal, på grundlag af de indkomne  

 oplysningsskemaer samt oplysninger fra kommunerne om behovet for  

 ungdomsboliger, en fordeling af den årlige støttekvote.
Styrelsen giver  

 umiddelbart herefter meddelelse til kommunalbestyrelserne om, hvorvidt og i  

 hvilket omfang støttetilsagn vil kunne forventes i det pågældende år til  

 opførelse eller indretning af det ansøgte antal værelsesenheder.
Samtidig  

 anmodes kommunalbestyrelsen om at foranledige ansøgningsmateriale indsendt  

 til Boligstyrelsen for det antal værelsesenheder, der herefter kan påregne  

 støttetilsagn, under forudsætning af, at de konkrete projekter opfylder  

 betingelserne herfor.
Herefter indledes den egentlige støtteprocedure for de  

 projekter, der efter den indledende procedure kan forvente støttetilsagn.
16. Ansøgning om støtte til enkelte projekter I den egentlige støtteprocedure anvendes følgende skemaer:
skema 1: ansøgning om støtte skema 2: ansøgning om godkendelse af anskaffelsessum før byggeriets  

 påbegyndelse skema 3: ansøgning om godkendelse af den endelige anskaffelsessum efter  

 byggeriets færdiggørelse Skemaerne rekvireres hos Statens Informationstjeneste, Bredgade 20, 1009  

 København K.
Tlf. (01) 92 92 28.
 For så vidt angår erklæring om bygningstilstand (»førsyn«)  

 henvises til pkt. 3.2.1. samt pkt. 16.1. Førsynsbekendtgørelsen er optaget  

 som bilag 9 til dette cirkulære.
16.1. Fremsendelse af ansøgning om støtte Bygherrens ansøgning om støtte fremsendes i 2 eksemplarer (ved integrerede  

 projekter 3 eksemplarer) til kommunalbestyrelsen på skema 1. Ved  

 ombygningsprojekter, der, jf. § 62 b i boligbyggeriloven, er omfattet af  

 Byggeskadefonden, fremsender bygherren tillige førsynsrapporten til  

 kommunalbestyrelsen, der videresender den til Byggeskadefonden forsynet med  

 kommunalbestyrelsens erklæring om bygningens egnethed.
Kommunalbestyrelsen  

 orienterer endvidere Boligstyrelsen om kommunalbestyrelsens erklæring  

 vedrørende bygningens egnethed, jf. pkt. 3.2.1. / Herudover står kommunen i princippet frit med hensyn til omfanget af det  

 projektmateriale, den ønsker indsendt på skema 1 - tidspunktet.
Det foreslås,  

 at kommunen baserer sin vurdering på et tegningsmateriale, som svarer til et  

 dispositionsforslag, jf.
Bygherrevejledningen 8.6.1. Ved ombygningsprojekter  

 bør ungdomsboligerne dog udfærdiges i mindst 1:50.
 Dispositionsforslaget bør udformes på følgende måde:
 - Hovedlinierne i projektet skal være fastlagt, herunder bebyggelsens  

 placering på grunden, bebyggelsens karakter og adgangsforhold.
 - Planer, snit og facader i et omfang og detaljeringsgrad, der giver den  

 fornødne forståelse af projektet.
 - De enkelte boligers nærmere udformning og indretning, hvor det på  

 tilfredsstillende måde skal belyses, at boligerne kan indrettes  

 hensigtsmæssigt.
 - Projektets indhold, herunder antal lejligheder, enkeltværelser og  

 værelsesenheder med angivelse af, hvorvidt boligerne er med selvstændigt  

 køkken og toilet/bad, og antal tilskudsenheder.
 Desuden skal der i ansøgningsskemaet redegøres for:
- Den skønnede anskaffelsessum opdelt i grundudgifter, håndværkerudgifter, omkostninger.
 - Det skønnede tidsrum, der vil medgå fra støttetilsagn til byggeriets  

 igangsætning, under hensyntagen til den nødvendige tid til den endelige  

 projektering, indhentning af tilbud osv.
 Ansøgningen skal endvidere i de i pkt. 18 nævnte tilfælde til brug ved  

 Boligstyrelsens vurdering af grundprisens/ejendomsprisens rimelighed bilægges  

 nærmere oplysninger om:
 - Prisen for erhvervelse af grund og evt. eksisterende ejendom, herunder  

 oplysning om kontant betaling og overtagelse af evt. indestående prioriteter.
 - Kopi af dateret salgstilbud, betinget skøde eller slutseddel.
 - Evt. forrentning af købesum.
 Ved integrerede ungdomsboliger i almennyttigt byggeri, hvor  

 ungdomsboligerne og de øvrige boliger finansieres efter indbyrdes forskellige  

 regler, redegøres for anskaffelsessummens fordeling på de enkelte  

 boligformer.
Det er oplysningerne i ansøgningsmaterialet på tidspunktet for  

 fremsendelse af skema 1, der danner grundlag for støttemyndighedernes  

 stillingtagen til, om støtte kan ydes.
Bygherren må derfor være meget  

 omhyggelig med tilvejebringelsen af de nødvendige oplysninger.
Et  

 støttetilsagns fortsatte gyldighed vil være betinget af, at projektet i sin  

 endelige skikkelse opfylder de givne forudsætninger.
16.2 Kommunalbestyrelsens behandling af skema 1 Det er kommunalbestyrelsens opgave at varetage den del af  

 sagsbehandlingen, der har til formål at vurdere, om projekterne opfylder  

 kravene for at opnå støtte efter de gældende regler.
 Boligstyrelsen har tidligere foretaget en detaljeret sagsgennemgang.  

 Styrelsen vil for fremtiden, bortset fra de i pkt. 18 nævnte tilfælde, lægge  

 kommunalbestyrelsens godkendelse, herunder kommunalbestyrelsens erklæringer  

 til grund uden at foretage en særskilt vurdering heraf.
 Kommunalbestyrelserne skal for fremtiden på Boligstyrelsens vegne påse, at  

 ansøgningsmaterialet og tegningsmaterialet opfylder kravene for at opnå  

 støtte efter de gældende regler.
 16.2.1. Kommunalbestyrelsen bør navnlig påse følgende:
 - At projektet opfylder de i dette cirkulære anførte krav til  

 ungdomsboligbyggeri, herunder såvel økonomiske som organisatoriske og  

 byggetekniske forhold.
 - At anskaffelsessummen, herunder de enkelte poster i skema 1, skønnes  

 rimelige.
- At rammebeløbet er overholdt, herunder at der er beregnet det korrekte  

 antal tilskudsenheder.
Kommunalbestyrelsen kan ikke godkende overskridelser  

 af rammebeløbet, jf. pkt. 7. Projekter, der ikke overholder rammebeløbet, kan  

 ikke opnå støtte.
Det bemærkes i den forbindelse, at der ikke i skema 1 kan  

 medtages poster som f.eks. diverse udgifter eller uforudseelige udgifter.
- At den enkelte afdeling/institution (bygherren) skal have mulighed for  

 at erhverve skøde på ejendommen.
Endeligt skøde skal kunne tinglyses indenfor  

 et kortere tidsrum, dog senest samtidig med indhentning af endelige priser.  

 Der henvises i øvrigt til pkt. 5. Afdelingen/institutionen skal endvidere stå  

 som debitor ved belåningen af byggeriet.
- At byplan- eller lokalmæssige forudsætninger er i orden.
Det er en  

 forudsætning for at opnå støttetilsagn, at der ikke i byplanmæssig henseende  

 er noget til hinder for gennemførelse af det påtænkte byggeri.
Projektet må  

 derfor være i overensstemmelse med kommuneplanen, eventuelt et tillæg til §  

 15-rammerne for kommunen.
Det fornødne plangrundlag vil i øvrigt normalt være  

 en endeligt vedtaget lokalplan, jf. § 16, stk. 3 i lov om kommuneplanlægning.
 - At projektet tilgodeser et af kommunen konstateret realistisk behov for  

 ungdomsboliger.
 - At vedtægterne for selvejende ungdomsboliginstitutioner nøje følger  

 normalvedtægten for kollegier og kun indebærer en udfyldning af disse.  

 Fravigelser fra normalvedtægten skal godkendes af Boligstyrelsen.  

 Normalvedtægten er optaget som bilag 8 til dette cirkulære.
 - At der kun etableres et mindre antal flerrumsboliger.
 - At antallet af ungdomsboliger kun udgør en mindre del af antallet af  

 almennyttige lejligheder, jf. pkt. 3.1 og 17.1.4.
 Endelig skal kommunalbestyrelsen tage stilling til, om den vil yde støtte  

 til byggeriet (i form af rentebidrag og regaranti som anført i  

 boligbyggerilovens kap. 11). Som anført under pkt. 15.1 bør  

 kommunalbestyrelsen, forinden der udarbejdes projektmateriale, have taget  

 principiel stilling til, hvorvidt kommunalbestyrelsen vil anbefale at yde  

 støtte til ungdomsboliger, således at det, der skal tages stilling til på  

 dette tidspunkt, alene er det konkrete projekt.
 Kommunlbestyrelsen skal forelægge de i pkt. 18 nævnte forhold for  

 Boligstyrelsen til afgørelse.
17. Teknisk sagsbehandling Den tekniske sagsbehandling, der hidtil er foregået i Boligstyrelsen, skal  

 nu udelukkende varetages af kommunalbestyrelsen.
Sagsbehandlingen i  

 Boligstyrelsen har haft til formål at vurdere projekternes tekniske og  

 planmæssige udformning, antallet af ungdomsboliger (værelsesenheder) og  

 tilskudsenheder.
 Boligstyrelsen vil lægge det af kommunalbestyrelsen anførte, som vedrører  

 projekternes planudformning, antallet af ungdomsboliger (værelsesenheder) og  

 tilskudsenheder til grund uden at foretage en særskilt vurdering heraf.
Boligstyrelsen har dog mulighed for at indhente oplysninger, herunder  

 tegningsmateriale, til brug for tilsagnsgivningen.
Tegningsmaterialet skal  

 således ikke fremsendes til Boligstyrelsen, medmindre styrelsen anmoder  

 herom.
Kommunalbestyrelsen påser, at arbejderne udføres i overensstemmelse med  

 gældende regler.
Det er alene kommunalbestyrelsen, der tager stilling til, om  

 den valgte udførelsesmetode i teknisk henseende er hensigtsmæssig under  

 hensyn til en samlet vurdering af arbejdernes pris, kvalitet m.v.
17.1. Beregningstekniske regler Ungdomsboligkvoten opgøres i antal værelsesenheder.
Det er derfor meget  

 vigtigt, at antallet af værelsesenheder opgøres helt præcist, da  

 Boligstyrelsen ikke har hjemmel til at yde støtte til flere værelsesenheder  

 end den i boligbyggeriloven fastsatte kvote.
 Såfremt det efterfølgende skulle vise sig, at antallet af værelsesenheder  

 er fejlagtigt angivet, kan Boligstyrelsen som udgangspunkt ikke yde støtte  

 til et større antal værelsesenheder end det, hvortil der er givet tilsagn.  

 For så vidt angår ændringer i antallet af værelsesenheder/tilskudsenheder  

 henvises til pkt. 19.2. Er der rent faktisk indrettet færre  

 værelsesenheder/tilskudsenheder, end det i ansøgningen anførte, skal  

 Boligstyrelsen understrege, at støtten til de for meget angivne  

 værelsesenheder/tilskudsenheder vil blive krævet tilbagebetalt.
 Da Boligstyrelsen ikke modtager tegningsmateriale, kontrollerer styrelsen  

 ikke om det af kommunalbestyrelsen godkendte antal værelsesenheder eller  

 tilskudsenheder er korrekt.
17.1.1. Værelsesenheder Opgørelsen af værelsesenheder i et projekt foretages på følgende måde:
A. 1 værelsesenhed indeholder eet værelse med et nettoareal (gulvareal) på mindst 12 m2.  

 Såfremt der indrettes kogeniche i værelset skal nettoarealet være mindst 15  

 m2.
B. 1 1/2 værelsesenhed indeholder et værelse som under A, samt eet værelse, hvis nettoareal er  

 mindre end 12 m2. Nettoarealet skal dog mindst være 7 m2.
C. 2 værelsesenheder indeholder to værelser hver med et nettoareal på mindst 12 m2. Såfremt der  

 indrettes kogeniche i det ene værelse, skal nettoarealet her være mindst 15  

 m2.
17.1.2. Antal tilskudsenheder Beregningen af, hvor mange tilskudsenheder projektet består af, foretages  

 på følgende måde:
 1 værelsesenhed med selvstændigt køkken, bad og toilet = 1 tilskudsenhed.
 1 værelsesenhed uden selvstændigt køkken, bad og toilet = 0,8  

 tilskudsenhed.
 1 værelsesenhed uden selvstændigt køkken, men med selvstændigt bad/toilet  

 = 0,9 tilskudsenhed.
 1 værelsesenhed med selvstændigt køkken, men uden selvstændigt bad og  

 toilet = 0,9 tilskudsenhed.
 1 1/2 værelsesenhed med selvstændigt køkken, bad og toilet, jf. pkt. 17.2  

 = 1,40 tilskudsenheder.
 2 værelsesenheder med selvstændigt køkken, bad og toilet, jf. pkt. 17.2 =  

 1,8 tilskudsenheder.
1 fælles bad og toilet = 0,1 tilskudsenhed.
Uanset om bad og toilet er  

 fysisk adskilte giver det kun grundlag for 0,1 tilskudsenhed.
Eventuelle  

 gæstetoiletter i forbindelse med fællesrum medregnes med 0,1 tilskudsenhed.
 1 fælleskøkken for færre end 4 værelser uden selvstændigt køkken = 0,1  

 tilskudsenhed.
1 fælleskøkken for 4 værelser og derover uden selvstændigt køkken = 0,2  

 tilskudsenhed.
Eventuelt køkken i forbindelse med fællesrum medregnes med 0,1  

 tilskudsenhed.
 Skema til opgørelse af værelsesenheder og tilskudsenheder.
Eksempel Et projekt består af:
5 stk. 1-rumsboliger med eget bad/toilet og køkken/kogeniche, 3 stk. 1-rumsboliger med selvstændigt bad/toilet men uden selvstændigt  

 køkken/kogeniche, og dertil hørende fælleskøkken, 4 stk. 1-rumsboliger uden selvstændigt bad/toilet og køkken/kogeniche, med  

 dertil hørende fælleskøkken og 2 stk. fælles bad/toilet, 2 stk. 1 1/2-rumsboliger, samt 1 stk. 2-rumsbolig.
 Skema til opgørelse af værelsesenheder og tilskudsenheder.
17.1.3. Flerrumsboliger Det er en betingelse, at kun en mindre del af værelsesenhederne indrettes  

 som flerrumsboliger.
Ved ombygningsprojekter vil der kunne indrettes  

 flerrumsboliger i det omfang, som ejendommens indretning og udformning  

 tilsiger.
1 1/2 og 2-rumsboligerne bør beboes af 2 personer, hvoraf den ene tilhører  

 den berettigede personkreds eller 1 person tilhørende den berettigede  

 personkreds og 1 barn.
Vedrørende den berettigede personkreds henvises til  

 pkt. 3.
17.1.4. Integrerede ungdomsboliger Ved opførelse/indretning af ungdomsboliger integreret i en almennyttig  

 afdeling bør antallet af ungdomsboliger - for at tilgodese de hensyn der  

 ligger til grund for ønsket om integrering - kun udgøre en mindre del af  

 antallet af almennyttige lejligheder, jf. pkt. 3.1. Det betyder, at antallet  

 af ungdomsboliger i almindelighed ikke bør udgøre mere end 1/3 af  

 lejlighedsantallet.
17.1.5. Indberetning til Boligstyrelsen Oplysningerne i 17.1.1-17.1.4 skal indberettes til Boligstyrelsen samtidig  

 med fremsendelsen af skema 1. Såfremt antallet af værelsesenheder eller  

 antallet af tilskudsenheder ønskes ændret, skal Boligstyrelsens samtykke  

 indhentes forinden.
Der henvises til pkt. 19.2.
17.2. Planmæssig udformning Ungdomsboligerne skal have en tilfredsstillende udformning i planmæssig og  

 teknisk henseende.
Endvidere skal de til enhver tid gældende bestemmelser i  

 plan- og byggelovgivningen være overholdt.
Ungdomsboligerne skal med hensyn til kvalitet opfylde de bestemmelser, der  

 er fastsat for det almennyttige boligbyggeri.
Det vil sige, at boligerne skal  

 være uden luksuspræg, men udstyret med almindelige moderne bekvemmeligheder  

 og indrettet således, at de opfylder de boligsøgendes rimelige krav til  

 boliger af den pågældende art.
Det bør endvidere indgå i overvejelserne, at boligerne skal være  

 attraktive mange år frem i tiden.
Boliger uden eget bad/toilet eller uden  

 eget køkken/kogeniche kan vise sig at være utidssvarende i løbet af nogle år  

 med deraf følgende risiko for udlejningsvanskeligheder.
Undersøgelser har  

 vist, at mange unge foretrækker selvstændige lejligheder med mulighed for at  

 samles i et fælleslokale.
Indrettes boligerne uden køkken/kogeniche, skal der indrettes fælles  

 spisekøkken.
Der må i så fald regnes med fælles køkken for ca. 6  

 værelsesenheder.
Indrettes boliger uden køkken/kogeniche, reduceres  

 rammebeløbet, jf. pkt. 17.1.2.
 Der må ikke indrettes flerrumsboliger uden selvstændigt køkken/kogeniche,  

 bad og toilet.
 Indrettes ungdomsboligerne uden selvstændigt bad og toilet, bør det  

 endvidere tilstræbes, at helst kun 2 og højst 3 personer deler bad og toilet.  

 Indrettes boligerne uden selvstændigt bad og toilet reduceres rammebeløbet  

 jf. pkt. 17.1.2.
 Endvidere bør det tilstræbes, at der indrettes fællesrum, da det  

 erfaringsmæssigt giver et bedre bomiljø.
En ungdomsbolig må betragtes som en overgangsbolig, hvor de unge  

 gennemsnitlig bor ca. 2 år.
Det er Boligstyrelsens erfaring, at dette  

 medfører øgede vedligeholdelsesudgifter, hvis der ikke anvendes  

 tilstrækkeligt, robuste materialer.
Det bør derfor sikres, at materialerne er rimeligt slidstærke.
Der tænkes  

 i den forbindelse specielt på badeværelser (vådrum), samt på gulvbelægningen  

 i fællesarealer og køkkener.
 Kommunalbestyrelsen må derfor påse, at standarden i ungdomsboligerne står  

 i nøje sammenhæng med udgifterne.
De store årgange af unge kommer i disse år ind i uddannelsessystemerne.  

 Behovet for ungdomsboliger er derfor meget stort.
Behovet vil formentlig  

 ændres frem mod år 2000, hvor der vil være en stor gruppe af ældre mennesker,  

 der har behov for boliger.
Det bør derfor tilstræbes at gøre ungdomsboligerne  

 så fleksible, at de senere uden større udgifter kan ombygges og indrettes til  

 brug for ældre.
18. Boligstyrelsens behandling af ansøgningen. (Skema  

 1) Såfremt kommunalbestyrelsen beslutter at anbefale projektet i den  

 foreliggende udformning og yde støtte hertil, fremsendes et eksemplar af  

 skema 1 til Boligstyrelsen.
 Ved integrerede projekter fremsendes ligeledes et eksemplar af skema 1 til  

 Boligselskabernes Landsbyggefond.
Kommunalbestyrelsen erklærer ved godkendelse af skema 1, - at anskaffelsessummen er rimelig og rammebeløbet overholdt, - at den eksisterende bygning - ved ombygningsprojekter - skønnes egnet  

 til ombygning på grundlag af den af en sagkyndig udarbejdede rapport på  

 baggrund af førsynet, - at kravene i lovgivning og cirkulærer er opfyldt, og - at den tekniske løsning findes hensigtsmæssig under hensyn til en samlet  

 vurdering af arbejdernes pris, kvalitet m.v. samt, - at man vil yde rentebidrag og regaranti efter gældende regler.
 Ved ombygningsprojekter fremsendes førsynsrapporten til Byggeskadefonden,  

 jf. pkt. 3.2.1.
 Boligstyrelsen træffer afgørelse om følgende forhold:
 - At købesummen for grunden/ejendommen er rimelig, når:
 a. en afdeling af et almennyttigt boligselskab, selskabet selv eller en  

 selvejende ungdomsboliginstitution er grundsælger.
b. kommunen er grundsælger, c. grunden er omfattet af en saneringsplan eller byfornyelsesbeslutning  

 eller d. ungdomsboliger indrettes i en eksisterende bygning.
 - Særlige vilkår som kommunalbestyrelsen måtte stille for sin medvirken.
 - Ansøgning om særligt tillæg til rammebeløbet på indtil 10 pct. jf. pkt.  

 7.5.
 - Ansøgning om tilladelse til indretning af ungdomsboliger i en  

 eksisterende beboelsesejendom, som omhandlet i pkt. 3.2., 3. og 4. afsnit.
Kan projektet godkendes, meddeler Boligstyrelsen herefter bygherren  

 tilsagn om statslån, rentebidrag, afdragsbidrag og garanti på de i loven og  

 dette cirkulære fastsatte vilkår herfor.
Boligstyrelsen orienterer  

 kommunalbestyrelsen, Byggeskadefonden og Hypotekbanken, hvorfra udbetaling af  

 statslån, rentebidrag og afdragsbidrag sker, jf. pkt. 6, om tilsagnet.
Ved  

 integrerede ungdomsboliger sker udbetaling dog fra Boligselskabernes  

 Landsbyggefond, der orienteres tilsvarende.
19. Projektets færdiggørelse (Skema 2) Når støttetilsagn er meddelt, skal bygherren indarbejde de myndighedskrav,  

 der måtte være stillet.
Kommunalbestyrelsen eller andre offentlige  

 myndigheder kan ikke under byggeriets gang fremkomme med krav, der medfører  

 merudgifter.
 Dette indebærer, at der efter kommunalbestyrelsens godkendelse af skema 2,  

 ikke kan stilles myndighedskrav, som udløser merudgifter.
Endvidere må projektet udarbejdes så omhyggeligt og detaljeret, at senere  

 ændringer under byggeriets gang kan undgås.
Herved skabes også det bedst  

 mulige grundlag for prisfastsættelsen.
 Når priser er indhentet, fremsender bygherren 2 eksemplarer af skema 2  

 samt et sæt tegninger og arbejdsbeskrivelse til kommunalbestyrelsen.
 Kommunalbestyrelsen står i princippet frit med hensyn til omfanget af det  

 tegningsmateriale, den ønsker indsendt.
 For så vidt angår udbud, pris, tid, ansvar, kvalitetssikring m.v. henvises  

 der til pkt. 9-14.
 Kommunalbestyrelsen påser, at byggearbejderne udføres i overensstemmelse  

 med de i pkt. 9-14 nævnte cirkulærer.
Da projekteringsarbejdet, bortset fra dispositionsforslaget, jf. pkt. 16.1  

 skal udføres efter, at der er givet tilsagn, er perioden fra tilsagnet til  

 indsendelse af skema 2 til kommunalbestyrelsen fastsat til 5 måneder.
Denne  

 frist vil kun undtagelsesvis kunne forlænges og kun med Boligstyrelsens  

 godkendelse.
Såfremt fristen ikke overholdes, bortfalder tilsagnet.
 Byggeriet må ikke igangsættes, forinden kommunalbestyrelsen - eller  

 Boligstyrelsen i de i pkt. 19.2 nævnte tilfælde - har givet tilladelse hertil  

 på baggrund af det foreliggende materiale.
 19.1. Ved behandlingen af skema 2 skal kommunalbestyrelsen navnlig påse,  

 at der er redegjort for følgende forhold:
- Anskaffelsessummens størrelse efter indhentning af tilbud, sammenholdt  

 med det gældende rammebeløb.
Der henvises til pkt. 7.
- Rammebeløbets overholdelse.
Kan projektet ikke bringes til at overholde  

 rammebeløbet, bortfalder tilsagnet.
 - Tidspunktet for licitation.
- Udbudsformen.
Har kommunalbestyrelsen undtagelsesvis godkendt  

 anvendelsen af underhåndsbud, skal Boligstyrelsen orienteres nærmere herom,  

 jf. pkt. 10.
 - Ændringer i projektet, såfremt sådanne undtagelsesvis måtte være  

 foretaget.
 - Tidspunktet for byggeriets igangsætning.
 - Byggeperiodens længde.
 - Den aftalte dato for byggeriets aflevering.
 - Den forventede leje ved ibrugtagelsen.
 Såfremt kommunalbestyrelsen finder, at det fremsendte materiale ikke eller  

 kun på uvæsentlige punkter afviger fra det materiale, der har dannet grundlag  

 for støttetilsagnet, godkender den det fremsendte projekt og dets  

 anskaffelsessum med bindende virkning for Boligstyrelsen, jf. dog pkt. 19.2.
 Kommunalbestyrelsen underretter Boligstyrelsen og Hypotekbanken eller  

 Boligselskabernes Landsbyggefond (ved integrerede projekter) om godkendelsen.  

 Kommunalbestyrelsen underretter samtidig Byggeskadefonden om det aftalte  

 tidspunkt for byggeriets aflevering, samt om størrelsen af bidraget til  

 fonden.
 19.2. Følgende forhold skal med kommunalbestyrelsens indstilling  

 forelægges Boligstyrelsen til afgørelse:
 - Forhøjelser af grundkøbesummen eller ejendommens købesum jf. pkt. 18.  

 Sådanne ændringer vil ikke kunne forventes imødekommet.
 - Ændring af antallet af værelsesenheder jf. pkt. 17.1.1. Ansøgning om  

 forhøjelse af antallet af værelsesenheder vil kun kunne imødekommes, såfremt  

 der er plads på ungdomsboligkvoten.
 - Ændring af antallet af tilskudsenheder, jf. pkt. 17.1.2. Ansøgning om  

 ændring af antallet af tilskudsenheder vil kunne forventes imødekommet under  

 forudsætning af, at der herved tilvejebringes en bedre planudformning.
 - Forhøjelse af det på skema 1 godkendte beløb til stedtillæg, jf. pkt.  

 7.5. Det på skema 2 godkendte beløb til stedtillæg kan ikke senere forhøjes.
Boligstyrelsen underretter kommunalbestyrelsen, bygherren, Hypotekbanken  

 eller Boligselskabernes Landsbyggefond (ved integrerede projekter) om  

 godkendelsen.
Boligstyrelsen underretter samtidig Byggeskadefonden om det  

 aftalte tidspunkt for byggeriets aflevering, samt om størrelsen af bidraget  

 til fonden.
20. Udbetaling af statslån 20.1. Ungdomsboliger integreret i almennyttigt byggeri Statslånene ydes til Boligselskabernes Landsbyggefond til videre udlån til  

 det enkelte boligselskab i forbindelse med finansiering af den samlede  

 bebyggelse.
 Statslånene til Landsbyggefonden udbetales direkte til fonden efter de  

 retningslinier, der gælder for fremgangsmåden ved finansiering af den samlede  

 bebyggelse.
Lånet (grundkapitalen) skal ifølge boligbyggeriloven udbetales i  

 forbindelse med grundkøb samt med byggeriets projektering.
Lånet udbetales af  

 Boligselskabernes Landsbyggefond, som berigtiger lånet efter de  

 retningslinier, der er fastsat for berigtigelse af lån til det byggeri, hvori  

 ungdomsboligerne indrettes, jf.
Boligministeriets cirkulære af 4.6.1975 om  

 støtte til almennyttigt nybyggeri m.v.
20.2. Ungdomsboliger, der ikke er integrerede i almennyttigt boligbyggeri Statslån ydes med pant i ungdomsboliginstitutionens ejendom eller den  

 almennyttige afdelings ejendom.
 Når anmærkningsfrit tinglyst pantebrev for lånebeløbet foreligger,  

 udbetaler Hypotekbanken efter anmodning a conto beløb af lånet på grundlag af  

 kommunens attestation af foretaget udbetaling af grundkøbesum eller  

 ejendomskøbesum, eller af arbejdets udførelse og udgifternes størrelse.
21. Byggeriets gennemførelse Under byggeriets udførelse fører kommunalbestyrelsen tilsyn med, at  

 vilkårene for støtte overholdes.
 Kommunalbestyrelsen kan ikke under byggeriets gang fremkomme med krav, der  

 medfører merudgifter.
 Byggeriet skal igangsættes og færdiggøres til de forudsatte tidspunkter.  

 Under byggeriets gang må der som udgangspunkt ikke foretages ændringer i det  

 godkendte projekt, medmindre kommunalbestyrelsen giver tilladelse hertil,  

 hvor ganske særlige forhold måtte foreligge.
Eventuelle merudgifter som følge af sådanne ændringer skal som  

 udgangspunkt afholdes indenfor det beløb, der er afsat til det samlede  

 projekt.
Dette indebærer, at der formentlig skal foretages besparelser i  

 projektet, som opvejer disse udgifter.
Der kan ikke forventes en forhøjelse  

 af den samlede byggeudgift, medmindre der foreligger særlige omstændigheder.  

 Ansøgning om godkendelse af eventuelle ændringer fremsendes til  

 kommunalbestyrelsen.
Kommunalbestyrelsen må således nøje påse, at eventuelle merudgifter er  

 rimeligt begrundede, og at de ikke skyldes uhensigtsmæssig tilrettelæggelse  

 af arbejdet, eller at disse udgifter har været forudseelige.  

 Kommunalbestyrelsen underretter Boligstyrelsen om eventuelle ændringer i  

 projektet.
Endvidere underretter kommnalbestyrelsen Boligstyrelsen og  

 Hypotekbanken om de merudgifter, som kommunalbestyrelsen på grundlag af det  

 ovenfor anførte finder at kunne godkende, samt om begrundelsen herfor.
 Eventuelle merudgifter skal kunne afholdes indenfor 2 pct. af den på skema  

 2 godkendte anskaffelsessum, jf. pkt. 22.2.
 21.1. Følgende forhold skal, forinden ændringen foretages, med  

 kommunalbestyrelsens indstilling forelægges for Boligstyrelsen til afgørelse:
- Ændring af antallet af værelsesenheder - Ændring af antallet af tilskudsenheder.
22. Byggeriets afslutning 22.1. Skæringsdagen Skæringsdagen for et byggeris overgang fra anlæg til drift fastsættes til  

 datoen for byggeriets (sidste bolig) færdiggørelse (= klar til indflytning)  

 med tillæg af indtil 2 måneder til klargøring af udenomsarealerne.
 Kommunalbestyrelsen fører tilsyn med ungdomsboliger, der er overgået til  

 drift.
Pr. denne skæringsdag skal udarbejdes endeligt byggeregnskab.
Heri  

 medtages som udgifter alle egentlige anlægsudgifter samt de udgifter til  

 renter, skatter og afgifter, forsikringer osv., der vedrører tiden indtil  

 skæringsdagen.
Herunder også afdrag på indekslån, der er optaget under  

 byggeriets gang (etapevis belåning). Udgifter, der vedrører tiden efter  

 skæringsdagen, føres på ejendommens driftsregnskab.
Alle indtægter i forbindelse med byggeriet, der vedrører tiden frem til  

 skæringsdagen (uanset om de er indgået), godskrives byggeregnskabet.
Herunder  

 hører eksempelvis lejeindtægter fra lejere, der er indflyttet før  

 skæringsdagen, men ikke eventuelle af staten betalte rentebidrag, da disse  

 udbetales til realkreditinstituttet.
Alle øvrige indtægter, der vedrører  

 tiden efter skæringsdagen, føres på ejendommens driftsregnskab.
Byggeregnskabet skal være ledsaget af en af en statsautoriseret eller  

 registreret revisor attesteret redegørelse for, hvorledes udgifter og  

 indtægter er beregnet og medtaget i anskaffelsessummen.
Omfatter byggeriet  

 undtagelsesvis mere end 100 ungdomsboliger, skal regnskabet være attesteret  

 af en statsautoriseret revisor.
 Når byggeriet er fuldført, skal regnskabet forelægges kommunalbestyrelsen,  

 der skal tage stilling til, om dette kan godkendes.
22.2. Godkendelse af endelig anskaffelsessum (Skema 3) Senest 6 måneder efter byggeriets afslutning skal bygherren til  

 kommunalbestyrelsen fremsende 2 eksemplarer af skema 3, der indeholder det  

 endelige byggeregnskab med anmodning om godkendelse heraf.
Er enkelte udgifter endnu ikke afholdt på dette tidspunkt, kan der  

 afsættes passende beløb hertil i regnskabet.
Bygherren skal redegøre nærmere  

 herfor.
Kommunalbestyrelsen påser, at fornøden dokumentation vedrørende afholdelse  

 af afsatte beløb indsendes snarest muligt og senest 6 måneder efter  

 kommunalbestyrelsens godkendelse af byggeregnskabet.
Overholdes fristen ikke  

 nedsættes anskaffelsessummen med det afsatte beløb.
 Samtidig med anmodning om godkendelse af de endelige byggeudgifter skal  

 afdelingen/institutionen anmode kommunalbestyrelsen om en endelig  

 berigtigelse af den offentlige støtte (rentebidrag og afdragsbidrag).
 Overstiger udgifterne til byggeriet det beløb, som kommunalbestyrelsen -  

 eller Boligstyrelsen i henhold til pkt. 19.2. - tidligere har godkendt på  

 skema 2, vil kommunalbestyrelsen - selv om det for byggeriet gældende  

 rammebeløb herved overskrides - have mulighed for at godkende et tillæg på  

 indtil 2 pct. af den i skema 2 godkendte anskaffelsessum, såfremt udgifterne  

 har været uforudseelige for bygherren på igangsætningstidspunktet.
 Merudgifter, som efter kommunalbestyrelsens vurdering burde eller kunne  

 være forudset af bygherren på tidspunktet for byggeriets igangsætning, kan  

 ikke godkendes medregnet i den for statsstøttens størrelse afgørende  

 anskaffelsessum.
 Det er en betingelse, at kommunalbestyrelsen ikke finder, at merudgifterne  

 skyldes en uhensigtsmæssig tilrettelæggelse af byggearbejderne, og at  

 kommunalbestyrelsen i øvrigt finder, at merudgifterne er rimelige.
 Merudgifter som følge af kritisable dispositioner eller udvist forsømmelse  

 fra bestyrelsens eller forretningsførerens side vil kunne medføre et  

 erstatningsansvar efter almindelige erstatningsregler.
Ud fra en risikobetragtning vil det ud fra hensynet til lejerne kunne være  

 rimeligt at modregne merudgifter udover 2 pct. af den ved skema 2 godkendte  

 anskaffelsessum i byggesagshonoraret, bestyrelsesudgifterne og/eller  

 boligselskabets frie egenkapital.
Boligselskabets frie egenkapital vil kun  

 komme på tale, såfremt ungdomsboligerne opføres af et almennyttigt  

 boligselskab.
 Kommunalbestyrelsen kan endvidere godkende merudgifter som følge af  

 prisreguleringen efter 12 måneder fra tilbudsdagen jf. pkt. 9, uanset at den  

 endelige godkendte anskaffelsessum herved overskrider den i skema 2 godkendte  

 anskaffelsessum med mere end de 2 pct. til uforudseelige udgifter.
 Vedrørende kommunalbestyrelsens godkendelse af eventuelle merudgifter til  

 særlige vinterforanstaltninger henvises til pkt. 11.
Når kommunalbestyrelsen har godkendt den endelige anskaffelsessum og  

 berigtigelsen af støtten er sket, orienterer kommunalbestyrelsen,  

 Boligstyrelsen og Hypotekbanken/Landsbyggefonden herom.
Samtidig giver  

 kommunalbestyrelsen meddelelse til Hypotekbanken/Landsbyggefonden om  

 størrelsen af den endelige godkendte anskaffelsessum.
 Udover oplysningerne om størrelsen af de endelige godkendte byggeudgifter  

 skal kommunalbestyrelsen over for Boligstyrelsen oplyse lejen inkl. varme og  

 el pr. ungdomsbolig og pr. m2 bruttoetageareal ved førstegangs-udlejningen.
 Den således godkendte anskaffelsessum danner grundlag for:
 - Den endelige størrelse af statslånet til bebyggelsen, der for tiden  

 udgør 15 pct. af den godkendte anskaffelsessum.
 - Den endelige størrelse af IS-lånet der optages til finansiering af den  

 resterende del af anskaffelsessummen.
 - Statsgaranti for IS-lånet, der udgør den del af lånet, der på  

 tidspunktet for lånets optagelse har pantesikkerhed ud over 65 pct. af  

 ejendommens værdi, jf. boligbyggerilovens § 60. Garantien omfatter til enhver  

 tid så stor en del af lånets restgæld og eventuelle terminsydelser, som det  

 oprindelige garantibeløb udgjorde af hovedstolen.
 - Kommunal regaranti.
 - Størrelsen af rente- og afdragsbidrag.
 - Ejendommens driftsbudget.
 22.2.1. Følgende forhold skal med kommunalbestyrelsens indstilling  

 forelægges Boligstyrelsen til afgørelse:
 - Overskridelser af den på skema 2 godkendte anskaffelsessum, der skyldes  

 udgifter, der ikke kan betragtes som uforudseelige.
 - Uforudseelige udgifter udover 2 pct. af den på skema 2 godkendte  

 anskaffelsessum, medmindre dette skyldes merudgifter som følge af  

 prisregulering efter 12 måneder fra tilbudsdagen eller merudgifter til  

 særlige vinterforanstaltninger.
 Overskridelsen vil ikke kunne forventes godkendt, medmindre der foreligger  

 helt ekstraordinære forhold, og det vil være en forudsætning, at  

 kommunalbestyrelsen anbefaler overskridelsen med angivelse af, at  

 merudgifterne ikke skyldes uhensigtsmæssig tilrettelæggelse af  

 byggearbejderne.
 Boligstyrelsen underretter kommunalbestyrelsen, bygherren, Hypotekbanken  

 eller Boligselskabernes Landsbyggefond (ved integrerede projekter) om  

 berigtigelsen.
23. Optagelse af indekslån Som det er nævnt under pkt. 6.3. ydes rentebidrag med virkning straks fra  

 indekslånets optagelse.
Det er herved tilstræbt - for at nedbringe  

 byggeomkostningerne og hermed lejen - at søge støtten udbetalt på det  

 tidligst mulige tidspunkt i takt med byggeriets færdiggørelse.
Der kan dog  

 ikke optages forhåndslån, da der ikke ydes rentebidrag hertil.
For at opnå den tilsigtede billiggørelse af byggeriet bør finansieringen  

 forberedes med henblik på at søge udbetalingen af indekslån gennemført  

 samtidig med, at byggeriet er færdigt og klar til indflytning.
Byggeriet må i  

 enhver henseende tilrettelægges med henblik på den hurtigst mulige  

 finansiering, og udarbejdelsen og behandlingen af byggeregnskabet må søges  

 fremskyndet mest muligt.
Finansiering af et byggeri vil under hensyn til de ovennævnte forhold,  

 ikke kunne afvente byggeregnskabets godkendelse.
Der bør straks ved  

 byggeriets færdiggørelse søges optaget indekslån, som senere - når  

 byggeregnskabet foreligger godkendt - suppleres med yderligere og afsluttende  

 indekslån.
Indekslånet udmåles på grundlag af en anskaffelsessum, der er  

 godkendt for byggeriet forud for igangsætningen, det vil sige den godkendte  

 skema 2-pris.
Det forudsættes, at lånet i almindelighed ydes med det fulde  

 beløb indenfor den fastsatte lånegrænse på 85 pct. af anskaffelsessummen.
Undtagelsesvis vil det kunne tillades, at en større anskaffelsessum end  

 den godkendte skema 2-pris lægges til grund for låneudmålingen forinden  

 godkendelse af den endelige anskaffelsessum.
Det er en betingelse, at  

 kommunalbestyrelsen har godkendt overskridelsen, forinden udbetaling kan  

 finde sted, samt at overskridelsen maksimalt udgør 2 pct. af den godkendte  

 skema 2-pris og skyldes uforudseelige udgifter.
Herudover må der ikke lægges  

 en større anskaffelsessum til grund, forinden den endelige anskaffelsessum er  

 godkendt.
Bygherren må være opmærksom på eventuelle besparelser, som måtte være  

 indtrådt under byggeriets opførelse.
Hvis der optages for store  

 realkreditlån, vil dette medføre en overfinansiering i forhold til den  

 endelige byggeudgift.
Denne overfinansiering kan kun udlignes ved indfrielse  

 af den opregulerede restgæld ved køb af obligationer til dagkurs, ligesom for  

 meget udbetalt rente- og afdragsbidrag må tilbagebetales statskassen.
 Efter omstændighederne vil Boligstyrelsen dog kunne godkende, at  

 indfrielse ikke sker af overfinansiering, der ikke overskrider 1 pct. af  

 byggeriets godkendte anskaffelsessum, dog maksimalt 50.000 kr.
Ved underfinansiering skal kommunalbestyrelsen påse, at omkostningerne ved  

 forhøjelsen står i forhold til de udgifter, herunder stempeludgifter, der er  

 forbundet med en eventuel forhøjelse af lånene.
Er det beløb, som kommer til  

 udbetaling efter fradrag af stempeludgifter o.l. af beskeden størrelse, bør  

 overskridelsen afholdes over ungdomsboligernes drift.
24. Fritagelse for kommunal og amtskommunal grundskyld Kommunen og amtskommunen har i medfør af § 8, stk. 1, litra c i den  

 kommunale ejendomsskattelov adgang til, at meddele fritagelse for grundskyld  

 af ejendomme, der anvendes til ungdomsboliger.
Dette gælder uanset om  

 ungdomsboligerne opføres som selvejende institutioner eller som tilhørende et  

 almennyttigt boligselskab.
Der er den 19. november 1987 fremsat forslag til ændring af lov om  

 boligbyggeri og lov om boliger for ældre og personer med handicap (L 101).  

 Forslaget indeholder en bestemmelse, hvorefter der i stedet for ovenfor  

 nævnte fritagelse for grundskyld kan ydes et tilskud svarende til  

 grundskylden.
I hovedstadsområdet vil tilskuddet indgå i udligningsordningen,  

 således at halvdelen af tilskuddet vil blive fordelt efter reglerne om  

 fordeling af boligstøtte i lov om individuel boligstøtte.
25. Ikrafttræden Dette cirkulære træder i kraft 1. januar 1988, og har virkning for de  

 byggerier, hvortil der meddeles tilsagn efter 1. januar 1988.
Boligstyrelsen, den 30. november 1987 H.
E.
RASMUSSEN /Vibeke Køie Indholdsfortegnelse Bilag 1. Kapitel 9, 9a og 11 i boligbyggeriloven.
 2. Byggestyrelsens cirkulære af 6. januar 1983 om  

 udbud af bygge- og anlægsarbejder.
 3. Boligstyrelsens cirkulære af 9. maj 1984 om  

 forskellige forhold i forbindelse med underhåndsbud indenfor byggeri, der  

 opføres med støtte i henhold til lov om boligbyggeri.
 4. Byggestyrelsens cirkulære af 10. maj 1985 om  

 totalentreprise i byggeri med offentlig støtte.
 5. Byggestyrelsens cirkulære af 25. juni 1986 om  

 ansvarsforhold med byggearbejder.
 6. Byggestyrelsens cirkulære af 12. november 1986 om  

 kvalitetssikring af byggearbejder.
 7. Byggestyrelsens cirkulære af 6. januar 1987 om brug  

 af beton.
 8. Normalvedtægter for kollegier.
 9. Boligstyrelsens bekendtgørelse nr. 477 af 1. juli  

 1987 om bygningsgennemgang (førsyn) ved ombygning af og tilbygning til en  

 eksisterende bygning. (Førsynsbekendtgørelsen).
Bilag 1 Uddrag af lov om boligbyggeri jf. lovbekendtgørelse nr. 550 af 18. august  

 1987 (Udelades her) Bilag 2 Cirkulære nr. 7 af 6. januar 1983 om udbud af bygge- og anlægsarbejder (Udelades her) Bilag 3 Cirkulære nr. 57 af 9. maj 1984 om forskellige forhold i forbindelse med  

 underhåndsbud inden for byggeri, der opføres med støtte i henhold til lov om  

 boligbyggeri (Udelades her) Bilag 4 Cirkulære nr. 48 af 10. maj 1985 om totalenterprise i byggeri med  

 offentlig støtte (Udelades her) Bilag 5 Cirkulære nr. 91 af 25. juni 1986 om ansvarsforhold ved byggearbejder (Udelades her) Bilag 6 Cirkulære nr. 166 af 12. november 1986 om kvalitetssikring af  

 byggearbejder (Udelades her) Bilag 7 Cirkulære nr. 2 af 6. januar 1987 om brug af beton (Udelades her) Bilag 8 Uddrag af Boligministeriets cirkulære nr. 22 af 2. februar 1978 om  

 normalvedtægter for kollegier (Udelades her) Bilag 9 Bekendtgørelse nr. 477 af 1. juli 1987 om bygningsgennemgang (førsyn) ved  

 ombygning af og tilbygning til en eksisterende bygning m.v.
