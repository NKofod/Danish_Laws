Nr BSF 129 Forslag til folketingsbeslutning om implementering af EU's  

 Emballagedirektiv nr. 94/62/EF og omlægning af afgifterne af visse  

 detailsalgspakninger Fremsat af Niels Jørgen Langkilde (KF) Lene Espersen (KF) Jens Jørgensen  

 (KF) Eva Møller (KF) Gitte Seeberg (KF) Hans Christian Schmidt (V) Peter  

 Hansen-Nord (V) Hanne Severinsen (V) Bodil Thrane (V) Jens Vibjerg (V)  

 Henning Urup (V) Aage Brusgaard (FP) Ole Donner (DF) Jacob Haugaard (UP) den 24. april 1997 Folketinget pålægger regeringen at implementere EU's Emballagedirektiv nr. 94/62/EF samt at omlægge afgifterne af visse detailsalgspakninger inden for følgende normer:
 - Implementeringen skal være provenuneutral, således at de samlede  

 emballageafgifter fastholdes på det nuværende niveau.
 - Ressourcebesparende emballage skal favoriseres.
Bemærkninger til forslaget Implementeringen af EU's Emballagedirektiv nr. 94/62/EF må ikke medføre,  

 at det samlede skattetryk forhøjes i Danmark.
Derfor skal det sikres, at  

 adgangen til indførelse af øl- og mineralvand på dåser ikke medfører en  

 stigning i den samlede afgiftsbelastning.
I forbindelse med indførelse af de  

 nye emballageformer skal de samlede afgifter derfor justeres, således at  

 implementeringen bliver provenuneutral.
 Emballageafgifterne bør favorisere de mest ressourcebesparende  

 emballageformer, således at afgifterne på emballager med højt volumenindhold  

 er relativt lavere end afgifterne på emballager med lavt volumenindhold.  

 Eksempelvis skal afgiften på 0,5 liters mineralvandsemballage være relativt  

 højere end afgiften på 1,5 liters mineralvandsemballage.
 I dag er afgiften på glas- og plastemballage 0,50 kr. for 10-60 cl., 1,62  

 kr. for 60-106 cl. og 2,24 kr. for emballage med et rumindhold over 106 cl.,  

 jf. § 2 i lovbekendtgørelse nr. 623 af 30. juni 1994 om afgift af visse  

 detailsalgspakninger og visse poser af papir eller plast m.v.
Det betyder, at den samlede afgift for 3 stk. 0,5 liters  

 mineralvandsflasker er lavere end afgiften for en 1,5 liters  

 mineralvandsflaske, selv om den samlede miljøbelastning og  

 ressourceanvendelse er højere ved de 3 0,5 liters flasker.
Det samme  

 misforhold gør sig gældende inden for karton- og laminatemballage.
 Dette misforhold skal ændres, således at miljøbelastningen reduceres.  

 Afgiftssatserne kan f.eks. ændres til 0,70 kr. for 10-60 cl., 1,20 kr. for  

 61-106 cl., 1,50 kr. for 106-151 cl. og 2,00 kr. for flasker med over 151 cl.  

 Dermed vil afgiften være relativt mindre for emballage med større  

 volumenindhold, samtidig med at ressourceanvendelsen minimeres.
 Omlægningen af afgifterne skal være provenuneutral, og ovenstående  

 eksempel skal ses som en illustration af principperne for den kommende  

 afgiftsfastsættelse.
Skriftlig fremsættelse Niels Jørgen Langkilde (KF):
 Som ordfører for forslagsstillerne tillader jeg mig herved at fremsætte:
 Forslag til om implementering af EU's Emballagedirektiv nr. 94/62/EF  

 og omlægning af afgifterne af visse detailsalgspakninger.
(Beslutningsforslag nr.
B 129).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
