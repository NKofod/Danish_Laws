Skrivelse  

 til samtlige statsamter herunder Københavns Overpræsidium om navneændring på  

 bryllupsdagen Den nye navnelov, som trådte i kraft den 1. april 2006, giver  

 ikke umiddelbart mulighed for, at ægtepar kan få deres nye fælles navne på  

 vielsesattesten på bryllupsdagen, fordi det kun er  

 ministerialbogsføreren/personregisterføreren,  

 der har kompetence til at tage stilling til ændring af navn.
Familiestyrelsen har i samarbejde med Kirkeministeriet  

 tilvejebragt en ordning, hvorefter personer i forbindelse med vielsen kan få  

 ændret deres navn på selve bryllupsdagen.
De nye navne vil fremgå af  

 vielsesattesten.
 Denne ordning, der træder i kraft den 1. juli 2006, er  

 beskrevet i vedlagte vejledning til prøvelses- og vielsesmyndighederne  

 om  

 behandling af sager om navneændring på bryllupsdagen og  

 vejledning om  

 navneændring på bryllupsdagen (til Ministerialbogsførerne) samt i  

 vejledning  

 om navneændring på bryllupsdagen (til Personregisterførerne i de  

 Sønderjyske  

 kommuner).
Såfremt den ønskede navneændring er omfattet af statsamtets  

 kompetence jf. navnelovens § 16, stk. 3, videresender  

 ministerialbogsføreren/personregisterføreren ansøgningen til statsamtet jf.  

 navnelovens § 16, stk. 2. Når statsamtets afgørelse i sagen foreligger,  

 meddeles denne til ministerialbogsføreren/personregisterføreren, som  

 foretager  

 det videre fornødne.
Statsamtet skal i disse sager ikke foretage en  

 indrapportering til CPR.
 Familiestyrelsen skal anmode statsamtet om, at sager om  

 navneændring på bryllupsdagen behandles så hurtigt, at vielsesmyndigheden kan  

 modtage bekræftelse af det nye navn fra  

 ministerialbogsføreren/personregisterføreren  

 senest 3 hverdage før vielsen.
Familiestyrelsen, den 27. juni 2006 Dorrit Sylvest Nielsen /Hanne Kristiansen Bilag 1 Vejledning til prøvelses- og  

 vielsesmyndighederne om behandling af sager om navneændring på bryllupsdagen Bilag 1 indeholder  

 vejledning nr. 9416 af 27. juni 2006 til  

 prøvelses- og vielsesmyndighederne om behandling af sager om navneændring på  

 bryllupsdagen.
 Vejledningen er udeladt her, da den forefindes i  

 Retsinformation.
Bilag 2 Vejledning om navneændring på bryllupsdagen  

 (Til Ministerialbogsførerne) Bilag 2 indeholder  

 vejledning nr. 59 af 1. juli 2006 om  

 navneændring på bryllupsdagen (Til Ministerialbogsførerne i de anerkendte  

 trossamfund)  

 og  

 vejledning nr. 60 af 1. juli 2006 om  

 navneændring på bryllupsdagen (Til Ministerialbogsførerne i Folkekirken).
 Vejledningerne er udeladt her, da de forefindes i  

 Retsinformation.
Bilag 3 Vejledning om navneændring på bryllupsdagen  

 (Til Personregisterførerne i de Sønderjyske kommuner) Bilag 3 indeholder  

 vejledning nr. 62 af 1. juli 2006 om  

 navneændring på bryllupsdagen (Til personregisterførerne i de Sønderjyske  

 kommuner).
 Vejledningen er udeladt her, da den forefindes i  

 Retsinformation.
