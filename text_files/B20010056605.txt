Bekendtgørelse om overgangsydelse I medfør af § 58, stk. 1, nr. 3, litra c,  

§ 65, stk. 5, § 75 m, stk. 1, § 75 n,  

 stk. 1, 2 og 3, og § 95 i lov om arbejdsløshedsforsikring  

 m.v., jf. lovbekendtgørelse nr. 712 af 19. juli 2000, som ændret  

 ved lov nr. 278 af 25. april 2001, fastsættes efter forhandling med  

 Landsarbejdsrådet:
Kapitel 1 Personkreds § 1. Denne bekendtgørelse gælder for  

 medlemmer af a-kasser, der modtager overgangsydelse efter kapitel 11 c i lov  

 om arbejdsløshedsforsikring m.v.
 Stk. 2. Bekendtgørelsen gælder også  

 personer, der modtager overgangsydelse, og som har bopæl eller arbejde  

 i et andet EØS-land, i Grønland eller på  

 Færøerne.
Kapitel 2 Rådighed og arbejde i perioden med  

 overgangsydelse § 2. Et medlem, der modtager overgangsydelse, skal  

 ikke stå til rådighed for arbejdsmarkedet.
 Stk. 2. Et medlem har med de undtagelser, der er nævnt i  

 denne bekendtgørelse, ret til at udføre arbejde af enhver  

 art.
 Stk. 3. Arbejdet må ikke udføres som vedvarende  

 selvstændig virksomhed, eller som arbejde i en selvstændig  

 virksomhed, der ejes eller drives af medlemmets ægtefælle, jf.  

 dog kapitel 3.
 § 3. Et medlem kan igen få ret til dagpenge,  

 hvis medlemmet får arbejde i et omfang, der berettiger hertil, jf.  

 lovens § 53, stk. 2. Arbejde før overgangen kan ikke  

 medregnes til optjening af ny dagpengeret.
Stk. 2. Hvis et medlem har haft arbejde i det i stk. 1  

 nævnte omfang og ønsker at udnytte retten til dagpenge, skal  

 medlemmet give a-kassen skriftlig besked.
Dagpenge kan tidligst udbetales med  

 virkning fra det tidspunkt, hvor a-kassen har modtaget medlemmets besked.
 Stk. 3. Det forhold, at medlemmet har modtaget  

 overgangsydelse, medfører ikke, at medlemmet skal opfylde et krav om  

 arbejde efter reglerne om at generhverve dagpengeretten for et medlem, der  

 ikke anses for at stå til rådighed for arbejdsmarkedet.
 § 4. Et deltidsforsikret medlem, der modtager  

 overgangsydelse, kan ikke overflyttes til fuldtidsforsikring, selv om der i  

 ydelsesperioden er udført arbejde i det omfang, der er angivet i  

 lovens § 68, stk. 3.
Kapitel 3 Selvstændig virksomhed i perioden med  

 overgangsydelse Jordbrug § 5. Arbejde ved mindre jordbrug kan  

 udføres efter de regler, som gælder for  

 efterlønsmodtagere, der er omfattet af kapitel 3 i  

 bekendtgørelse om arbejde og indtægter m.v. i  

 efterlønsperioden (for medlemmer, som er fyldt 60 år før  

 1. juli 1999), jf. dog stk. 2.
 Stk. 2. Der gælder ikke nogen  

 200-timers-begrænsning for arbejde efter stk. 1.
Tilladelse til selvstændig virksomhed - 200  

 timer § 6. I særlige tilfælde kan  

 direktøren for Arbejdsdirektoratet efter indstilling fra a-kassen give  

 tilladelse til, at et medlem udøver bibeskæftigelse ved  

 selvstændig virksomhed.
Det er en betingelse, at virksomheden alene er  

 baseret på medlemmets egen arbejdskraft, og at medlemmet over for  

 a-kassen har sandsynliggjort, at virksomheden ikke nødvendiggør  

 en samlet arbejdsindsats på mere end 200 timer inden for et  

 kalenderår.
 Stk. 2. Indtægten fra virksomheden medfører ikke  

 fradrag i overgangsydelsen.
 Stk. 3. Hvis medlemmet ikke modtager overgangsydelse i et helt  

 kalenderår, reduceres de 200 timer med 50 timer for hvert kvartal, hvor  

 medlemmet ikke modtager overgangsydelse.
Stk. 4. Hvis medlemmet i det kalenderår, hvor  

 tilladelsen gives, delvis har udnyttet retten til fradragsfri indtægt,  

 jf. § 15, reduceres de 200 timer i forhold til, hvor stor en del af det  

 fradragsfri beløb, der er udnyttet.
Der rundes op til nærmeste  

 hele timetal deleligt med 10. Tilladelse gives ikke, hvis det beregnede  

 timetal før oprunding er mindre end 50 timer.
 Stk. 5. En tilladelse efter stk. 1 indebærer, at  

 den selvstændige virksomhed kan fortsættes i  

 efterlønsperioden, hvis medlemmet overgår til efterløn  

 fra overgangsydelse, og medlemmet ved overgangen til efterløn  

 vælger at arbejde i sammenlagt højst 200 timer inden for et  

 kalenderår uden fradrag i efterlønnen, jf. lovens § 74 g,  

 stk. 1, nr. 1. I det kalenderår, hvor overgangen til  

 efterløn finder sted, kan det samlede timetal højst  

 udgøre 200 timer eller det reducerede timetal, jf. stk. 4.
Stk. 6. Medlemmet skal omgående underrette a-kassen,  

 hvis der sker ændringer i arbejdets omfang eller karakter.
Medlemmet  

 skal på ethvert tidspunkt kunne sandsynliggøre over for  

 a-kassen, at forudsætningerne for tilladelsen fortsat er opfyldt.
 Stk. 7. Hvis et medlem har arbejdet mere end de tilladte 200  

 timer, eller det reducerede timetal, jf. stk. 4, skal medlemmet  

 overgå til at drive virksomheden efter § 7, jf. dog § 8,  

 stk. 2. Kan virksomheden ikke holdes inden for § 7, stk. 1, 2.  

 pkt., skal medlemmet udtræde af ordningen, jf. dog § 8,  

 stk. 3.
Stk. 8. Et medlem, der har fået tilladelse efter denne  

 bestemmelse, skal efter udløbet af hvert kalenderår og inden den  

 10. januar sende en erklæring til a-kassen med angivelse af de faktiske  

 arbejdstimer ved selvstændig virksomhed i kalenderåret.
A-kassen  

 har ret til at tilbageholde overgangsydelsen, hvis erklæringen ikke er  

 modtaget rettidigt.
 Stk. 9. Ved ophør med den selvstændige virksomhed  

 eller ved udtræden af overgangsydelsesordningen, bortset fra overgang  

 til efterløn, skal erklæringen afgives straks.
Tilladelse til selvstændig virksomhed - 400  

 timer § 7. Direktøren for Arbejdsdirektoratet kan  

 tillade, at et medlem kan påbegynde selvstændig virksomhed som  

 bibeskæftigelse i perioden med overgangsydelse, hvis medlemmet  

 sandsynliggør, at arbejdstiden i virksomheden kan holdes inden for 400  

 timer pr. kalenderår, jf. dog stk. 2. Virksomhedens indtægt  

 må ikke overstige 53.251,- kr. pr. regnskabsår (år 2001),  

 jf. dog stk. 2. Ved indtægt forstås virksomhedens  

 dækningsbidrag 1, det vil sige nettoomsætning fratrukket  

 vareforbrug.
Beløbet reguleres med satsreguleringsprocenten, jf. lov  

 om en satsreguleringsprocent.
Stk. 2. For interessentskaber skal medlemmet  

 sandsynliggøre, at medlemmets personlige arbejdstid i virksomheden  

 højst udgør 400 timer pr. kalenderår, jf. stk. 1, 1.  

 pkt.
Indtægten ved interessentskabet opgøres i forhold til  

 medlemmets ideelle andel af interessentskabet, jf. stk. 1, 2. pkt.  

 Medlemmets virksomhed udgør alene medlemmets ideelle andel af det  

 samlede interessentskab.
Stk. 3. Direktøren for Arbejdsdirektoratet kan efter  

 indstilling fra a-kassen tillade arbejde ved en enkeltstående  

 arbejdsopgave, der har karakter af selvstændig virksomhed, inden for  

 400 timer.
Den enkelte opgave må ikke strække sig ud over en  

 periode på 6 måneder.
Begrænsningen af indtægten i  

 stk. 1 gælder ikke for et medlem, der har fået tilladelse  

 til en enkeltstående arbejdsopgave.
 Stk. 4. Hvis medlemmet ikke modtager overgangsydelse i et helt  

 kalenderår, sker der forholdsmæssig reduktion af timetallet efter  

 stk. 1, 2 og 3. Timetallet reduceres med 100 timer for hvert kvartal,  

 hvor medlemmet ikke modtager overgangsydelse.
Stk. 5. Hvis medlemmet i det kalenderår, hvor  

 tilladelsen gives, delvis har udnyttet retten til fradragsfri indtægt,  

 jf. § 15, reduceres timetallet og indtægten efter stk. 1, 2  

 og 3 i forhold til, hvor stor en del af det fradragsfri beløb, der er  

 udnyttet.
Det beregnede timetal rundes op til nærmeste hele timetal  

 deleligt med 10. Tilladelse gives ikke, hvis det beregnede timetal før  

 oprunding er mindre end 100 timer, eller hvis den beregnede indtægt er  

 mindre end 13.300,- kr. (år 2001). Beløbet reguleres med  

 satsreguleringsprocenten, jf. lov om en satsreguleringsprocent.
Stk. 6. Arbejde i virksomheden, jf. stk. 1 og  

 stk. 2, eller med den enkeltstående arbejdsopgave, jf.  

 stk. 3, medfører fradrag i overgangsydelsen efter reglerne i  

 bekendtgørelse om selvstændig virksomhed samtidig med  

 efterløn.
Medlemmet skal løbende oplyse a-kassen om den  

 faktiske arbejdstid i virksomheden, og om virksomhedens indtægt.  

 Oplysningerne afgives på ydelseskortet.
 Stk. 7. Hvis et medlem har arbejdet mere end de tilladte 400  

 timer i et kalenderår, eller overstiger indtægten 53.251,- kr. i  

 et regnskabsår, skal medlemmet udtræde af ordningen, jf. dog  

 § 8, stk. 3.
Stk. 8. Medlemmet skal senest 3 måneder efter  

 regnskabsårets afslutning oplyse om virksomhedens indtægt m.v.  

 Har virksomheden haft en nettoomsætning på mindre end 53.251,-  

 kr., skal medlemmet blot oplyse om omsætningens størrelse.  

 Oplysningerne, jf. 1. og 2. pkt., skal være attesteret af en  

 registreret eller statsautoriseret revisor, eller en særlig sagkyndig,  

 jf. § 29 i Fødevareministeriets bekendtgørelse om  

 støtteordning for yngre jordbrugeres etablering.
For interessentskaber  

 skal indtægten af medlemmets ideelle andel af virksomheden attesteres,  

 jf. stk. 2. Har medlemmet ikke inden fristens udløb overholdt sin  

 oplysningspligt, skal a-kassen indstille udbetalingen af overgangsydelse.  

 Udbetalingen kan først genoptages, når medlemmet har givet  

 a-kassen oplysningerne.
 Stk. 9. Ved ophør med den selvstændige virksomhed  

 eller ved udtræden af overgangsydelsesordningen, bortset fra overgang  

 til efterløn, skal medlemmets oplysninger efter stk. 8 afgives  

 straks.
Dispensation § 8. Når særlige omstændigheder  

 taler for det, kan direktøren for Arbejdsdirektoratet efter  

 indstilling fra a-kassen give tilladelse til, at et medlem, der har  

 overtrådt reglerne i § 2, stk. 3, kan forblive i  

 overgangsydelsesordningen.
Til tilladelsen kan der knyttes økonomiske  

 vilkår.
 Stk. 2. Hvis et medlem har arbejdet mere end tilladt, jf.  

 § 6, kan direktøren for Arbejdsdirektoratet under særlige  

 omstændigheder meddele tilladelse til, at medlemmet kan fortsætte  

 med at drive selvstændig virksomhed efter reglerne i § 6. Til  

 tilladelsen kan der knyttes økonomiske vilkår.
Stk. 3. Når særlige omstændigheder taler for  

 det, kan direktøren for Arbejdsdirektoratet efter indstilling fra  

 a-kassen give tilladelse til, at et medlem, der har overtrådt reglerne  

 i § 7, kan forblive i overgangsydelsesordningen.
Til tilladelsen kan der  

 knyttes økonomiske vilkår samt fastsættes vilkår om,  

 at virksomheden skal ophøre.
Kapitel 4 Arbejde og indtægters betydning for  

 overgangsydelsen Fradrag for arbejde og hverv § 9. Arbejde, der er tilladt efter § 2,  

 medfører fradrag i overgangsydelsen efter reglerne om fradrag i  

 dagpenge, supplerende dagpenge, timeoverførsel m.v. i lovens  

 §§ 58, stk. 1, 59 og 73, stk. 1 og 3, og regler fastsat i  

 medfør heraf, jf. dog §§ 12-20.
 Stk. 2. For et deltidsforsikret medlem beregnes fradrag i  

 ydelsen i forhold til 2/3 af fuld, sædvanlig arbejdstid.
 Stk. 3. Arbejde medfører fradrag, selv om det er  

 ulønnet, og selv om det udføres uden for normal arbejdstid  

 eller på søndage eller helligdage.
 Stk. 4. Arbejde i udlandet, i Grønland og på  

 Færøerne sidestilles med arbejde i Danmark.
 Stk. 5. Et medlem har i overgangsydelsesperioden ret til at  

 udføre frivillige ulønnede aktiviteter her i riget eller i et  

 andet EØS-land efter principperne i bekendtgørelse om fradrag i  

 dagpenge, orlovsydelse, aktiveringsydelse, uddannelsesgodtgørelse og  

 etableringsydelse.
 § 10. Skattepligtige beløb, der modtages  

 for varetagelse af borgerlige ombud og offentlige og private hverv,  

 medfører fradrag i overgangsydelsen, jf. dog stk. 2 og 3.
 Stk. 2. Beløb, der modtages for hverv i henhold til de  

 kommunale styrelseslove, dog undtaget beløb for at være  

 borgmester, rådmand eller udvalgsformand, medfører ikke fradrag  

 i overgangsydelsen.
 Stk. 3. Beløb, der modtages for følgende hverv,  

 medfører ikke fradrag:
1)	hverv som nævning, domsmand og lægdommer, 2)	tilforordnet ved valg, og 3)	opfyldelse af vidnepligt.
Stk. 4. Beregningen af fradrag sker ved, at indtægten  

 pr. uge omregnes til timer ved brug af omregningssatsen på  

 udbetalingstidspunktet.
Der foretages herefter fradrag for den del, som det  

 beregnede timetal udgør af en hel uges overgangsydelse for henholdsvis  

 fuldtids- og deltidsforsikrede.
 § 11. Overgangsydelse kan kun udbetales, hvis  

 ydelsen i ugen efter fradrag mindst udgør et beløb svarende til  

 overgangsydelse for 7,4 timer for fuldtidsforsikrede og 4,9 timer for  

 deltidsforsikrede.
 Stk. 2. Hvis antallet af timer kommer under timegrænsen  

 i stk. 1 på grund af fradrag for pensionsudbetaling, finder  

 stk. 1 ikke anvendelse.
 Belægning af ydelseskortet m.v.
 § 12. Udbetaling kan først finde sted,  

 når a-kassen har modtaget et ydelseskort for udbetalingsperioden i  

 korrekt udfyldt og underskrevet stand.
 Stk. 2. Personer, der har bopæl eller arbejde i et andet  

 EØS-land, i Grønland og på Færøerne  

 skal udfylde det særlige ydelseskort for denne persongruppe.
 § 13. Belægning af ydelseskort sker efter  

 reglerne om belægning af dagpengekort i bekendtgørelse om  

 udbetaling af supplerende dagpenge, jf. dog stk. 2 og 3, § 14,  

 § 21 og § 22, og bekendtgørelse om selvstændig  

 virksomhed samtidig med efterløn.
Stk. 2. Reglerne finder ikke anvendelse på  

 belægning af ydelseskortet, når medlemmet holder fri for egen  

 regning, udøver tilladt selvstændig virksomhed som  

 bibeskæftigelse efter § 6, eller i øvrigt ikke står  

 til rådighed.
Endvidere finder reglerne om minimumsbelægning ved  

 ukontrollabel arbejdstid ikke anvendelse.
Stk. 3. Ved udbetaling af dagpenge efter lov om dagpenge ved  

 sygdom eller fødsel eller tilsvarende ydelser fra et andet  

 EØS-land, Grønland eller Færøerne,  

 belægges ydelseskortet med gennemsnittet af arbejdstimerne i de sidste  

 4 uger inden sygdommens indtræden.
Hvis medlemmet har været  

 beskæftiget hos arbejdsgiveren i mindre end 4 uger, belægges  

 kortet med den gennemsnitlige ugentlige arbejdstid i den tid, medlemmet har  

 været beskæftiget hos arbejdsgiveren.
 § 14. For et medlem, der er omfattet af strejke  

 eller lockout (konflikt), jf. lovens § 61, stk. 2, skal der ske  

 fradrag med gennemsnittet af arbejdstimerne i de sidste 4 uger inden  

 konfliktens begyndelse.
 Ordningen om fradragsfri indtægt på op til  

 31.900 kr.
§ 15. Et fuldtidsforsikret medlem har i hvert  

 kalenderår, hvori medlemmet modtager overgangsydelse, ret til at have  

 indtægt ved lønarbejde, ved hverv, ved mindre jordbrug, jf.  

 § 5, eller som selvbygger/medbygger på sammenlagt op til 31.900  

 kr. uden fradrag i ydelsen (år 2001). Et deltidsforsikret medlem har  

 tilsvarende ret til fradragsfri indtægt på 2/3 heraf.  

 Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Der afrundes  

 til nærmeste 100 kr.
Stk. 2. Et medlem har fra tidspunktet for tilladelsen til at  

 udøve selvstændig virksomhed, jf. § 6, stk. 1, og  

 § 7, stk. 1, ikke ret til fradragsfri indtægter efter  

 stk. 1. Dette gælder også, hvis et medlem har fået  

 tilladelse til en enkeltstående arbejdsopgave, der har karakter af  

 selvstændig virksomhed, på mere end 100 timer, jf. § 7,  

 stk. 3. Hvis et medlem ophører med selvstændig virksomhed,  

 som der er givet tilladelse til efter § 6, reduceres det fradragsfri  

 beløb for den resterende del af kalenderåret i forhold til, hvor  

 stor en del af det tilladte timetal, der er anvendt på virksomheden.  

 Ved opgørelsen af timetallet medregnes mindst 50 timer for hvert  

 kvartal, virksomheden er drevet.
Hvis et medlem ophører med  

 selvstændig virksomhed, som der er givet tilladelse til efter § 7,  

 reduceres det fradragsfri beløb for den resterende del af  

 kalenderåret i forhold til, hvor stor en del af det tilladte timetal,  

 der er anvendt på virksomheden.
Ved opgørelsen af timetallet  

 medregnes mindst 100 timer for hvert kvartal, virksomheden er drevet.
 Stk. 3. Det fradragsfri beløb nedsættes, hvis  

 medlemmet ikke modtager overgangsydelse et helt kalenderår.  

 Nedsættelsen sker ved, at det fradragsfri beløb reduceres med  

 1/52 for hver hele uge, hvor medlemmet ikke er i  

 overgangsydelsesordningen.
 Stk. 4. Hvis det til indtægten knyttede arbejde i en uge  

 er af et sådant omfang, at medlemmet ikke kan få udbetalt  

 overgangsydelse, jf. § 11, kan indtægten for ugen ikke  

 opgøres inden for det fradragsfri beløb.
 Stk. 5. Kun indtægt ved arbejde mv., jf. stk. 1,  

 her i riget og i et andet EØS-land kan opgøres inden for det  

 fradragsfri beløb.
 § 16. Arbejde, der efter § 15 ikke  

 medfører fradrag i overgangsydelsen, kan ikke medregnes til optjening  

 af ny dagpengeret, jf. § 3, stk. 1.
§ 17. Ved opgørelse af de fradragsfri  

 indtægter ved lønarbejde og hverv medregnes alle  

 lønindtægter, der medfører fradrag efter reglerne om  

 fradrag i dagpenge.
Lønindtægten reduceres ved opgørelsen  

 med indbetalt arbejdsmarkedsbidrag.
Udbetalt feriegodtgørelse kan ikke  

 opgøres inden for det fradragsfri beløb.
Stk. 2. Hvis indtægten ikke er kendt på det  

 tidspunkt, hvor medlemmet skal afgive oplysningerne til a-kassen,  

 indgår der et beløb i opgørelsen af det fradragsfri  

 beløb, der svarer til antallet af beskæftigede timer ganget med  

 omregningssatsen.
Når indtægten kendes, reguleres  

 opgørelsen.
Stk. 3. Arbejde ved mindre jordbrug og arbejde som  

 selvbygger/medbygger opgøres efter omregning inden for det fradragsfri  

 beløb.
Beløbet, der kan opgøres, fremkommer ved at gange  

 antallet af anvendte timer med den gældende omregningssats.
 Stk. 4. Et medlem, der er omfattet af ordningen, skal på  

 ydelseskortet uge for uge oplyse både antallet af arbejdstimer og  

 arbejdsindtægtens størrelse.
§ 18. Den uge, hvor indtægtsgrænsen  

 nås, foretages fradrag i overgangsydelsen ved brug af omregningssatsen  

 for den del af indtægten, der ligger ud over det fradragsfri  

 beløb.
Arbejde og indtægter i resten af kalenderåret  

 medfører fradrag efter de gældende regler om fradrag i  

 arbejdsløshedsdagpenge.
 § 19. Et medlem, der ønsker at være  

 omfattet af ordningen om fradragsfri indtjening, skal skriftligt over for  

 a-kassen forpligte sig til at tilbagebetale eventuelt for meget modtaget  

 overgangsydelse, hvis medlemmet udtræder af ordningen på grund af  

 andre forhold end alder eller overgang til efterløn.
Stk. 2. Hvis et medlem, der frivilligt udtræder af  

 ordningen i løbet af året, har haft en fradragsfri  

 indtægt, der er større end den, medlemmet efter § 15,  

 stk. 3, havde ret til, skal a-kassen beregne fradraget for den  

 overskydende indtægt/arbejde efter de almindelige fradragsregler.
Den  

 for meget udbetalte overgangsydelse skal tilbagebetales til a-kassen.
 § 20. A-kassen skal ved kalenderårets start  

 skriftligt underrette medlemmet om størrelsen af det fradragsfri  

 beløb, medlemmet har ret til at tjene.
 Stk. 2. Ved begyndelsen af det kalenderår, hvor  

 medlemmet skal udtræde af overgangsydelsesordningen på grund af  

 alder eller overgang til efterløn, skal a-kassen beregne  

 størrelsen af det fradragsfri beløb, jf. § 15,  

 stk. 3, for resten af ydelsesperioden.
 Stk. 3. Ved udtræden af andre grunde end de i  

 stk. 2 nævnte, skal a-kassen på udtrædelsestidspunktet  

 opgøre størrelsen af det fradragsfri beløb.
Fradrag for andre indtægter § 21. Ferie med løn medfører fradrag  

 i overgangsydelsen.
Fradraget sker på det tidspunkt, hvor ferien holdes  

 og med antallet af løntimer i ferieperioden.
Stk. 2. Ferie med feriegodtgørelse medfører  

 fradrag på ferietidspunktet i forhold til det antal feriedage, der  

 holdes.
For hver feriedag, et medlem har optjent, fratrækkes 1/5 af  

 overgangsydelsen for en uge.
Der afrundes til hele eller halve feriedage.  

 Feriedage, der er optjent i en 6 dages uge, skal ganges med 5/6.
 Stk. 3. Udgør feriegodtgørelsen i ferieperioden  

 et mindre beløb end fradraget i overgangsydelsen, kan medlemmet  

 få udbetalt differencen som overgangsydelse.
Stk. 4. Et medlem, som holder ferie i et  

 ansættelsesforhold, kan få omregnet feriegodtgørelsen pr.  

 dag til timer.
Dette sker ved at dele feriegodtgørelsens  

 bruttobeløb med medlemmets timeløn i  

 ansættelsesforholdet.
Hvis det timetal, der fremkommer, er færre  

 timer end fuld tid, kan medlemmet få overgangsydelse med fradrag for de  

 beregnede timer.
§ 22. Feriegodtgørelse, der ved flytning  

 til udlandet udbetales som et engangsbeløb uden at ferien holdes,  

 medfører fradrag i overgangsydelsen.
Fradraget sker i forhold til  

 antallet af optjente feriedage og følger i øvrigt § 21,  

 stk. 2.
Stk. 2. Et medlem, som er omfattet af stk. 1, og som har  

 optjent ferie ved arbejde på nedsat tid, kan få omregnet  

 feriegodtgørelsen pr. dag til timer.
Omregningen sker ved at dele  

 feriegodtgørelsens bruttobeløb pr. dag med den seneste  

 timeløn, medlemmet havde før flytningen.
Det beregnede timetal  

 skal fradrages i overgangsydelsen.
 § 23. Får et medlem udbetalt løn,  

 rådighedsløn m.v. for en periode, hvor der ikke udføres  

 arbejde, eller modtager medlemmet ydelser, der træder i stedet,  

 medfører udbetalingen fradrag i overgangsydelsen efter de  

 gældende regler på dagpengeområdet.
§ 24. Løbende udbetaling af pension  

 (inklusive tillæg), som er led i tidligere ansættelsesforhold og  

 er af en sådan karakter, at det er sædvanligt, at arbejdsgiveren  

 bidrager, medfører fradrag.
Tilsvarende gælder fast  

 løbende udbetaling af beløb, som faglige organisationer og  

 lignende eller en tidligere arbejdsgiver udbetaler som supplement til  

 overgangsydelsen eller i forbindelse med arbejdsophør.
 Stk. 2. Løbende udbetaling af pension, som  

 hidrører fra en arbejdsperiode i udlandet, i Grønland  

 eller på Færøerne medfører fradrag.
 Stk. 3. Fradraget i overgangsydelsen beregnes efter reglerne i  

 § 10, stk. 4.
§ 25. Et medlem, der modtager en udenlandsk  

 pension, herunder alderspension, som ikke direkte kan sidestilles med ydelser  

 efter lov om social pension, eller hvis pensionen er mindre end dansk  

 folkepensions grundbeløb, kan modtage pensionen sammen med  

 overgangsydelsen, jf. lovens § 75 l.
Pensionen fradrages fuldt ud krone  

 for krone i overgangsydelsen.
§ 26. Hvis et medlem modtager ydelser efter lov om  

 en aktiv arbejdsmarkedspolitik eller lov om godtgørelse ved deltagelse  

 i erhvervsrettet voksen- og efteruddannelse, lov om statens  

 voksenuddannelsesstøtte eller regler udstedt i medfør heraf,  

 medfører beløbet fradrag i overgangsydelsen.
Fradraget beregnes  

 krone for krone.
 § 27. Vederlag for genudsendelse,  

 genopførelse og anden form for genanvendelse af bøger,  

 fotografier, teaterstykker, film m.v. medfører fradrag, hvis  

 vederlaget stammer fra arbejde inden for medlemmets sædvanlige  

 arbejdsområde, hvor sådanne genanvendelser m.v. er normale.
 Stk. 2. Fradraget i overgangsydelsen beregnes efter reglerne i  

 § 10, stk. 4.
 § 28. Ved beregning af fradrag for indtægter  

 m.v. omfattet af reglerne i denne bekendtgørelse skal den udenlandske  

 udbetaling omregnes med den officielle valutakurs den første hverdag i  

 perioden for udbetalingen af overgangsydelse.
Oplysningspligt § 29. Et medlem, der har arbejde eller  

 indtægter, som er omfattet af reglerne i dette kapitel, har pligt til  

 løbende at underrette a-kassen herom.
Indtægter, der ikke medfører fradrag § 30. Der skal ikke ske fradrag for udbetaling af  

 tantieme, gratiale, bonus, opsparet søgnehelligdagsbetaling og  

 lignende.
 Stk. 2. Udbetaling af licensafgifter, biblioteksafgifter,  

 Koda/Gramexafgifter og lignende medfører ikke fradrag.
 § 31. Der skal ikke ske fradrag for  

 følgende indtægter:
1)	kapitalpensioner eller kapitalforsikringer, 2)	udbetaling fra opsparings- eller forsikringsordninger (herunder  

 livrente), der er uden forbindelse med et ansættelsesforhold, 3)	ydelser efter lov om Arbejdsmarkedets Tillægspension (ATP), og  

 udbetalinger efter lov om Lønmodtagernes Dyrtidsfond (LD), 4)	pension efter ægtefælle, registreret partner eller  

 samlever, 5)	efterlevelseshjælp i henhold til kapitel 10 a i lov om aktiv  

 socialpolitik, 6)	erstatninger, herunder erstatning efter lov om forsikring mod  

 følger af arbejdsskade, 7)	krigsskadeerstatning, renteudbetaling til besættelsestidens  

 ofre, hædersgaver, 8)	livsvarige ydelser på finansloven til kunstnere og deres  

 efterladte, 9)	efterløn efter funktionærlovens § 8,  

 efterindtægt efter tjenestemandspensionslovens kapitel 6,  

 godtgørelse for usaglig opsigelse efter Hovedaftalens § 4,  

 stk. 3, funktionærlovens § 2 b, m.v.,  

 fratrædelsesgodtgørelse efter funktionærlovens § 2 a,  

 eller godtgørelse i henhold til ligebehandlingslovene, 10)	indtægt ved salg af erhvervsvirksomhed eller fast  

 ejendom, 11)	forpagtningsafgift eller indtægt ved udlejning, der ikke kan  

 betragtes som erhvervsmæssig, samt overskud af egen bolig, 12)	renter, aktieudbytter og lignende, arv, gaver og gevinster, 13)	underholdsbidrag, 14)	invaliditetsydelse efter lov om social pension, eller 15)	invalidepension.
Kapitel 5 Medlemmer omfattet af reglerne om fleksjob § 32. Bliver et medlem omfattet af reglerne om  

 fleksjob i kapitel 7 i lov om aktiv socialpolitik, skal udbetalingen af  

 overgangsydelse indstilles.
 Stk. 2. Medlemmet kan igen få udbetalt overgangsydelse  

 fra det tidspunkt, hvor medlemmet ikke længere er omfattet af reglerne  

 om fleksjob.
 Stk. 3. Et medlem, der har fået indstillet udbetalingen  

 af overgangsydelse efter stk. 1, og som søger om efterløn  

 inden retten til overgangsydelse ophører, jf. § 40, stk. 1,  

 kan overgå til efterløn.
 § 33. Et medlem, der bliver omfattet af reglerne  

 om fleksjob, skal oplyse om det til a-kassen.
 Stk. 2. A-kassen skal vejlede et medlem, der efter § 32,  

 stk. 1, får indstillet udbetalingen af overgangsydelse, om  

 konsekvenserne for retten til overgangsydelse og efterløn.
Kapitel 6 Overgangsydelse som lån mod overdragelse af krav  

 mod Lønmodtagernes Garantifond § 34. Et medlem, der anmelder krav om erstatning  

 for løn i en opsigelsesperiode over for Lønmodtagernes  

 Garantifond, og som af den grund skal have foretaget helt eller delvist  

 fradrag i overgangsydelsen, kan ved henvendelse til a-kassen få  

 udbetalt et beløb svarende til fradraget udbetalt som lån efter  

 reglerne i bekendtgørelse om udbetaling af dagpenge, efterløn  

 og overgangsydelse som lån mod overdragelse af krav mod  

 Lønmodtagernes Garantifond m.v.
Kapitel 7 Ophold i lande uden for EØS-området,  

 Grønland og Færøerne § 35. Et medlem kan få udbetalt  

 overgangsydelse under midlertidigt ophold i lande uden for  

 EØS-området, Grønland og Færøerne i op til  

 sammenlagt 3 måneder inden for hvert kalenderår.
 Stk. 2. Overstiger opholdet sammenlagt 3 måneder, eller  

 tager medlemmet fast ophold i et land uden for EØS-området,  

 Grønland og Færøerne skal a-kassen standse udbetalingen  

 af overgangsydelse, indtil medlemmet igen tager fast ophold her i riget eller  

 et andet EØS-land.
 Stk. 3. Hvis et medlem har bevaret retten til overgangsydelse  

 under ophold i et land uden for EØS-området,
Grønland og Færøerne lige op til et årsskifte,  

 kan pågældende dog bevare retten til overgangsydelse i en ny 3  

 måneders periode uden forinden at tage ophold her i riget eller  

 i et andet EØS-land.
 § 36. Et medlem, der tager ophold i et land uden  

 for EØS-området, Grønland og Færøerne, skal  

 give a-kassen oplysning om opholdets begyndelses- og  

 afslutningstidspunkt.
 § 37. Det påhviler a-kassen at registrere  

 perioder, hvor et medlem opholder sig i lande uden for  

 EØS-området, Grønland og Færøerne, og  

 at standse udbetalingen af overgangsydelse i overensstemmelse med reglerne i  

 § 35.
 § 38. Når et medlem tager fast ophold her i  

 riget eller i et andet EØS-land efter ophold i andre lande i  

 længere tid end nævnt i § 35, kan a-kassen genoptage  

 udbetalingen af overgangsydelse efter begæring fra medlemmet, hvis  

 betingelserne for ret til ydelsen fortsat er opfyldt.
Kapitel 8 Vejledning i forbindelse med udrejse til udlandet,  

 Grønland og Færøerne § 39. Medlemmer, der tager ophold, bopæl  

 eller arbejde i udlandet, i Grønland og på Færøerne  

 skal oplyse om det til a-kassen.
 Stk. 2. A-kassen skal vejlede medlemmer, der efter stk. 1  

 oplyser om ophold, bopæl eller arbejde i udlandet, i Grønland og  

 på Færøerne om konsekvenserne for retten til  

 overgangsydelse.
Kapitel 9 Overgangsydelsens ophør m.v.
 § 40. Retten til overgangsydelse ophører  

 ved udgangen af den måned, hvor medlemmet fylder 60 år.
Stk. 2. Retten til overgangsydelse bortfalder, hvis  

 medlemmet 1)	ophører med at være medlem af en a-kasse, medmindre det  

 skyldes, at overgangsydelsesmodtageren på grund af lovvalgsreglerne i  

 forordning (EØF) 1408/71 skal forsikres i et andet EØS-land,  

 eller skal forsikres på Færøerne på grund af aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring, 2)	påbegynder vedvarende selvstændig virksomhed, eller  

 arbejder i ægtefællens selvstændige virksomhed, medmindre  

 der er tale om drift af mindre jordbrug, jf. § 5, eller der er givet  

 tilladelse til virksomheden, jf. § 6 og § 7, 3)	skriftligt meddeler, at generhvervet dagpengeret ønskes  

 udnyttet, jf. § 3, stk. 2, 4)	skriftligt meddeler, at pågældende ønsker at  

 udtræde af ordningen, 5)	overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse, 6)	overgår til at modtage dagpenge eller tilsvarende ydelser  

 på grund af ledighed m.v. i et andet EØS-land eller på  

 Færøerne, 7)	overgår til efterløn, eller 8)	afgår ved døden.
 § 41. A-kassen skal, senest 3 måneder  

 før medlemmet fylder 60 år, skriftligt informere om, at det er  

 en betingelse for overgang til efterløn, at der indgives skriftlig  

 begæring herom, inden retten til overgangsydelse ophører.
Kapitel 10 Ikrafttræden m.v.
§ 42. Bekendtgørelsen træder i kraft  

 den 1. juli 2001.1) Stk. 2. Samtidig ophæves bekendtgørelse nr. 562  

 af 22. juni 2000 om overgangsydelse.
Arbejdsdirektoratet, den 20. juni  

 2001 Lisbeth Lollike /Jørgen Kappel 1)   Der udarbejdes  

 en vejledning til bekendtgørelsen.
