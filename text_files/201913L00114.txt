Vedtaget af Folketinget ved 3. behandling den 26. maj 2020 Forslag til Lov om ændring af lov om fremme af vedvarende energi, lov om elforsyning, ligningsloven og personskatteloven (Afholdelse af udbud af pristillæg i 2020-2024, ændring af værditabsordning, ophævelse af køberetsordning og oprettelse af salgsoptionsordning, VE-bonusordning, grøn puljeordning m.v.) § 1 I lov om fremme af vedvarende energi, jf. lovbekendtgørelse nr. 125 af 7. februar 2020, som ændret bl.a. ved § 1 i lov nr. 1705 af 23. december 2016, § 1 i lov nr. 504 af 23. maj 2018 og § 1 i lov nr. 1532 af 18. december 2018 og senest ved § 1 i lov nr. 546 af 28. april 2020, foretages følgende ændringer:
 1. Overskriften til kapitel 2 affattes således:
»Kapitel 2 Foranstaltninger til fremme af udbygningen med vindmøller, solcelleanlæg, bølgekraftanlæg og vandkraftværker«.
 2. Overskriften før § 6 affattes således:
 3. § 6, stk. 1, affattes således:
 »Opstilleren skal betale for værditab på en beboelsesejendom, jf. dog stk. 4 og 5, som forårsages ved opstilling af følgende:
 1) En eller flere vindmøller og tilknyttede lysmarkeringsmaster.
 2) Solcelleanlæg, som nettilsluttes på terræn og har en installeret effekt på 500 kW eller derover.
 3) Solcelleanlæg, som nettilsluttes på terræn og har en installeret effekt på 50 kW eller derover og under 500 kW, og som ligger i en afstand på 500 m eller derunder fra et andet solcelleanlæg på terræn på 50 kW eller derover, der enten er nettilsluttet eller har opnået en byggetilladelse, og hvor disse anlæg har en samlet installeret effekt på 500 kW eller derover.
 4) Solcelleanlæg, som nettilsluttes på taget af bygninger eller integreret i bygninger, som er opført med henblik på opsætning af solceller.
 5) Bølgekraftanlæg eller vandkraftværker, der har vundet ret til pristillæg efter et teknologineutralt udbud efter § 50 d.
6) Hybridanlæg.« 4. I § 6 indsættes efter stk. 1 som nyt stykke:
»Stk. 2. Har ejeren af beboelsesejendommen medvirket til værditabet, kan beløbet nedsættes eller bortfalde.« Stk. 2-6 bliver herefter stk. 3-7.
 5. § 6, stk. 5 og 6, der bliver stk. 6 og 7, affattes således:
 »Stk. 6. Krav på betaling af værditab efter stk. 1 forfalder til betaling 8 uger efter taksationsmyndighedens afgørelse, jf. § 7, stk. 1.
Stk. 7. Klima-, energi- og forsyningsministeren kan fastsætte nærmere regler om værditabsordningen.« 6. Efter § 6 indsættes:
»§ 6 a.
Opstillere, der forårsager et værditab på en beboelsesejendom og skal betale herfor, jf. § 6, skal tilbyde ejeren af beboelsesejendommen at købe ejendommen ved salgsoption, jf. dog stk. 2 og 3. Har ejeren af beboelsesejendommen medvirket til værditabet, jf. § 6, stk. 2, kan salgsoptionen beløbsmæssigt nedsættes, eller salgsoptionen kan bortfalde.
 Stk. 2. Retten til at få tilbudt en salgsoption fra en opstiller omfatter ejere af følgende beboelsesejendomme:
 1) Beboelsesejendomme, som helt eller delvis er beliggende i en afstand af op til seks gange vindmøllehøjden fra en vindmølle, og som i medfør af en afgørelse fra taksationsmyndigheden om værditab efter § 7, stk. 1, har fået tilkendt værditabsbetaling på over 1 pct. af beboelsesejendommens værdi.
 2) Beboelsesejendomme, som helt eller delvis er beliggende i en afstand af op til 200 m fra et solcelleanlæg, bølgekraftanlæg eller vandkraftværk, og som i medfør af en afgørelse fra taksationsmyndigheden om værditab efter § 7, stk. 1, har fået tilkendt værditabsbetaling på over 1 pct. af beboelsesejendommens værdi.
 Stk. 3. Stk. 1 omfatter ikke opstillere af vindmøller opstillet på de nationale testcentre for store vindmøller.
 Stk. 4. Krav på at få tilbudt en salgsoption efter stk. 1 bortfalder, hvis ejeren af beboelsesejendommen indgår aftale med opstilleren om værditabets størrelse efter § 7, stk. 1.
Stk. 5. Ejeren skal først meddele opstilleren, om ejeren ønsker at benytte den tilbudte salgsoption, efter taksationsmyndigheden har truffet afgørelse om værditabets og salgsoptionens størrelse efter § 7, dog senest 1 år efter første producerede kilowatt-time.
Tidsfristen er dog for landbrugsejendomme altid mindst 6 måneder og for øvrige ejendomme altid mindst 3 måneder fra det tidspunkt, hvor taksationsmyndighedens afgørelse efter § 7 foreligger.
 Stk. 6. Opstilleren og ejeren af beboelsesejendommen aftaler tidspunktet og vilkårene for indfrielsen af den tilbudte salgsoption, når ejeren har meddelt opstilleren, at ejeren ønsker at benytte salgsoptionen, jf. stk. 5. Allerede udbetalt værditab på beboelsesejendommen fraregnes ved indfrielse af salgsoptionen.
Stk. 7. Klima-, energi- og forsyningsministeren kan fastsætte nærmere regler om salgsoptionsordningen.« 7. § 7 affattes således:
»§ 7. Taksationsmyndigheden træffer afgørelse om værditabets og salgsoptionens størrelse på baggrund af en individuel vurdering heraf.
Taksationsmyndigheden foretager vurderingen og træffer afgørelsen efter vindmøllerne, solcelleanlægget, bølgekraftanlægget eller vandkraftværkets første producerede kilowatt-time.
Opstilleren og ejeren af beboelsesejendommen kan uanset 1. pkt. indgå aftale om værditabets og salgsoptionens størrelse, jf. § 9, stk. 10.
Stk. 2. Opstilleren meddeler taksationsmyndigheden det forventede tidspunkt for første producerede kilowatt-time og aftaler tidspunktet for vurderingen efter stk. 1 med taksationsmyndigheden.
Taksationsmyndigheden kan pålægge opstilleren at fremskaffe det nødvendige materiale til brug for vurderingen efter stk. 1.
Stk. 3. Ved opstilling af vindmøller i et område, der i en VVM-tilladelse er godkendt til opstilling af prototypevindmøller, skal taksationsmyndigheden i sin vurdering lægge til grund, at der opstilles det maksimale antal vindmøller af de maksimale dimensioner, som VVM-tilladelsen for området giver mulighed for.
Dette skal endvidere fremgå af indkaldelsen og orienteringsmaterialet efter reglerne i § 9. Opstilling af nye vindmøller eller ændringer af eksisterende vindmøller inden for samme område giver kun mulighed for at pålægge opstilleren yderligere værditabsbetaling og krav om at tilbyde en salgsoption, hvis ændringerne sker på baggrund af en ny VVM-tilladelse.
Tilsvarende gælder ved vurdering af værditab og salgsoption for prototypehavvindmøller, dog således, at det er etableringstilladelsen efter § 25, som fastsætter rammerne for opstillingen af vindmøller.
 Stk. 4. Taksationsmyndigheden offentliggør myndighedens afgørelser om værditab og salgsoption.
Stk. 5. Taksationsmyndigheden består af 1 formand, der skal have en juridisk kandidateksamen, og 1 sagkyndig i vurdering af værdien af ejendomme.
I tilfælde af uenighed er formandens stemme afgørende.
Den sagkyndige kan i disse tilfælde anmode om, at dennes vurdering af ejendommens værditab og salgsoptionens størrelse fremgår af afgørelsen.
Klima-, energi- og forsyningsministeren beskikker et antal taksationsformænd og sagkyndige.
Stk. 6. Klima-, energi- og forsyningsministeren kan fastsætte nærmere regler om beskikkelse af taksationsformænd og sagkyndige og taksationsmyndighedens virksomhed og honorering.« 8. § 8, stk. 2, affattes således:
»Stk. 2. Klima-, energi- og forsyningsministeren giver vejledning om værditabsordningen og salgsoptionsordningen, herunder om fremgangsmåden og det materiale, som skal anvendes til orientering af ejere, og om muligheden for at opnå betaling for værditab og få tilbudt salgsoption, jf. §§ 9 og 10.« 9. § 9 affattes således:
»§ 9. Den, der ønsker at opstille anlæg omfattet af § 6, stk. 1, skal afholde et offentligt møde.
På mødet redegør opstilleren for opstillingens konsekvenser for de omkringliggende beboelsesejendomme, og klima-, energi- og forsyningsministeren redegør for værditabs-, salgsoptions- og VE-bonusordningen.
Opstilleren aftaler tid og sted for mødet med klima-, energi- og forsyningsministeren.
 Stk. 2. Mødet skal afholdes inden for følgende frister, medmindre klima-, energi- og forsyningsministeren dispenserer herfor:
 1) For vindmøller og solcelleanlæg, der kræver VVM-tilladelse efter lov om miljøvurdering af planer og programmer og af konkrete projekter, skal opstilleren afholde mødet i høringsperioden og inden 4 uger før udløbet af høringsfristen for miljøkonsekvensrapporten, jf. dog nr. 4.
 2) For vindmøller og solcelleanlæg, hvor kommunen efter miljøvurderingsloven træffer afgørelse om, at projektet ikke kræver VVM-tilladelse, skal opstilleren afholde mødet, inden 8 uger efter at kommunen har offentliggjort afgørelsen om, at VVM-tilladelse ikke er påkrævet.
 3) For solcelleanlæg, der ikke er omfattet af miljøvurderingsloven, skal opstilleren afholde mødet, senest 8 uger efter at opstilleren har indgivet ansøgning om byggetilladelse.
 4) For havvindmøller skal opstilleren afholde mødet senest 8 uger efter udstedelse af etableringstilladelse efter § 25.
 5) For bølgekraftanlæg eller vandkraftværker, der har vundet ret til pristillæg efter et teknologineutralt udbud efter § 50 d, skal opstilleren afholde mødet, inden 8 uger efter at der er indgået kontrakt om pristillæg.
Stk. 3. Opstilleren indkalder til det offentlige møde, jf. stk. 1, med rimeligt varsel.
Indkaldelsen skal ske, ved at opstilleren ved brev giver individuel og skriftlig meddelelse om tidspunktet for afholdelse af mødet og om fristen for anmeldelse af krav, jf. stk. 7, § 10 og regler udstedt i medfør af § 13, stk. 4. Indkaldelsen skal indeholde de oplysninger, som fremgår af stk. 7-10, oplysninger om salgsoptionsordningen, jf. § 6 a, og oplysninger om VE-bonusordningen, jf. § 13.
Stk. 4. Indkaldelsen skal sendes til ejere og beboere af bygninger på matrikler, som helt eller delvis er beliggende i 1) nær- og mellemzonen fra den eller de planlagte vindmølleplaceringer, 2) en afstand af op til 1,5 km fra den eller de planlagte placeringer af solcelleanlæg, bølgekraftanlæg eller vandkraftværker eller 3) en afstand af op til 5 km fra de kyststrækninger, der ligger inden for en afstand af 20 km fra den eller de planlagte havvindmølleplaceringer.
Stk. 5. Brevet med den skriftlige meddelelse, jf. stk. 3, sendes af klima-, energi- og forsyningsministeren til ejere og beboere.
Klima-, energi- og forsyningsministeren videregiver en liste over adresser på bygninger omfattet af stk. 4, nr. 1-3, til opstilleren.
Klima-, energi- og forsyningsministeren videregiver endvidere en liste til opstilleren over beboelsesejendomme, som er helt eller delvis beliggende i en afstand af op til seks gange højden fra den eller de planlagte vindmølleplaceringer eller i en afstand af op til 200 m fra den eller de planlagte placeringer af solcelleanlæg, bølgekraftanlæg eller vandkraftværker.
Opstilleren afholder klima-, energi- og forsyningsministerens udgifter til udarbejdelse af listerne og udsendelse af den skriftlige meddelelse.
Stk. 6. Klima-, energi- og forsyningsministeren skal godkende den skriftlige meddelelses form og indhold og tidsfristen for indkaldelsen, inden den skriftlige meddelelse efter stk. 3 udsendes.
Klima-, energi- og forsyningsministeren skal tillige godkende det orienteringsmateriale om værditabs-, salgsoptions- og VE-bonusordningen, som opstilleren skal udlevere på det offentlige møde, jf. stk. 1, og kan pålægge opstilleren at udarbejde yderligere materiale, herunder visualiseringer, hvis dette skønnes nødvendigt.
Af orienteringsmaterialet skal fremgå, hvilke beboelsesejendomme der er beliggende i en afstand af op til seks gange højden fra den eller de planlagte vindmølleplaceringer eller i en afstand af op til 200 m fra den eller de planlagte placeringer af solcelleanlæg, bølgekraftanlæg eller vandkraftværker, jf. stk. 8.
 Stk. 7. Ejere, der vurderer, at en vindmølleopstilling eller opstilling af solcelleanlæg, bølgekraftanlæg eller vandkraftværker påfører deres beboelsesejendom et værditab, skal anmelde et krav på betaling af værditab og salgsoption til klima-, energi- og forsyningsministeren inden 8 uger efter afholdelse af det offentlige møde, jf. stk. 1. Er reglerne om orientering i stk. 3-6 ikke overholdt, løber anmeldelsesfristen dog først fra det tidspunkt, hvor kravene i disse regler er opfyldt.
Stk. 8. Ejere betaler ikke sagsomkostninger for behandling af krav efter stk. 7 for værditab og salgsoption på beboelsesejendomme, som helt eller delvis er beliggende i en afstand af op til seks gange højden fra den eller de planlagte vindmølleplaceringer eller i en afstand af op til 200 m fra den eller de planlagte placeringer af solcelleanlæg, bølgekraftanlæg eller vandkraftværker.
Opstilles flere møller i en gruppe, beregnes afstanden fra den nærmeste vindmølle.
Opstilles flere solcelleanlæg, bølgekraftanlæg eller vandkraftværker, beregnes afstanden fra det nærmeste anlæg.
Andre ejere betaler samtidig med anmeldelsen af krav efter stk. 7 et gebyr på 4.000 kr. pr. beboelsesejendom til klima-, energi- og forsyningsministeren.
Gebyret tilbagebetales, såfremt der aftales eller tilkendes værditabsbetaling eller sagen bortfalder.
 Stk. 9. Overskrides fristen i stk. 7, eller indbetales gebyret efter stk. 8 ikke senest efter påkrav, er opstilleren ikke forpligtet til at betale for værditab eller tilbyde salgsoption efter denne lov, medmindre der foreligger særlige omstændigheder, jf. § 10.
Stk. 10. Indgår opstilleren og ejeren aftale om værditabets og salgsoptionens størrelse, kan spørgsmål herom ikke indbringes for taksationsmyndigheden.
Ejeren skal anmelde aftalen til klima-, energi- og forsyningsministeren snarest muligt efter aftalens indgåelse.
En aftale medfører, at anmeldte krav om betaling af værditab og salgsoption bortfalder.
Stk. 11. Klima-, energi-  og forsyningsministeren kan fastsætte nærmere regler om, hvor oplysninger indhentes, og hvilke oplysninger der videregives til opstilleren.« 10. § 10 affattes således:
 »§ 10. Ejere, som ikke har anmeldt krav inden udløbet af fristen angivet i § 9, stk. 7, kan, såfremt særlige omstændigheder taler herfor, inden 6 uger efter første producerede kilowatt-time anmode taksationsmyndigheden om dispensation til at anmelde krav om betaling for værditab og salgsoption.
Stk. 2. Anmeldelsen af krav på værditabsbetaling og salgsoption indsendes til klima-, energi- og forsyningsministeren, senest 14 dage efter at ejeren har modtaget dispensationen efter stk. 1. Skal ejeren indbetale gebyr for anmeldelse af kravet, jf. § 9, stk. 8, skal dette indbetales samtidig med anmeldelse af kravet om betaling for værditab og salgsoption.
Indbetales gebyret ikke senest efter påkrav, er opstilleren ikke forpligtet til at betale for værditab eller tilbyde salgsoption efter denne lov.« 11. I § 11, stk. 1, indsættes efter »værditabsbetaling«: », eller hvor opstilleren skal tilbyde salgsoption«.
 12. I § 11, stk. 2, ændres »§ 9, stk. 5« til: »§ 9, stk. 8«.
 13. I § 12, stk. 1, ændres »§ 9, stk. 3« til: »§ 9, stk. 6«.
 14. I § 12, stk. 2, 2. pkt., indsættes efter »værditab«: »eller indfriet en salgsoption«.
 15. I § 12, stk. 3, indsættes efter »værditab«: »eller salgsoption«.
 16. Overskriften før § 13 affattes således:
 17. § 13 affattes således:
 »§ 13. Opstilleren skal tilbyde beboere, der er naboer til anlæg efter nr. 1-4, en årlig VE-bonus ved opstilling af følgende:
 1) En eller flere vindmøller.
 2) Solcelleanlæg omfattet af § 6, stk. 1, nr. 2-4.
 3) Bølgekraftanlæg og vandkraftværker, der har vundet ret til pristillæg i et teknologineutralt udbud efter § 50 d.
 4) Hybridanlæg.
 Stk. 2. Stk. 1, nr. 1, omfatter ikke vindmøller på under 25 m, vindmøller opstillet på de nationale testcentre for store vindmøller og havvindmøller, der etableres efter udbud i et område, som er udpeget til store havvindmølleparker, jf. § 22, stk. 3, nr. 1, og § 23.
 Stk. 3. VE-bonus, som er udbetalt eller udbetales af opstilleren efter regler fastsat i medfør af stk. 4, indgår ikke ved vurdering af, om en person har ret til ydelser fra det offentlige, og medfører ikke reduktion af sådanne ydelser.
Stk. 4. Klima-, energi- og forsyningsministeren fastsætter regler om, hvem der er omfattet af pligten til at tilbyde VE-bonus, herunder om kredsen af berettigede modtagere, beregningsgrundlaget og størrelsen af VE-bonus, udbetalingstidspunkt, fastsættelse af sanktion, udbetalingsperiode, frister og renter.« 18. § 14  affattes således:
 »§ 14. Opstilleren skal senest 14 hverdage efter første producerede kilowatt-time indbetale et beløb efter stk. 4 til en kommunal grøn pulje ved opstilling af følgende:
 1) En eller flere vindmøller.
 2) Solcelleanlæg omfattet af § 6, stk. 1, nr. 2-4.
 3) Vandkraftværker, der har vundet ret til pristillæg i et teknologineutralt udbud efter § 50 d.
 4) Hybridanlæg.
 Stk. 2. Hvis et anlæg er opstillet i flere kommuner, skal beløbet efter stk. 4 fordeles forholdsmæssigt mellem kommunerne i forhold til den kapacitet i megawatt, der opstilles i hver enkelt kommune.
Stk. 3. Stk. 1, nr. 1, finder tilsvarende anvendelse på havvindmøller, hvor en kommunalbestyrelse kan gøre indsigelse efter § 22 b.
Stk. 1, nr. 1, omfatter ikke vindmøller på under 25 m, vindmøller opstillet på de nationale testcentre for store vindmøller og havvindmøller, der etableres efter udbud i et område, som er udpeget til store havvindmølleparker, jf. § 22, stk. 3, nr. 1, og § 23. Kan flere kommunalbestyrelser gøre indsigelse efter § 22 b, skal opstilleren fordele og indbetale beløbet efter stk. 4 ligeligt mellem de berettigede kommuner.
Der skal betales et beløb efter stk. 4 svarende til de VE-teknologier omfattet af stk. 1-3, som er omfattet af hybridanlægget efter stk. 1, nr. 4.
Stk. 4. Opstillere omfattet af stk. 1-3 skal betale et beløb, som svarer til 1) 88.000 kr. pr.
MW ved landvindmøller, 2) 115.000 kr. pr.
MW ved havvindmøller, 3) 30.000 kr. pr.
MW ved solcelleanlæg og 4) 67.000 kr. pr.
MW ved vandkraftværker.
Stk. 5. Kommunalbestyrelsen yder tilskud fra grøn pulje.
Er midlerne i grøn pulje ikke allokeret til projekter 3 år efter indbetaling, skal kommunalbestyrelsen overføre det af opstilleren indbetalte beløb til statskassen.
 Stk. 6. Klima-, energi- og forsyningsministeren fastsætter nærmere regler om grøn pulje, herunder om følgende:
 1) Kommunalbestyrelsens oprettelse og administration af grøn pulje.
 2) Ansøgningsprocedure for tilskud fra grøn pulje.
 3) Kredsen af ansøgningsberettigede.
 4) Tildeling af midler i prioriteret rækkefølge.
5) Bagatelgrænse for overførsel til statskassen.« 19. § 14 a affattes således:
»§ 14 a.
Opstillere af vindmøller, solcelleanlæg, bølgekraftanlæg og vandkraftværker skal efter anmodning meddele klima-, energi- og forsyningsministeren de oplysninger, der er nødvendige for 1) administration af og tilsyn med værditabs-, salgsoptions- og VE-bonusordningens gennemførelse og 2) evaluering af værditabs-, salgsoptions- og VE-bonusordningen samt grøn pulje.
Stk. 2. Klima-, energi- og forsyningsministeren kan fastsætte nærmere regler om oplysningspligtens omfang og opfyldelse.« 20. §§ 15-17 ophæves.
 21. I § 21 indsættes som stk. 6:
»Stk. 6. Stk. 1-5 gælder også for bølgekrafts- og vandkraftslav, som ikke er tilsluttet i egen forbrugsinstallation.
Opstilles flere bølgekraftanlæg, beregnes afstanden fra nærmeste bølgekraftanlæg.« 22. I § 30, stk. 1, ændres »vindmøllers og solcelleanlægs« til: »vindmøllers, solcelleanlægs, bølgekraftanlægs og vandkraftsværkers«.
 23. I § 30, stk. 1, nr. 1, indsættes efter »fra havvindmølleparker«: »og bølgekraftanlæg«, og efter »solcelleejeren«: », bølgekraftanlægsejeren, vandkraftværksejeren«.
 24. I § 30, stk. 1, nr. 2, indsættes efter »vindmølleejerens«: »og bølgekraftanlægsejerens«.
 25. I § 30, stk. 1, nr. 3, indsættes efter »solcelleejeren«: », bølgekraftanlægsejeren, vandkraftværksejeren«.
 26. I § 33, stk. 1, 2. pkt., indsættes efter »om«: »suspension og«.
 27. § 33, stk. 2, affattes således:
»Stk. 2. Klima-, energi- og forsyningsministeren kan fastsætte nærmere regler om, at vindmølleejeren efter påbud fra ministeren har pligt til at standse og sikre vindmøllen, hvis denne er ulovligt opstillet eller ikke har fået udført vedligeholdelse og service, eller hvis vindmøllen vurderes farlig, herunder på grund af dårligt vedligehold eller skade, og regler om, at vindmølleejeren har pligt til at være ansvarsforsikret.« 28. I § 41, stk. 5, indsættes som 3.-5. pkt.:
»For tilsagn ydet i 2016 og 2017 er det en betingelse for udbetaling af pristillæg efter stk. 4, at klima-, energi- og forsyningsministeren har modtaget ansøgning om udbetaling af pristillæg senest den 30. september 2020. For tilsagn ydet i 2018 er det en betingelse for udbetaling af pristillæg efter stk. 4, at klima-, energi- og forsyningsministeren har modtaget ansøgning om udbetaling af pristillæg senest den 30. september 2021. For tilsagn ydet i 2019 er det en betingelse for udbetaling af pristillæg efter stk. 4, at klima-, energi- og forsyningsministeren har modtaget ansøgning om udbetaling af pristillæg senest den 30. september 2022.« 29. I § 47, stk. 8, indsættes efter 2. pkt.:
»Udbetaling af pristillæg efter stk. 7 er betinget af, at klima-, energi- og forsyningsministeren har modtaget ansøgning om udbetaling af pristillæg senest den 30. september 2020.« 30. Efter § 50 c indsættes før overskriften før § 51:
»§ 50 d.
Denne bestemmelse omhandler udbud af pristillæg for elektricitet produceret på havvindmøller omfattet af § 25, jf. § 23, stk. 4, landvindmøller, solcelleanlæg, bølgekraftanlæg og vandkraftværker bortset fra anlæg, som er tilsluttet i egen forbrugsinstallation.
Stk. 2. Klima-, energi- og forsyningsministeren kan afholde udbud i perioden 2020-2024.« 31. § 54, stk. 1, affattes således:
»For vindmøller omfattet af værditabs- og salgsoptionsordningen i §§ 6-12 og VE-bonusordningen i § 13 kan udbetaling af pristillæg eller andre ydelser efter denne lov kun finde sted, hvis 1) klima-, energi- og forsyningsministeren har godkendt den skriftlige meddelelse og materialet til brug for det offentlige møde om værditabs-, salgsoptions- og VE-bonusordningen efter § 9, stk. 6, og 2) opstilleren har gennemført det offentlige møde om værditabs-, salgsoptions- og VE-bonusordningen, jf. § 9, stk. 1.« 32. § 54, stk. 3, ophæves.
 33. I § 60 indsættes efter stk. 1 som nyt stykke:
»Stk. 2. Klima-, energi- og forsyningsministeren kan fastsætte regler om, at internationale vedtagelser og tekniske specifikationer efter stk. 1 skal være gældende, selv om de ikke foreligger på dansk.« Stk. 2 bliver herefter stk. 3.
 34. § 72, nr. 1-4, ophæves, og i stedet indsættes:
»1) undlader at betale for værditab efter § 6, stk. 1, jf. stk. 6, 2) undlader at tilbyde salgsoption efter § 6 a, stk. 1, 3) undlader at afholde møde efter § 9, stk. 1,«.
 Nr. 5-9 bliver herefter nr. 4-8.
 35. I § 72, nr. 6, der bliver nr. 5, udgår »2, 4 eller«, og »5« ændres til: »4«.
§ 2 I lov om elforsyning, jf. lovbekendtgørelse nr. 119 af 6. februar 2020, som ændret ved § 1 i lov nr. 466 af 18. maj 2011 og § 1 i lov nr. 704 af 8. juni 2018, foretages følgende ændring:
 1. I § 67, stk. 3, ændres »vindmøller og solcelleanlæg« til: »vindmøller, solcelleanlæg, bølgekraftanlæg og vandkraftværker«.
§ 3 I ligningsloven, jf. lovbekendtgørelse nr. 806 af 8. august 2019, som ændret senest ved § 14 i lov nr. 572 af 5. maj 2020, foretages følgende ændringer:
 1. Efter § 7 Q indsættes:
»§ 7 R.
Udbetaling af VE-bonus fastsat i regler udstedt i medfør af § 13, stk. 4, i lov om fremme af vedvarende energi medregnes ikke ved opgørelsen af den skattepligtige indkomst.« 2. I § 8 P, stk. 1, 1. og 2. pkt., udgår »eller andele i vedvarende energi-anlæg«.
 3. I § 8 P, stk. 1, 5. pkt., udgår »og andele i vedvarende energi-anlæg«.
 4. I § 8 P, stk. 4, udgår »eller andelene i det vedvarende energi-anlæg«.
 5. § 8 P, stk. 5 og 6, affattes således:
 »Stk. 5. Bestemmelserne i stk. 1-4 omfatter vedvarende energi-anlæg, der er knyttet til en husstand, og som ikke har et erhvervsmæssigt formål.
Stk. 6. Ejere af andele i vedvarende energi-anlæg, der er udbudt til og med den 1. juni 2020, og hvor den skattepligtige indkomst for indkomståret 2020 er opgjort efter stk. 2, skal fortsat opgøre den skattepligtige indkomst efter stk. 2 i resten af det vedvarende energi-anlægs levetid.
I det omfang de i 1. pkt. nævnte andele sælges videre til nye ejere, kan også disse ejere vælge at anvende den skematiske ordning efter stk. 2 ved indkomstopgørelsen.« 6. § 8 P, stk. 7 og 8, ophæves.
 Stk. 9 bliver herefter stk. 7.
 7. I § 8 P, stk. 9, 1. pkt., der bliver stk. 7, 1. pkt., ændres »stk. 1-8« til: »stk. 1-6«.
 8. I § 29, stk. 4, udgår »eller andele i vedvarende energi-anlæg«.
§ 4 I personskatteloven, jf. lovbekendtgørelse nr. 799 af 7. august 2019, som ændret ved § 19 i lov nr. 551 af 7. maj 2019, § 5 i lov nr. 1576 af 27. december 2019, § 6 i lov nr. 1583 af 27. december 2019 og lov nr. 94 af 31. januar 2020, foretages følgende ændring:
 1. I § 4, stk. 9, udgår »eller andele i vedvarende energi-anlæg«.
§ 5 Stk. 1. Loven træder i kraft den 1. juni 2020, jf. dog stk. 2 og 3.
 Stk. 2. § 1, nr. 21-29 og 33, og § 2 træder i kraft den 1. juli 2020.
 Stk. 3. Klima-, energi- og forsyningsministeren fastsætter tidspunktet for ikrafttræden af § 1, nr. 30.
 Stk. 4. De projekter, der på tidspunktet for lovens ikrafttrædelse er nået så langt i planlægningsprocessen, at projektopstilleren ikke kan overholde fristerne for afholdelse af offentligt møde i § 1, nr. 9, skal afholde det offentlige møde senest 5 uger inden nettilslutning.
 Stk. 5. § 1, nr. 22-25, og § 2 finder ikke anvendelse for bølgekraftanlæg og vandkraftværker, hvor der er indgået en aftale om nettilslutning inden den 1. juli 2020. For sådanne anlæg finder de hidtil gældende regler anvendelse.
 Stk. 6. § 1, nr. 1-20, 31, 32, 34 og 35, om den reviderede værditabsordning, ophævelse af køberetsordning, salgsoptionsordning, VE-bonusordning og grøn pulje finder ikke anvendelse for projekter, hvor den pågældende kommune har udstedt en byggetilladelse efter byggeloven før den 1. juni 2020 eller for havvindmølleprojekter i et område udpeget til kystnære havvindmølleparker, jf. § 22, stk. 3, nr. 2, i lov om fremme af vedvarende energi, eller havvindmøller uden for udbud efter § 23, stk. 4, i lov om fremme af vedvarende energi, hvis Energistyrelsen har udstedt en forundersøgelsestilladelse efter § 23, stk. 1, eller § 23, stk. 4, før den 1. juni 2020. For sådanne projekter finder de hidtil gældende regler om værditab og køberet i lov om fremme af vedvarende energi, jf. lovbekendtgørelse nr. 125 af 7. februar 2020, anvendelse, jf. dog stk. 8.
 Stk. 7. § 1, nr. 1-20, 31, 32, 34 og 35, om den reviderede værditabsordning, ophævelse af køberetsordning, salgsoptionsordning, VE-bonusordning og grøn pulje finder ikke anvendelse for projekter, der har opnået tilsagn om pristillæg i 2018 og 2019, jf. § 35 d i lov om fremme af vedvarende energi, og projekter, der har vundet ret til pristillæg efter solcelleudbud i 2018, jf. § 50 b i lov om fremme af vedvarende energi, og efter teknologineutrale udbud i 2018 og 2019, jf. § 50 c i lov om fremme af vedvarende energi, jf. lovbekendtgørelse nr. 125 af 7. februar 2020. For sådanne projekter finder de hidtil gældende regler i lov om fremme af vedvarende energi, jf. lovbekendtgørelse nr. 125 af 7. februar 2020, anvendelse.
Stk. 8. Projekter, der efter stk. 6 er omfattet af de hidtil gældende regler om værditab og køberet i lov om fremme af vedvarende energi, jf. lovbekendtgørelse nr. 125 af 7. februar 2020, og som vinder ret til pristillæg efter teknologineutrale udbud i 2020-2024, jf. § 1, nr. 30, er også omfattet af denne lovs § 1, nr. 1, 2, 6-20, 31, 34 og 35, om salgsoption, VE-bonus og grøn pulje.
Opstillere af disse projekter, der på tidspunktet for lovens ikrafttrædelse er nået så langt i planlægningsprocessen, at projektopstilleren ikke kan overholde fristerne for afholdelse af offentligt møde i § 1, nr. 9, for salgsoption og VE-bonus, skal afholde det offentlige møde senest 5 uger inden nettilslutning.
Stk. 9. § 1, nr. 1-5 og 7-15, om den reviderede værditabsordning finder ikke anvendelse for projekter, hvor taksationsmyndigheden har truffet afgørelse om værditab efter §§ 6-12 i lov om fremme af vedvarende energi, jf. lovbekendtgørelse nr. 125 af 7. februar 2020, før den 1. juni 2020, eller hvor projektopstilleren og ejeren af beboelsesejendommen har indgået aftale om beløbets størrelse før den 1. juni 2020, og hvor den pågældende kommune har udstedt en byggetilladelse efter byggeloven den 1. juni 2020 eller senere, eller hvor Energistyrelsen har udstedt en etableringstilladelse den 1. juni 2020 eller senere.
For sådanne projekter finder de hidtil gældende regler om værditab i lov om fremme af vedvarende energi, jf. lovbekendtgørelse nr. 125 af 7. februar 2020, anvendelse.
For sådanne projekter finder § 1, nr. 1, 2, 6-20, 31, 32, 34 og 35, om salgsoption, dog ikke hvis der er indgået aftale om beløbets størrelse før den 1. juni 2020, ophævelse af køberetsordning, VE-bonus og grøn pulje også anvendelse.
Stk. 10. § 3, nr. 2-9, og § 4 har virkning for andele i vedvarende energi-anlæg, der udbydes den 1. juni 2020 eller senere.
Dette gælder dog ikke projekter, der efter stk. 7 og 8 er omfattet af ordning om køberet efter §§ 13-17 i lov om fremme af vedvarende energi, jf. lovbekendtgørelse nr. 125 af 7. februar 2020.
 Stk. 11. Regler fastsat i medfør af § 7, stk. 5, og §§ 33 og 60 i lov om fremme af vedvarende energi, jf. lovbekendtgørelse nr. 125 af 7. februar 2020, forbliver i kraft, indtil de ophæves eller afløses af forskrifter udstedt i medfør af § 7, stk. 5, og §§ 33 og 60 i lov om fremme af vedvarende energi.
