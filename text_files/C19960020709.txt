Som følge af den med virkning fra finansåret 1997 indførte mulighed for værdiregulering af regnskabsmæssige aktiver og passiver, jf.
Finansministeriets bekendtgørelse nr. 1161 af 16. december 1996 om ændring af bekendtgørelse om statens regnskabsvæsen m.v., foretages følgende ændringer i Finansministeriets cirkulære nr. 232 af 20.
december 1994 om udarbejdelse af institutionsinstrukser vedrørende regnskabsvæsenets tilrettelæggelse:
 1. I afsnit 7.3 litra a) ophæves de sidste 3 linier:
»Væsentlige op-/eller nedskrivninger af de på statens status optagne  

 aktiver og passiver må kun foretages med Finansministeriets forudgående  

 tilslutning.« 2. I afsnit 9.1 litra b) ændres formuleringen: »Såfremt  

 værdien af institutionens varebeholdninger optages på beholdningskonti i  

 bevillingsregnskabet i henhold til § 19, stk. 2, i Finansministeriets  

 bekendtgørelse af 20. december 1994 om statens regnskabsvæsen mv., oplyses  

 tillige:» til:
»Såfremt værdien af institutionens varebeholdninger optages på  

 beholdningskonti i bevillingsregnskabet oplyses tillige:» 3. I afsnit 9.3.3 litra a) ophæves de sidste 3 linier:
»Anvendelse af andre principper for værdiansættelse samt ændring  

 heraf skal godkendes af Finansministeriet i hvert enkelt tilfælde.« 4. Afsnit 9.3.4 litra c) erstattes med: »Op-/nedskrivninger  

 af værdien skal fremgå af institutionens regnskab.« 5. Afsnit 12.3 litra b) erstattes med: »Anlægsaktiverne  

 optages normalt til anskaffelsesværdi i institutionens bevillingsregnskab.  

 Op-/ned-/afskrivninger af værdien skal fremgå af institutionens  

 bevillingsregnskab.« Ikrafttræden Cirkulæret træder i kraft med virkning fra finansår 1997.
