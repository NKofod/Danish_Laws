Vejledning  

 om forskelsbehandlingsloven 1:  

 	  

 FORORD 2:  

 	  

 INDLEDNING 3:  

 	  

 HVEM ER OMFATTETAF  

 FORBUDDET MOD FORSKELSBEHANDLING PÅ ARBEJDSMARKEDET? 4:  

 	  

 INDHOLDETAF  

 FORBUDDET MOD FORSKELSBEHANDLING OG LOVENS BESKYTTELSESKRITERIER 5:  

 	  

 FORSKELSBEHANDLINGSBEGREBET:  

 DIREKTE ELLER INDIREKTE FORSKELSBEHANDLING? 6:  

 	  

 HVORNÅR GÆLDER  

 LOVEN? 7:  

 	  

 TILPASNINGSPLIGT I  

 FORHOLD TIL LØNMODTAGERE MED HANDICAP 8:  

 	  

 FORBUD MOD  

 REGISTRERING 9:  

 	  

 ANNONCERING 10:  

 	  

 KOLLEKTIVE  

 OVERENSKOMSTER OG FORSKELSBEHANDLINGSLOVEN  SÆRLIGT OM ALDER 11:  

 	  

 UNDTAGELSE FRA  

 FORBUDDET MOD FORSKELSBEHANDLING UNDER HENVISNING TIL VIRKSOMHEDENS ART 12:  

 	  

 ANDRE UNDTAGELSER FRA  

 FORBUDDET MOD FORSKELSBEHANDLING 13:  

 	  

 GODTGØRELSE,  

 SANKTIONER OG KLAGEADGANG 14:  

 	  

 UDDRAG AF  

 BEKENDTGØRELSE AF LOV OM FORBUD MOD FORSKELSBEHANDLING PÅ ARBEJDSMARKEDET  

 M.V.
15:  

 	  

 ORDLISTE 16:  

 	  

 LINK 1. Forord Forskelsbehandlingsloven  

 er vigtig.
Den sikrer, at mennesker bliver bedømt efter, hvad de kan, og ikke  

 efter hvem de er.
Den beskytter det enkelte menneske mod forskelsbehandling.  

 Loven er altså et godt og effektivt værktøj, men det forudsætter naturligvis,  

 at den bliver brugt.
Forskelsbehandlingsloven er vigtig.
Den sikrer, at mennesker  

 bliver bedømt efter, hvad de kan, og ikke efter hvem de er.
Den beskytter det  

 enkelte menneske mod forskelsbehandling.
Loven er altså et godt og effektivt  

 værktøj, men det forudsætter naturligvis, at den bliver brugt.
Forskelsbehandlingsloven er vigtig.
Den sikrer, at mennesker  

 bliver bedømt efter, hvad de kan, og ikke efter hvem de er.
Den beskytter det  

 enkelte menneske mod forskelsbehandling.
Loven er altså et godt og effektivt  

 værktøj, men det forudsætter naturligvis, at den bliver brugt.
Loven er også vigtig, fordi den sætter kvalifikationerne i  

 centrum.
På den måde sikrer vi, at ansøgerfeltet udvides, og at  

 arbejdsgiverne  

 får ansat de bedst kvalificerede.
Så går det bedre for virksomhederne.
Og så  

 går det bedre i Danmark.
Man kan vanskeligt overvurdere betydningen af, at vi  

 får udryddet forskelsbehandling på arbejdsmarkedet.
 Det handler om mennesker og deres kvalifikationer.
Beskæftigelsesministeriet, den 6. januar  

 2006 Claus Hjort Frederiksen 2. indledning Vejledning om  

 forskelsbehandlingsloven Kriterierne alder og handicap kom med et EU-direktiv  

 ind i  

 forskelsbehandlingsloven i 2004. Det er én god grund til at udgive denne  

 vejledning.
En anden er, at det nu er tid til at opdatere  

 Beskæftigelsesministeriets  

 vej-ledning fra 2000 om forskelsbehandlingsloven.
Endelig oplever  

 ministeriets  

 medarbejdere stigende efterspørgsel efter information om, hvordan  

 forskelsbehandlings-loven  

 skal forstås og fortolkes.
 Vejledningen skal naturligvis også være med til at sikre, at  

 forskelsbehandlingsloven bliver overholdt på det danske arbejdsmarked.
Når man fx ansætter medarbejdere, har man brug for at kende og  

 forstå reglerne om forbud mod forskelsbehandling.
Formålet med vejledningen  

 er  

 at give organisationer, arbejdsgivere, lønmodtagere og andre interesserede et  

 redskab til at forstå, hvordan reglerne skal bruges og forstås efter  

 Beskæftigelsesministeriets  

 opfattelse.
Domstolene afgør som sædvanligt i sidste instans, hvordan loven  

 skal fortolkes.
Vejledningen kan bruges som et opslagsværk og indeholder også  

 eksempler på, hvordan loven skal forstås.
Yderligere oplysninger kan fås i  

 Beskæftigelses-ministeriets Arbejdsretscenter: parcenter@bm.dk eller på  

 telefon  

 33 92 99 55/56.
3. Hvem er omfattet af forbuddet mod  

 forskelsbehandling på arbejdsmarkedet? Af lovens § 2 fremgår det bl.a., at en arbejdsgiver ikke må  

 forskelsbehandle lønmodtagere eller ansøgere.
Der er ikke nogen fast  

 definition  

 af en lønmodtager.
Forskels-behandlingsloven beskytter fra den almindelige  

 lønmodtager til den administrerende direktør1). Retspraksis har også anset en  

 folkeskoleelev i erhvervspraktik for at falde inden for loven.
Eksempel:  

  

 En  

 administrerende direktør i et børsnoteret selskab meddeler ved et  

 bestyrelsesmøde, at han har forladt sin kone og er flyttet sammen med sin  

 mandlige kæreste.
Bestyrelsesformanden meddeler dagen efter, at selskabet  

 ikke  

 kan lade sig repræsentere af en homoseksuel.
Den administrerende direktør  

 bliver  

 derfor fyret.
Det er ulovligt.
Det er direkte forskelsbehandling på grund af  

 seksuel orientering.
Kan loven fraviges? § 1, stk. 6.
 Loven finder ikke  

 anvendelse, i det omfang en tilsvarende beskyttelse mod forskelsbehandling  

 følger  

 af en kollektiv overenskomst, jf. dog stk. 7.
§ 1, stk. 7 Loven finder ikke  

 anvendelse, hvis et forbud mod forskelsbehandling på grund af alder og  

 handicap  

 følger af en kollektiv overenskomst eller aftale, der som minimum svarer til  

 bestemmelserne i det i bilag 1 til loven optrykte direktiv nr. 2000/78/EF om  

 generelle rammebestemmelser om ligebehandling med hensyn til beskæftigelse og  

 erhverv.
Loven anvendes ikke, hvis kollektive overenskomster regulerer  

 området.
Det kræves, at de pågældende kollektive overenskomster indeholder en  

 beskyttelse, der svarer til beskyttelsen i forskelsbehandlingsloven.
Hvis overenskomsten gennemfører direktivets forbud mod  

 forskelsbehandling pga. alder og handicap, skal overenskomsten give den samme  

 beskyttelse som direktivet.
Hvis det ikke er tilfældet, gælder loven.
Bestemmelsen betyder, at arbejdsmarkedets parter kan indgå  

 aftaler, såkaldte implemeteringsaftaler/overenskomster, som forbyder  

 forskelsbehandling pga. alder og handicap.
Aftalerne skal leve op til  

 direktivets krav.
Muligheden for at indgå aftaler betyder, at der kan være forskel på den beskyttelse, en person får i kraft af  

 overenskomsten og i kraft af loven.
 Det kan især være aktuelt i forbindelse med forskelsbehandling  

 på grund af alder, da direktivet giver mulighed for at tillade ulige  

 behandling  

 (dvs. direkte forskelsbehandling), hvis der er objektive grunde til det.
 Eksempel:  

  

 For at  

 gøre det lettere for ledige lønmodtagere over 55 år at komme i gang på  

 arbejdsmarkedet  

 igen, aftaler parterne som et led i implementeringsaftalen, at det skal være  

 muligt at ansætte over 55-årige på særlige vilkår med bl.a. kortere  

 opsigelsesvarsler og lavere løn.
Det er lovligt, selvom det er ulige behandling pga. alder.
Det  

 forudsætter, at parterne har gennemført direktivets undtagelsesbestemmelse i  

 overenskomsten.
 Se også bemærkningerne til § 5a, stk. 3 og stk. 4 og § 7.
 § 5b.
 Lovens bestemmelser kan  

 ikke fraviges til ugunst for lønmodtageren.
 Loven er ufravigelig, og en eventuel aftale om at give afkald  

 på sine rettigheder er ugyldig jf. dog § 1, stk. 6.
Eksempel:  

  

 En  

 arbejdsgiver aftaler i forbindelse med en medarbejders 60-års fødselsdag, at  

 han/hun går 10 % ned i løn, for det går jo ikke helt så hurtigt, når  

 man er  

 60.
Medarbejderen fortryder efter nærmere eftertanke aftalen og kræver  

 sin  

 normale løn igen.
Arbejdsgiveren afviser med henvisning til, at der er  

 indgået  

 en aftale  for en aftale er en aftale.
Det er ulovligt.
Aftalen er ugyldig, fordi den stiller  

 lønmodtageren dårligere, end loven ellers ville gøre.
Konsekvensen af  

 aftalens  

 ugyldighed er, at lønmodtageren igen skal have den samme løn udbetalt.
Skal  

 lønnen ændres, skal det reelt kunne begrundes med ændrede forhold, fx  

 manglende  

 effektivitet, ændrede arbejdsopgaver eller ændrede ansvarsom råder og altså  

 ikke blot lønmodtagerens alder.
4. Indholdet af forbuddet mod forskelsbehandling og  

 lovens beskyttelseskriterier § 1, stk. 1.
 Ved forskelsbehandling  

 forstås i denne lov enhver direkte eller indirekte forskelsbehandling på  

 grund  

 af race, hudfarve, religion eller tro, politisk anskuelse, seksuel  

 orientering,  

 alder, handicap eller national, social eller etnisk oprindelse.
 Lovens første paragraf forklarer, hvad loven beskytter imod.  

 Loven angiver, at både direkte og indirekte forskelsbehandling er forbudt  

 (jf.  

 nærmere nedenfor) og opregner de beskyttelseskriterier, som loven omfatter.
 Loven beskytter mod enhver form for forskelsbehandling på  

 arbejdsmarkedet, der er begrundet i en persons:
-  

 	  

 Race, hudfarve eller  

 etniske oprindelse -  

 	  

 Religion eller tro -  

 	  

 Seksuelle orientering -  

 	  

 Nationale eller  

 sociale oprindelse -  

 	  

 Politiske anskuelse -  

 	  

 Alder -  

 	  

 Handicap.
 Forskelsbehandling på arbejdsmarkedet på grund af køn er  

 reguleret i bekendtgørelse af lov om ligebehandling af mænd og kvinder med  

 hensyn til beskæftigelse og barselorlov m.v.
 I forskelsbehandlingsloven er det især kriterierne religion,  

 tro, alder og handicap, der kan give vanskeligheder:
Kriteriet religion beskytter tilhørsforhold til en bestemt  

 anerkendt religion/trosretning.
Kriteriet tro beskytter endvidere  

 tilhørsforhold til en nærmere defineret overbevisning eller trosretning, som  

 rækker videre end de anerkendte religioner.
Loven beskytter mod forskelsbehandling på grund af alder.
Det  

 vil sige, at alle, uanset alder, er beskyttet mod forskelsbehandling i  

 forbindelse med ansættelse, under ansættelsen og i forbindelse med  

 afskedigelse.
Loven giver i visse situationer i begrænset omfang mulighed for  

 at lægge vægt på alder.
Se nærmere under § 5a, stk. 4, § 6a og § 9, stk. 3.
Hvornår en person har et handicap, er ikke defineret nærmere i  

 dansk ret.
Forskelsbehandlingsloven indeholder heller ikke en præcis  

 definition  

 af handicapkriteriet.
Den danske forståelse af begrebet i  

 forskelsbehandlingsloven bygger på FN's Standardregler om lige muligheder for  

 handicappede.
I standardreglerne bruger man begrebet funktionsnedsættelse.
Mennesker kan have funktionsnedsættelse på grund af en fysisk,  

 intellektuel eller sansemæssig funktionshæmning, en medicinsk betinget  

 tilstand  

 eller en sindslidelse.
Sådanne funktionshæmninger, tilstande eller syg-domme  

 kan være kroniske eller forbigående.
Hvis en person med funktionsnedsættelse  

 ikke kan deltage i samfundslivet på lige fod med andre, får personen et  

 handicap.
 En person med nedsat hørelse har altså først et handicap i det  

 øjeblik, han/hun ikke kan udføre sit arbejde på lige fod med sine kolleger.  

 Det  

 kan han/hun komme til, hvis der bliver kompenseret for den nedsatte hørelse  

 med  

 diverse hjælpemidler jf. bemærkningerne til § 2a.
 Beskyttelsen mod forskelsbehandling på grund af handicap gælder  

 både i de situationer:
-  

 	  

 Hvor personen på grund  

 af funktionsnedsættelsen har et konkret behov for, at arbejdspladsen  

 tilpasses  

 den enkelte (se under § 2a) og -  

 	  

 Hvor  

 funktionsnedsættelsen ikke har nogen betydning for at udføre det konkrete  

 arbejde.
 Årsagen til funktionsnedsættelsen er uden betydning for  

 beskyttelsen mod forskelsbehandling.
 Lovens beskyttelse gælder både ved nyansættelser og for allerede  

 ansat-te, der fx får et handicap ved en ulykke eller i forbindelse med en  

 sygdom.
Det er vigtigt at være opmærksom på forskellen mellem sygdom og  

 handicap i lovens forstand.
I dag regulerer helbredsoplysningsloven  

 arbejdsgiverens adgang til at spørge til en ansøgers eller en allerede ansats  

 helbreds-forhold.
Arbejdsgiveren kan bede om oplysninger om, hvad  

 lønmodtageren  

 lider af, har lidt af eller har symptomer på, når sygdommen har væsentlig  

 betydning for, om lønmodtageren kan bestride jobbet.
Afgrænsningen mellem sygdom og færdighed i  

 helbredsoplysningsloven er meget vigtig.
Arbejdsgiveren kan nemlig frit  

 spørge  

 til lønmodtagerens færdigheder, fordi færdighederne jo har betydning for  

 lønmodtagerens  

 evne til at bestride arbejdet.
Det er i første omgang op til arbejdsgiveren  

 at  

 vurdere, hvornår en manglende færdighed skyldes en funktionsnedsættelse (der  

 kræver tilpasning), og hvornår lønmodtageren bare ikke opfylder de (saglige  

 og  

 nødvendige) krav til færdigheder, som arbejdsgiveren stiller.
Som altid er  

 det  

 i sidste instans op til domstolenes vurdering.
 Hvis sygdommen fører en funktionsnedsættelse med sig, skal  

 arbejdsgiveren overveje behovet for at tilpasse arbejdspladsen, så  

 lønmodtageren  

 får mulighed for at bestride stillingen, som han/hun bliver kompetent til i  

 kraft af tilpasningen.
 Arbejdsgiverens forpligtelse til at tilpasse arbejdspladsen  

 ændrer ikke ved, at en person med et handicap ikke kan kræve at blive ansat,  

 forfremmet mv., hvis han/hun ikke har de kvalifikationer, som jobbet eller  

 uddannelsen kræver.
5. Forskelsbehandlingsbegrebet: Direkte eller  

 indirekte forskelsbehandling? Lovens § 1, stk. 2, og 3, fastlægger begreberne direkte og  

 indirekte forskelsbehandling.
I praksis er det begrebet indirekte  

 forskelsbehandling, der giver anledning til vanskeligheder.
Direkte  

 forskelsbehandling § 1, stk. 2. Der  

 foreligger direkte forskelsbehandling, når en person på grund af race,  

 hudfarve, religion eller tro, politisk anskuelse, seksuel orientering, alder,  

 handicap eller national, social eller etnisk oprindelse behandles ringere end  

 en anden bliver, er blevet eller ville blive behandlet i en tilsvarende  

 situation.
 Direkte forskelsbehandling er forbudt.
Det er fx  

  

 direkte  

 forskelsbehandling  

  

 , hvis en arbejdsgiver undlader at ansætte en person  

 eller afskediger en medarbejder med den begrundelse, at den pågældende er af  

 en  

 bestemt race, hudfarve, religion, er handicappet m.v.
Det er uden betydning,  

 om  

 forskelsbehandlingen sker bevidst eller ubevidst.
 Eksempel:  

  

 En  

 arbejdsgiver afviser at ansætte en per-son med tyrkisk oprindelse, fordi  

 kunderne bedst kan lide at blive betjent af etniske danskere.
Det er ulovligt.
Det er direkte forskelsbehandling på grund af  

 etnisk oprindelse.
 Eksempel:  

  

 En 78-årig  

 kvinde beder kommunen om, at hendes hjemmehjælpere skal være  

 etnisk danskere.
Hvis kommunen efterkommer ønsket, overtræder den  

 forskelsbehandlingsloven.
Det er nemlig direkte forskelsbehandling pga.  

 etnisk  

 oprindelse, hvis kommunen organiserer arbejdet efter sine ansattes etniske  

 oprindelse og ikke efter deres kvalifikationer.
Det er ulovligt.
 Eksempel:  

  

 En ansøger  

 til en stilling får at vide, at hun ikke får jobbet, fordi hun er for gammel.
Det er ulovligt.
Det er direkte forskelsbehandling på grund af  

 alder.
Mulighed for at fravige  

 forbuddet mod direkte forskelsbehandling Forskelsbehandlingslovens § 6, stk. 1 og 2, giver mulig-hed for  

 at fravige forbuddet mod direkte forskelsbehandling, fordi det i nogle  

 situationer kan være nødven-digt at lægge vægt på fx lønmodtagerens religiøse  

 overbevisning eller etniske oprindelse.
Se nærmere med eksempler under § 6.
Indirekte  

 forskelsbehandling § 1, stk. 3. Der  

 foreligger indirekte forskelsbehandling, når en bestemmelse, et kriterium  

 eller  

 en praksis, der tilsyneladende er neutral, vil stille personer af en bestemt  

 race, hudfarve, religion eller tro, politisk anskuelse, seksuel orientering  

 eller national, social eller etnisk oprindelse eller med en bestemt alder  

 eller  

 med handicap ringere end andre personer, medmindre den pågældende  

 bestemmelse,  

 betingelse eller praksis er objektivt begrundet i et sagligt formål og  

 midlerne  

 til at opfylde det er hensigtsmæssige og nødvendige, jf. dog § 2 a.
Når man vurderer, om der er tale om  

  

 indirekte forskelsbehandling  

  

 , skal man helt konkret undersøge,  

 hvordan fx et ansættelseskrav virker for en bestemt gruppe.
Er kravet  

 proportionalt? Dvs. står kravet i rimeligt forhold til arbejdsopgaven? Og er  

 det sagligt, dvs. rimeligt at opstille kravet? Et formelt set neutralt krav kan være sprogkrav.
Et sådant krav  

 rammer lønmodtagere, der ikke har dansk som modersmål hårdere end dem, hvis  

 modersmål er dansk.
Et umiddelbart neutralt sprogkrav kan altså være ulovlig  

 indirekte forskelsbehandling, fordi en gruppe på forhånd sorteres fra pga.  

 deres  

 manglende sprogkundskaber.
 Det afhænger af det konkrete job, om kravet om fx sikker/ klar  

 kommunikation på dansk er sagligt og proportionalt.
 Eksempel:  

  

 En bank  

 søger en kunderådgiver og kræver, at den nye medarbejder skal kunne formulere  

 sig perfekt på dansk.
 Det er lovligt, fordi det er sagligt at forlange, at en  

 rådgiver med tæt kontakt til en masse kunder skal kunne tale og skrive  

 flydende  

 dansk.
 Eksempel:  

  

 Et større  

 supermarked søger en kasse-medarbejder og kræver, at den nye medarbejder kan  

 tale og skrive et perfekt dansk.
Det er ulovligt.
Det er indirekte forskelsbehandling.  

 Kassemedarbejder og kunde i et supermarked taler generelt meget lidt sammen.  

 Ofte er der andre med-arbejdere til at tage sig af fx reklamationer.
Kravet  

 om  

 perfekt dansk vil være sværere at opfylde for nogle etniske grupper end  

 andre,  

 og det er ikke nødvendigt at kunne tale og skrive perfekt dansk for at  

 bestride  

 jobbet.
Derfor er det usagligt at kræve, at kassemedarbejderen kan tale og  

 skrive perfekt dansk.
Spørgsmål om forskelsbehandling kan også opstå under  

 ansættelsen, fx i forbindelse med forfremmelse.
Vurderingen vil igen være den  

 samme.
Uniformskrav Krav om at bære uniform på arbejdspladsen er et spørgsmål, der  

 de seneste år har skabt en del debat i det danske samfund.
De sager, der har  

 været rejst ved domstolene, vedrører muslimske kvinder, der i strid med deres  

 arbejdsgivers anvisninger har ønsket at bære hovedbeklædning.
Der findes ingen fast definition af arbejdstøj og uniform.  

 Derfor kan det være alt fra et slips eller en skjorte til fuld uniform eller  

 beskyttelsesdragt og særligt fodtøj.
Hvis de ansatte skal bære uniform,  

 begrunder arbejdsgiveren det ofte med, at kunderne skal kunne genkende de  

 ansatte, eller at de ansatte skal udstråle et bestemt image.
Hensyn til  

 hygiejne  

 og/eller sikkerhed kan også være en begrundelse for at kræve, at de ansatte  

 bærer uniform.
I forhold til forskelsbehandlingsloven er det en betingelse, at  

 uniformskravet omfatter alle, der udfører den samme funktion.
Hvis  

 uniformskravet kun gælder for en bestemt gruppe af medarbejdere, kan det være  

 forskels-behandling.
Arbejdsgiveren skal være opmærksom på, at selv om kravet om at  

 bære uniform omfatter alle, der udfører den samme funktion, kan et  

 uniformskrav  

 skabe proble-mer for visse etniske og religiøse grupper.
Dermed kan  

 uniformskravet virke indirekte diskriminerende.
 Når man skal vurdere, om et forbud mod for eksempel at bære  

 religiøst begrundet hovedbeklædning er lovligt eller ej, må man se på, om:
-  

 	  

 nødvendige saglige  

 hensyn til for eksempel sikker-hed, sundhed eller hygiejne kan begrunde et  

 forbud.
Et eksempel på et lovligt forbud og dermed ingen ansættelse til  

 ansøgeren kunne være en sikh, der fastholder, at han vil bære turban, selvom  

 arbejdet kræver, at han bærer sikkerhedshjelm.
-  

 	  

 virksomhedens uniform  

 også består af hovedbeklædning.
Så kan forbuddet være lovligt, fordi  

 arbejdsgiveren har besluttet, at hans ansatte skal præsenteres på en bestemt  

 måde, der også omfatter hovedbeklædning.
Det må dog også indgå i vurderingen,  

 om uniformens hovedbeklædning kan erstattes af medarbejderens religiøse  

 hovedbeklædning, hvis den afpasses i stil og farvevalg med virksomhedens  

 hovedbeklædning.
-  

 	  

 arbejdsgiveren kræver,  

 at de ansatte bærer en uniform, der alene består af en skjorte, t-shirt eller  

 lignende, men ingen hovedbeklædning.
Hvis de ansatte heller ikke må bære  

 religiøst begrundet hovedbeklædning, er et sådant forbud ulovligt.  

 Arbejdsgiveren må acceptere, at ansatte kan bære religiøst begrundet  

 hovedbeklædning, fordi han ikke har fundet det nødvendigt, at medarbejderne  

 skal være så genkendelige, at hovedbeklædning er nødvendig som en del af  

 uniformen.
Hvis en lønmodtager bærer hovedbeklædning, kan arbejdsgiveren  

 kræve,  

 at hovedbeklædningen afstemmes til uniformens stil og i øvrigt opfylder de  

 krav, der stilles til uniformen.
De tre eksempler viser, at det ikke er muligt at opstille faste  

 retningslinier for, hvad en arbejdsgiver/arbejdstager skal acceptere.
Hver  

 sag  

 beror på en konkret vurdering, som naturligvis løbende skal tilpasses  

 samfundsudviklingen.
En arbejdsgiver kan altså ikke afvise en ansøger, der  

 bærer religiøst begrundet hovedbeklædning, alene ved at sige, at kunderne  

 ikke  

 bryder sig om det.
 Nogle virksomheder har selv udformet religiøst begrundet  

 hovedbeklædning, der passer til det øvrige arbejdstøj, selv om de ikke er  

 forpligtede til det.
Retspraksis Den 10. august 2000 afsagde Østre Landsret dom i en sag  

 (U2000.2350Ø) om retten til at bære tørklæde.
Sagen drejede sig om en  

 folkeskoleelev, der var i erhvervspraktik i Magasin.
Pigen blev bortvist fra  

 forretningen, da hun afviste at tage hovedtørklædet af.
Landsretten fandt, at  

 bortvisningen af pigen var usaglig.
Begrundelsen var, at  

 beklædningsvejledningen var løst formuleret, fordi der blot stod, at ansatte  

 i  

 kundevendte områder skulle være forretningsmæssigt og pænt påklædt.
Magasin  

 stillede altså ikke krav om, at de ansatte skulle bære uniform, men  

 forventede,  

 at de ansatte skulle klæde sig, så det passede i forhold til den afdeling,  

 hvis  

 kunder de skulle betjene.
Den 21. januar 2005 afsagde Højesteret dom i en sag  

 (U2005.1265H) om retten til at bære hovedtørklæde som ansat i et supermarked.  

 Højesteret slog fast, at det ikke var ulovlig indirekte forskelsbehandling at  

 nægte en ansat at bære religiøst begrundet hovedtørklæde, fordi virksomheden  

 havde  

 en skriftlig formuleret personalepolitik, der klart beskrev  

 beklædningsreglementet, og som arbejdsgiveren konsekvent håndhævede.
Formålet  

 med reglementet var at fremstå som en politisk og religiøs neutral  

 virksomhed,  

 hvor medarbejderne fremtræder ens og neutrale.
Dommene er vigtige, fordi de illustrerer, hvad der skal til  

 for, at en arbejdsgiver må afskære en lønmodtager fra at bære religiøst  

 betinget tørklæde.
Samtidig gør dommene spillereglerne på arbejdsmarkedet  

 klart  

 for lønmodtageren.
Krav om statsborgerskab Forskelsbehandlingsloven har ikke statsborgerskab som  

 beskyttelseskriterium.
Alligevel er det relevant at nævne, fordi krav om et  

 bestemt statsborgerskabskrav i fx en jobannonce ofte vil være udtryk for  

 indirekte usaglig forskelsbehandling pga. nationalitet/etnisk oprindelse.  

 Kvaliteten af fx en rengøringsassistents arbejde afhænger ikke af  

 statsborgerskabet.
I dansk ret findes der ganske få stillinger, hvor der  

 stilles krav om dansk statsborgerskab.
Dommergerningen er et eksempel.
Chikane § 1, stk. 4.
 Chikane skal betragtes  

 som forskelsbehandling, når en uønsket optræden i relation til en persons  

 race,  

 hudfar-ve, religion eller tro, politiske anskuelse, seksuelle orientering,  

 alder, handicap eller nationale, sociale eller etniske oprindelse finder sted  

 med det formål eller den virkning at krænke en persons værdighed og skabe et  

 truende, fjendtligt, nedværdigende eller ubehageligt klima for den  

 pågældende.
Det er forskelsbehandling, hvis en person chikaneres på grund  

 af ét eller flere af de kriterier, der er omfattet af loven.
Heri ligger, at  

 den krænkede person ikke ville være blevet udsat for chikane, hvis personen  

 fx  

 havde været af en anden race eller etnisk oprindelse, havde haft en anden  

 seksuel orientering, en anden hudfarve etc.
Den chikanøse adfærd skal være  

 rettet mod en eller flere konkrete enkeltpersoner.
Både tilsigtet og  

 utilsigtet  

 chikane er omfattet af forbuddet og betragtes som forskelsbehandling.  

 Utilsigtet chikane er en adfærd, som ikke finder sted med det formål at  

 krænke  

 en person, men som alligevel krænker personen.
Hvad er chikane? Chikane er udtryk for en uønsket adfærd fra  

 kolleger/overordnede, der krænker de personer, der er omfattet af  

 forskelsbehandlingsloven.
Adfærden skal have det formål eller den virkning  

 at  

 krænke en persons værdighed og skabe et truende klima m.v. for den  

 pågældende.  

 Adfærd kan både være af fysisk og psykisk karakter.
Handlingerne kan være  

 skriftlige eller mundtlige, ligesom fagter og lign. kan være chikane.
Hvem har ansvaret? Det er arbejdsgiverens pligt og ansvar at sikre sine ansatte  

 mod chikane.
Hvis en medarbejder chikanerer en anden medarbejder, er  

 arbejdsgiveren forpligtet til at skride ind og stoppe den krænkende adfærd,  

 hvis han ved eller burde vide, hvad der foregår på virksomheden.
 Chikane i forskelsbehandlingslovens forstand kræver, at de  

 involverede personer er ansat hos arbejdsgiveren.
 Den ansatte, der krænker en kollega, kan efter omstændighederne  

 pålægges at betale en erstatning til den krænkede efter  

 erstatningsansvarslovens § 26. Forholdet mellem kollegaer er altså ikke  

 reguleret  

 i forskelsbehandlingsloven.
 Eksempel:  

  

 En  

 homoseksuel mand bliver omtalt som svansen af sine kollegaer.
Det er ulovligt.
Det er chikane.
Og arbejdsgiveren er  

 forpligtet til at skride ind og stoppe den krænkende adfærd, hvis han ved  

 eller  

 burde vide, hvad der fore-går på virksomheden.
 Eksempel:  

  

 En person  

 af afrikansk oprindelse bliver kaldt chimpansen af sine  

 kollegaer.
Det er ulovligt.
Det er chikane.
Og arbejdsgiveren er  

 forpligtet til at skride ind og stoppe den krænkende adfærd, hvis han ved  

 eller  

 burde vide, hvad der fore-går på virksomheden.
Instruktion om at  

 forskelsbehandle § 1, stk. 5 En instruktion om at  

 forskelsbehandle en person på grund af race, hudfarve, religion eller tro,  

 politisk  

 anskuelse, seksuel orientering eller national, social eller etnisk oprindelse  

 betragtes som forskelsbehandling.
 En  

  

 instruktion  

  

 om at  

 forskelsbehandle en person på grund af fx race eller etnisk oprindelse  

 betragtes  

 som forskelsbehandling.
Hvad er en instruktion? Det er en  

  

 instruktion  

  

 ,  

 når den person, der giver instruktionen, har beføjelse til at instruere den  

 person,  

 der modtager instruktionen.
Der skal altså være et hierarki.
Det vil typisk  

 være arbejdsgiveren eller den daglige leder, der giver instruktionen.
 En arbejdstager, der opfordrer en kollega til at  

 forskels-behandle en anden kollega, er ikke omfattet af forbuddet, fordi  

 ingen  

 af dem har beføjelser til at instruere den anden.
 Eksempel:  

  

 En  

 direktør meddeler en afdelingsleder, at en ansat ikke skal på kursus på grund  

 af sit politiske tilhørsforhold.
Det er ulovligt.
Det er direkte forskelsbehandling på grund af  

 politisk anskuelse.
 Eksempel: Virksomhedens direktør meddeler personaleansvarlige  

 chefer, at medarbejdere over 58 år ikke skal på kursus, fordi de jo  

 sikkert  

 alligevel snart holder op.
Det er ulovligt.
Det er direkte forskelsbehandling på grund af  

 alder.
6. Hvornår gælder oven? § 2, stk. 1.
 En arbejdsgiver må ikke  

 forskelsbehandle lønmodtagere eller ansøgere til ledige stillinger ved  

 ansættelse,  

 afskedigelse, forflyttelse, forfremmelse eller med hensyn til løn- og  

 arbejdsvilkår.
 Bestemmelsen forbyder forskelsbehandling ved:
-  

 	  

 ansættelse -  

 	  

 afskedigelse -  

 	  

 forflyttelse -  

 	  

 forfremmelse -  

 	  

 løn- og arbejdsvilkår Forbuddet mod forskelsbehandling betyder, at en arbejdsgiver  

 ikke må lægge vægt på race, hudfarve, religion eller tro, politisk anskuelse,  

 seksuel orientering, alder, handicap eller national, social eller etnisk  

 oprindelse., når han ansætter, afskediger, forflytter, forfremmer eller  

 fastsætter løn- og arbejdsvilkår. (§ 1, stk. 1).
Det er op til at arbejdsgiveren at beslutte, hvad der er  

 væsentligt for stillingen, så længe kravene ikke er udtryk for direkte eller  

 usaglig indirekte forskelsbehandling.
Arbejdsgiveren må altså beslutte sig ud  

 fra de kvalifikationer, som er relevante i forhold til det konkrete job.
Det  

 betyder, at arbejdsgiveren - med de begrænsninger, der følger af forbuddet  

 mod  

 forskelsbehandling  altid kan vælge den, som, arbejdsgiveren mener, er  

 bedst  

 kvalificeret til jobbet.
Ansættelse Hvis arbejdsgiveren gennem en længere periode konsekvent ikke  

 ansætter personer af fx en bestemt etnisk oprindelse, selvom de har  

 kvalifikationerne, kan det være et tegn på, at arbejdsgiveren  

 forskelsbehandler.
Afskedigelse En arbejdsgiver må ikke begrunde en afskedigelse med den  

 ansattes etniske oprindelse, handicap, alder m.v.
Eksempel:  

  

 En  

 arbejdsgiver afskediger en medarbejder, som er kørestolsbruger, med den  

 begrundelse, at kunderne ikke bryder sig om at blive betjent af en person med  

 handicap.
Arbejdsgiveren understreger, at han personligt gerne vil beholde  

 medarbejderen, men hans forretning skal jo køre rundt.
Det er ulovligt.
Det er direkte forskelsbehandling.
Det er  

 ligegyldigt, at arbejdsgiveren selv er positivt indstillet over for  

 medarbejderen.
For arbejdsgiveren afskediger jo alligevel medarbejderen med  

 handicappet som begrundelse.
Det er, hvad man gør, og ikke det, man siger,  

 der  

 tæller.
 Ved afskedigelser er det i modsætning til ved ansættelser  

 lettere for lønmodtageren at skaffe beviser for forskelsbehandlingen, fordi  

 han/hun kender arbejdspladsen.
Lønvilkår § 2, stk. 2.
 Forskelsbehandling med  

 hensyn til lønvilkår foreligger, hvis der ikke ydes lige løn for samme  

 arbejde  

 eller for arbejde, der tillægges samme værdi.
Bestemmelsen sikrer lønmodtagere imod lønmæssig  

 forskelsbehandling pga. deres race, etniske oprindelse etc.
Der må ikke ske  

 lønmæssig forskelsbehandling for det samme arbejde eller for arbejde, der  

 tillægges samme værdi.
 Det er muligt at fravige princippet om, at man ikke må  

 forskelsbehandle sine medarbejdere lønmæssigt, hvis særlige forhold gør sig  

 gældende jf. § 9, stk. 2.
 § 2, stk. 3.
 En lønmodtager, hvis løn  

 i strid med stk. 1 er lavere end andres, har krav på forskellen.
Bestemmelsen giver lønmodtageren oprejsning for den ulovlige  

 forskelsbehandling.
Lønmodtageren har krav på at få udbetalt lønforskellen.
Uddannelse § 3.
 En arbejdsgiver må ikke  

 forskelsbehandle ansatte, for så vidt angår adgang til erhvervsvejledning,  

 erhvervsuddannelse, erhvervsmæssig videreuddannelse og omskoling.
En arbejdsgiver må ikke forskelsbehandle sine ansatte, når det  

 gælder uddannelse.
Hverken i interne eller eksterne uddannelsesforløb.
 § 3, stk. 2.
 Forbuddet mod  

 forskelsbehandling gælder tillige enhver, der driver vejlednings- og  

 uddannelsesvirksomhed  

 som nævnt i stk. 1, og enhver, der anviser beskæftigelse.
 Virksomheder, der udbyder undervisning, kurser og lignende er  

 også forpligtet til at respektere forbuddet mod forskelsbehandling.  

 Bestemmelsen omfatter fx kursus-virksomheder og universiteter og gælder også  

 rekrutteringsbureauer  

 og andre, der anviser job, fx arbejdsformidlingen (AF).
Eksempel:  

  

 En  

 arbejdsgiver sender alle de ansatte i en afdeling på kursus.
På nær én  

 medarbejder, der får at vide, at hun skal passe butikken, mens de andre er  

 væk,  

 og at hun jo i øvrigt nok også snart går på pension, så det vil være spild af  

 penge.
Det er ulovligt.
Det er direkte forskelsbehandling på grund af  

 alder.
 Eksempel:  

  

 Arbejdsformidlingen får en henvendelse fra en arbejdsgiver, om at AF ikke  

 skal  

 bryde sig om at sende ansøgere ud til virksomheden med anden etnisk baggrund  

 end dansk.
Arbejdsformidlingen må ikke efterkomme virksomhedens ønske.
Det  

 er ulovligt.
Det er direkte forskelsbehandling på grund af etnisk oprindelse.  

 Det samme gælder for vikarbureauer.
Selvstændigt erhverv,  

 foreninger og organisationer § 3, stk. 3.
 Forbuddet mod  

 forskelsbehandling gælder tillige enhver, der fastsætter bestemmelser og  

 træffer afgørelse om adgang til at udøve selvstændigt erhverv.
 Bestemmelsen udvider forbuddet mod forskelsbehandling til også  

 at omfatte private foreninger, der giver adgang til at udøve et selvstændigt  

 erhverv, fx Advokatrådet.
Eksempel:  

  

 Brancheforeningen X, som man skal være medlem af for at være i faget, afviser  

 at optage homoseksuelle som medlemmer.
Det er ulovligt.
Det er direkte  

 forskelsbehandling på grund af seksuel orientering.
 § 3, stk. 4.
 Forbuddet mod  

 forskelsbehandling gælder tillige enhver, der træffer beslutning om  

 medlemskab  

 af og deltagelse i en lønmodtager- eller arbejdsgiverorganisation, og de  

 fordele, sådanne organisationer giver medlemmerne.
Fagforeninger og arbejdsgiverorganisationer må ikke lægge vægt  

 på de kriterier, der er omfattet af loven, når en person søger om at blive  

 optaget i foreningen.
Beskyttelsen mod forskelsbehandling gælder også under  

 medlemskabet og kunne fx have betydning i forhold til de aktiviteter,  

 foreningen  

 igangsætter.
7. Tilpasningspligt i forhold til lønmodtagere med  

 handicap § 2 a.
Arbejdsgiveren skal  

 træffe de foranstaltninger, der er hensigtsmæssige i betragtning af de  

 konkrete  

 behov for at give en person med handicap adgang til beskæftigelse, til at  

 udøve  

 beskæftigelse eller have fremgang i beskæftigelse, eller for at give en  

 person  

 med handicap adgang til uddannelse.
Dette gælder dog ikke, hvis  

 arbejdsgiveren  

 derved pålægges en uforholdsmæssig stor byrde.
Lettes denne byrde i  

 tilstrækkeligt omfang gennem offentlige foranstaltninger, anses byrden ikke  

 for  

 at være uforholdsmæssig stor.
Det er arbejdsgiverens pligt objektivt og loyalt at vurdere,  

 hvilken tilpasning der skal til for at kunne ansætte en i øvrigt kvalificeret  

 ansøger med handicap i virksomheden.
Hvis arbejdsgiveren vurderer, at  

 udgiften  

 til at til-passe arbejdspladsen er uforholdsmæssig stor, kan arbejdsgiveren  

 afvise ansøgeren med handicap.
Det gælder dog ikke, hvis udgiften i  

 tilstrækkeligt omfang betales af det offentlige.
Reglerne om støtte til  

 tilpasninger administreres af kommunerne og AF.
Eksempel:  

  

 En mindre  

 virksomhed, der ligger på 1. sal, søger telefonsælgere.
En kørestolsbruger  

 kan  

 ikke få jobbet, fordi kørestolsbrugeren kun kan komme op til virksomhedens  

 lokaler, hvis der installeres elevator.
At installere en elevator må anses  

 for  

 at være en byrdefuld udgift for virksomheden.
Udgiften ligger også over, hvad  

 det offentlige i dag kompenserer for.
Da installation af elevator ikke er den  

 eneste mulighed for at skabe adgang for en kørestolsbruger til fx 1.sal, skal  

 det vurderes, om fx en trappelift kan løse problemet.
Udgiften til en  

 trappelift er normalt offentligt finansieret, hvis det er en brugbar og  

 økonomisk og realistisk løsning.
Hvis det ikke er tilfældet, kan virksomheden  

 lovligt afvise ansøgeren med følgende begrundelse: Da virksomhedens fysiske  

 forhold  

 ikke er egnet til en kørestolsbruger, da virksomheden ikke kan få økonomisk  

 bistand til at installere en elevator eller en trappelift, og da udgiften for  

 virksomheden alene ville være uforholdsmæssig stor, kan en ansættelse ikke  

 komme på tale.
Eksempel:  

  

 En person  

 med betydelig nedsat hørelse søger en stilling som forsikringskonsulent.  

 Særligt  

 IT-udstyr er nødvendigt for, at personen kan løse arbejdsopgaverne.  

 Virksomheden kan ikke uden videre afvise ansøgeren med henvisning til, at de  

 almindelige IT-installationer ikke kan benyttes.
Virksomheden skal undersøge,  

 om særligt udstyr kan skaffes, som kan give ansøgeren mulighed for at  

 bestride  

 jobbet.
Hvis udgiften er uforholdsmæssig stor for arbejdsgiveren, men i  

 tilstrækkeligt omfang dækkes af det offentlige, vil det være ulovligt at  

 afvise  

 den i øvrigt velkvalificerede ansøger med henvisning til handicappet.
 Arbejdsgiverens forpligtelse til at tilpasse betyder altså, at  

 en arbejdsgiver ikke kan afvise en kvalificeret person pga. et handicap.  

 Arbejdsgiveren skal vurdere handicappets betydning i forhold til den opgave,  

 der skal løftes, sammenholdt med muligheden for at afhjælpe handicappet og  

 evt.  

 udgifter forbundet hermed, før arbejdsgiveren evt. kan afvise personen på  

 grund  

 af handicappet.
8. Forbud mod registrering § 4 En arbejdsgiver må ikke i  

 forbindelse med eller under ansættelsen af en lønmodtager anmode om, indhente  

 eller modtage og gøre brug af oplysninger om dennes race, hudfarve, religion  

 eller tro, politiske anskuelse, seksuelle orientering eller nationale,  

 sociale  

 eller etniske oprindelse.
Det er forbudt at indhente, modtage eller gøre brug af  

 oplysninger, der er omfattet af lovens beskyttelsesområde, jf. dog nedenfor  

 om  

 alder og handicap.
Arbejdsgiveren må alene lægge vægt på ansøgerens  

 kvalifikationer, når han/hun vurderer, om ansøgeren er en mulig medarbejder.  

 Loven gælder både før og under ansættelsen.
Forbuddet imod at bruge  

 oplysningerne gælder uanset, hvordan arbejdsgiveren får oplysningen.
Fx ved  

 at  

 lønmodtageren selv refererer til sin jødiske familie.
Eksempel:  

  

 En stor  

 virksomhed har som led i sin personalepolitik ændret på sin  

 rekrutteringspraksis  

 for at få en bredere sammensætning af medarbejderne.
Efter et år vil  

 arbejdsgiveren se, om det har virket.
 Han/hun sætter sig med en liste over alle medarbejderne og  

 markerer alle dem, der har ikke-danske navne.
Det er ulovligt.
Arbejdsgiveren overtræder forbuddet mod at  

 registrere etnisk oprindelse.
Registrering er dog tilladt, når det sker efter en nærmere  

 bestemt metode, kaldet CPR-opgørelsen.
Rent praktisk skal arbejdsgiveren  

 kontakte Danmarks Statistik, der på baggrund af lønmodtagernes cpr-numre kan  

 udarbejde en oversigt over medarbejdernes etniske sammensætning.
Yderligere  

 oplysninger  

 kan findes på www.bm.dk/publikationer/2005/CPR/default.asp Bestemmelsen forbyder ikke, at virksomheder registrerer de  

 ansattes alder og evt. handicap.
Det er oplysninger, som arbejdsgiveren  

 allerede  

 har fået oplyst til brug for lønudbetaling eller i forbindelse med indkøb af  

 hjælpemidler til en ansat, der har et handicap.
9. Annoncering § 5.
Det må ikke ved  

 annoncering angives, at der til ansættelse eller erhvervsuddannelse søges  

 eller  

 foretrækkes en person af en bestemt race, hudfarve, religion eller tro,  

 politisk anskuelse, seksuel orientering eller national, social eller etnisk  

 oprindelse eller med en bestemt alder eller med handicap.
Det må ikke  

 angives,  

 at der ikke ønskes en person med de i 1. pkt. nævnte kendetegn.
Forbuddet mod forskelsbehandling mister sin betydning, hvis det  

 er tilladt at skrive i jobannoncer, at virksomheden fx kun søger eller  

 foretrækker etniske danskere eller personer mellem 25 og 35 år.
Annoncer skal  

 altså være neutrale, når det gælder etnisk oprindelse, hudfarve, alder m.v.
 Det er også forbudt at skrive i annoncer, at man ikke søger  

 eller ønsker ansøgere af en bestemt etnisk oprindelse, religion eller alder  

 m.v.
Tilsvarende er det forbudt at opstille usaglige krav, der reelt  

 har til formål at afskære en bestemt gruppe fra at søge.
Fx at stille krav om  

 at ansøgerne til stillinger som rengøringsassistenter taler og skriver  

 fejlfrit  

 dansk.
 Overtrædelse af annonceringsforbuddet straffes med bøde.  

 Medieansvarsloven indeholder regler om annoncørers og redaktørers ansvar for  

 de  

 annoncer, de indryk-ker i aviser og andre medier.
Hvis arbejdsgiveren har fået dispensation fra forbuddet mod  

 forskelsbehandling jf. § 6, stk. 2, er det lovligt at annoncere efter en  

 person  

 med tyrkisk oprindelse.
Det er tilsvarende lovligt at forskelsbehandle, hvis  

 ansøgerens politiske anskuelse eller religiøse overbevisning eller  

 trosretning  

 er af afgørende betydning for virksom-heden og jobbets udførelse, jf. § 6,  

 stk.  

 1. Det er tilladt at skrive i jobannoncer, at alle uanset etnisk oprindelse,  

 religion, alder, handicap m.v. opfordres til at søge stillin-gen.
Det er også  

 tilladt at skrive, at virksomheden tilstræber en afbalanceret  

 personalesammensætning,  

 der afspejler det omkringliggende samfund.
 Det er også tilladt at oplyse, at virksomheden har en  

 seniorpolitik/handicappolitik, og at virksomheden i en konkret situation kan  

 vælge at foretrække en ældre ansøger/ansøger med handicap til en ledig  

 stilling  

 blandt flere lige kvalificerede ansøgere, jf. muligheden for positiv  

 særbehandling af ældre og personer med handicap i § 9, stk. 4.
Eksempel:  

  

 Jobannonce: Mindre importvirksomhed søger en frisk person til  

 forefaldende  

 arbejde.
Vi handler primært med tyrkiske virksomheder.
Vi søger en person med  

 et par års erfaring i en salgsafdeling.
Din alder er underordnet, men du skal  

 kunne tale og skrive tyrkisk. I dette eksempel lægger virksomheden vægt på erfaring fra et  

 salgskontor, og at ansøgeren behersker tyrkisk.
Virksomheden har i sin  

 annonce  

 ikke lagt vægt på det etniske tilhørsforhold, men på den sproglige  

 kvalifikation, tyrkisk.
Set i lyset af virksomhedens art er det en relevant  

 kompetence at efterspørge.
Erfaring fra en salgsafdeling er ikke omfattet af  

 forskelsbehandlingslovens beskyttelsesområde.
Jobannoncen er lovlig.
Eksempel:  

  

 Jobannonce: Advokat søges.
Vi er et mindre kontor med 8 advokater.
Vi  

 søger en  

 ny kollega på mellem 30-40 år med minimum 3-5 års erfaring. Eksemplet er i strid med lovens forbud mod at lægge vægt på  

 alder.
Jobannoncen er ulovlig.
10. Kollektive overenskomster og  

 forskelsbehandlingsloven - særligt om alder § 5a, stk. 1.
Bestemmelser i  

 individuelle eller kollektive aftaler og overenskomster og i virksomheders  

 interne reglementer m. v., som er i strid med forbuddet mod  

 forskelsbehandling  

 i §§ 2-5, er ugyldige.
Dette gælder også bestemmelser i vedtægter m. v. for  

 selvstændige erhverv og for arbejdsgiver- og lønmodtagerorganisationer.
Aftaler, der indebærer forskelsbehandling (både direkte og  

 indirekte) på grund af et af de beskyttede kriterier i § 1, er ugyldige.
Man  

 kan altså ikke aftale sig ud af lovens beskyttelse mod forskelsbehandling -  

 hverken i en individuel ansættelseskontrakt eller i en kollektiv  

 overenskomst.  

 Virksomheders interne regler, fx i personalehåndbøger, er også omfattet af  

 bestemmelsen.
En bestemmelse, der indebærer forskelsbehandling på grund af  

 race, hudfarve, religion eller tro, politisk anskuelse, seksuel orientering,  

 alder, handicap eller national, social eller etnisk oprindelse, jf. § 1, stk.  

 1, er derfor ugyldig.
 Bestemmelser i vedtægter m.v. for selvstændige erhverv og  

 arbejdsgiver- og lønmodtagerorganisationer er også ugyldige, hvis de strider  

 mod forbuddet mod forskelsbehandling.
 § 5a, stk. 3.
 Uanset bestemmelsen i  

 stk. 1 er loven ikke til hinder for opretholdelsen af gældende aldersgrænser  

 fastsat i eller aftalt i henhold til kollektive aftaler og overenskomster,  

 forudsat at disse aldersgrænser er objektivt og rimeligt begrundet i et  

 legitimt formål inden for rammerne af dansk ret, og midlerne til at opfylde  

 det  

 pågældende formål er hensigtsmæssige og nødvendige.
Bestemmelsen er en undtagelse fra hovedreglen om, at  

 aftalebestemmelser, der strider mod forbuddet mod forskelsbehandling, er  

 ugyldige.
Bestemmelsen giver mulighed for at opretholde gældende  

 aldersgrænser  

 i kollektive aftaler og overenskomster.
Aldersgrænserne skal være saglige og  

 stå i rimeligt forhold til det formål, aldersgrænsen skal tilgodese.
 Hvis aldersgrænsen i en kollektiv aftale eller overenskomst  

 ikke er saglig og proportional, er aldersgrænsen ugyldig jf. § 5a, stk. 1.
Undtagelsen gælder kun aldersgrænser i kollektive aftaler og  

 overenskomster, der gjaldt pr. 28. december 2004, hvor den seneste lovændring  

 trådte i kraft.
Derfor kan der ikke i nye overenskomster indgås aftaler om  

 nye bestemmelser,  

 der indeholder aldersgrænser, medmindre det sker som led i en  

 aftaleimplementering  

 af Beskæftigelsesdirektivet, jf. lovens § 1, stk. 7.
 Eksempel  

  

 : En  

 kollektiv overenskomst, der blev indgå-et før den 28. december 2004,  

 indeholder  

 en bestemmelse om, at medarbejdere har pligt til at fratræde, når de bliver  

 62  

 år.
Arbejdsgiveren kan henholde sig til bestemmelsen og kræve, at  

 lønmodtageren fratræder.
Hvis lønmodtageren er utilfreds med det, er det op  

 til  

 lønmodtageren at påvise, at aldersgrænsen ikke er saglig og proportional.
Det  

 kan enten ske ved fagretlig behandling eller ved de almindelige domstole,  

 hvis  

 fagforeningen ikke ønsker at føre sagen.
§ 5a, stk. 4 Uanset § 2, stk. 1, er  

 loven ikke til hinder for bestemmelser i individuelle eller kollektive  

 aftaler  

 og overenskomster om ophør af ansættelsesforholdet, når lønmodtageren fylder  

 65  

 år.
Bestemmelsen er en undtagelse fra forbuddet mod at lægge vægt  

 på en lønmodtagers alder, når man afskediger.
Bestemmelsen betyder, at  

 aftaler  

 om, at lønmodtageren skal fratræde, når han/hun fylder 65 år, fortsat er  

 lovlige.
Den slags aftaler kan også indgås fremover.
Det er uden betydning,  

 om  

 det er individuelle eller kollektive aftaler.
65 års-grænsen er en nedre grænse for, hvad der er tilladt, når  

 det gælder pligt til at fratræde.
Derfor er aftaler om pligt til at fratræde  

 fx  

 ved det 67. år også fortsat lovlige.
 Bestemmelser om pligt til at fratræde før det 65. år i  

 individuelle aftaler er derimod ugyldige jf. § 5a, stk. 1.
 Bestemmelser om pligt til at fratræde før det 65. år i  

 eksisterende kollektive aftaler og overenskomster skal vurderes efter lovens  

 §  

 5a, stk. 3, jf. ovenfor.
 Eksempel:  

  

 En  

 lønmodtager skal ifølge en individuel kontrakt fratræde ved det 62. år.  

 Lønmodtageren fylder 62 år i 2006, og arbejdsgiveren fastholder, at  

 lønmodtageren så skal fratræde.
 Lønmodtageren kan med rette afvise at fratræde jf. § 5, stk. 4.
11. Undtagelse fra forbuddet mod forskelsbehandling  

 under henvisning til virksomhedens art § 6 er en undtagelsesbestemmelse, der er nødvendig, fordi der i  

 nogle virksomheder/job er behov for at lægge vægt på religion, politik, race,  

 handicap m.v.
 § 6, stk. 1.
 Forbuddet mod  

 forskelsbehandling på grund af politisk anskuelse, religion eller tro i §§  

 2-5  

 gælder ikke for arbejdsgivere, hvis virksomhed har som sit udtrykte for-mål  

 at  

 fremme et bestemt politisk eller religiøst stand-punkt eller en bestemt  

 trosretning, og hvor lønmodtagerens politiske anskuelse, religiøse  

 overbevisning eller trosretning må anses for at være af betydning for  

 virksomheden.
§ 6, stk. 1, tager højde for, at det i nogle job er relevant at  

 stille krav om, at lønmodtageren har en bestemt politisk overbevisning eller  

 tilhører en bestemt religion.
Det er fx lovligt at kræve, at en ansøger til  

 en  

 stilling som præst i den danske folkekirke er medlem af folkekirken.
Et  

 politisk parti kan også lovligt kræve, at en politisk medarbejder i partiets  

 sekretariat er medlem af partiet.
En arbejdsgiver kan ikke stille krav om fx  

 politisk tilhørs-forhold til alle sine medarbejdere i virksomheden.
Alene de  

 medarbejdere, der er beskæftiget med virksomhedens kerneopgave, kan have  

 sådan  

 en forpligtelse.
Rengøringspersonale eller en regnskabsmedarbejder er derfor  

 ikke omfattet.
 § 6, stk. 2.
 Såfremt det ved visse  

 former for erhvervsudøvelse og uddannelser er af afgørende betydning, at  

 udøveren er af en bestemt race, politisk anskuelse, seksuel orientering eller  

 national, social eller etnisk oprindelse eller har en bestemt hudfarve, alder  

 eller et bestemt handicap eller tilhører en bestemt religion eller  

 trosretning,  

 og kravet om bestemt tilhørsforhold står i rimeligt forhold til den  

 pågældende  

 erhvervsaktivitet, kan vedkommende minister efter indhentet udtalelse fra  

 beskæftigelses-ministeren fra vige bestemmelserne i §§ 2-5.
§ 6, stk. 2, gør det muligt for en virksomhed eller en  

 uddannelsesinstitution at efterspørge personer med en bestemt race, politisk  

 anskuelse, seksuel orientering etc., hvis det kan godtgøres, at det er af  

 afgørende betydning for virksomhedens drift.
Hvis man ønsker at fravige  

 lovens  

 forbud mod forskelsbehandling med henvisning til betingelserne i § 6, stk. 2,  

 skal arbejdsgiveren eller uddannelsesinstitutionen henvende sig til den  

 minister, som sagen hører til.
Derefter skal anmodningen sendes til  

 beskæftigelsesministeren, som så udtaler sig om sagen.
Eksempel:  

  

 Familieministeriet har anmodet beskæftigelsesministeren om en udtalelse.
Et  

 kyllingeslagteri, der afsætter sine produkter til muslimske eksport-markeder,  

 ønsker lov til at kræve, at en kyllingeslagter skal være muslim.
Hvis kravet ikke blev opfyldt, kunne kyllingerne ikke sælges  

 til alle aftagere i Mellemøsten.
Medarbejderens religiøse overbevisning var  

 altså afgørende for virksomhedens mulighed for at kunne afsætte sine varer.  

 Beskæftigelsesministeren anerkendte dette behov.
Eksempel:  

  

 Socialministeriet  

 har anmodet beskæftigelsesministeren om en udtalelse.
Personer med handicap,  

 der ansætter hjælpere, ønsker at kunne lægge vægt på hjælperens alder.  

 Begrundelsen er, at personen med handicap og hjælperen tilbringer så meget  

 tid  

 sammen, at ansættelsesforholdet vil fungere bedre, hvis de to er  

 jævnaldrende.  

 Beskæftigelses-ministeren anerkendte dette behov.
12. Andre undtagelser fra forbuddet mod  

 forskelsbehandling Pension m.v.
 § 6 a.
Uanset §§ 2-5 er denne  

 lov ikke til hinder for fastsættelse af aldersgrænser for adgang til  

 erhvervstilknyttede  

 sociale sikringsordninger eller for anvendelse af alders-kriteriet i  

 aktuarberegninger inden for rammerne af disse ordninger.
Anvendelsen af  

 alderskriteriet må ikke medføre forskelsbehandling på grund af køn.
 § 6a giver mulighed for, at alderskriteriet fortsat kan  

 anvendes i forbindelse med indtræden i pensionsordninger og i forbindelse med  

 aktuarberegninger inden for rammerne af ordningerne.
 Begrebet erhvervstilknyttede sociale sikringsordninger  

 omfatter arbejdsmarkedspensionsordningerne og  

 tjenestemandspensionsordningerne.  

 Erhvervstilknyttede sociale sikringsordninger omfatter fx både de  

 overenskomstbaserede pensionsordninger og de firmaaftalte pensions-ordninger,  

 uanset om de er frivillige eller obligatoriske.
 Eksempel:  

  

 En  

 pensionsordning, hvor indbetalingen ophører ved medarbejderens fyldte 50 år,  

 er  

 lovlig.
 Indførelsen af alderskriteriet i forskelsbehandlings-loven  

 ændrer ikke den hidtidige retstilstand for så vidt angår pensioner.
 Mulighed for at fravige  

 forbud mod registrering § 9.
 Stk. 1. § 4 finder ikke  

 anvendelse, i det omfang andet følger af særlig lovgivning.
Følsomme oplysninger bør  

 kun registreres, hvis det er absolut nødvendigt.
Det understreger kravet om,  

 at  

 undtagelser skal vedtages ved lov.
Særlige initiativer § 9, stk. 2. Loven er  

 ikke til hinder for, at der i medfør af anden lov, i medfør af bestemmelser  

 med  

 hjemmel i anden lov eller i øvrigt ved offentlig foranstaltning iværksættes  

 foranstaltninger, som har til formål at forbedre beskæftigelsesmulighederne  

 for  

 personer af en bestemt race, hudfarve, religion eller tro, politisk  

 anskuelse,  

 seksuel orientering eller national, social eller etnisk oprindelse eller med  

 en  

 bestemt alder eller med handicap.
 § 9, stk. 2, sikrer, at der ikke opstår konflikter i forhold  

 til anden lovgivning eller konflikter i forhold til offentlige initiativer.  

 Stk. 2, er altså en særlig adgang til i offentligt regi at iværksætte  

 beskæftigelsesfremmende  

 tiltag af almen karakter.
Bestemmelsen giver hverken den offentlige eller private  

 arbejdsgiver, uanset størrelse, adgang til selv at igangsætte særlige  

 projekter  

 eller tiltag, der indebærer, at man foretrækker en eller flere af de grupper  

 i  

 virksomheden, som loven nævner.
Uanset de gode intentioner om at rette op på  

 ubalancen på arbejdspladsen er det ulovlig positiv særbehandling.
Det er  

 altså  

 forbudt! Som eksempel på særlige initiativer kan nævnes, at der i  

 forlængelse af integrationsaftalen af 2002 og arbejdsmarkedsreformen  

 Flere i  

 Arbejde er etableret fem videnscentre for kompetenceafklaring af  

 flygtninge og  

 indvandrere.
 Udgangspunktet er behovet for at styrke og professionalisere  

 arbejdet med konkret kompetenceafklaring og arbejdsprøvning, styrke  

 koordineringen og sprede gode erfaringer i forhold til flygtninge og  

 indvandrere.
Videnscentrene tilbyder gratis rådgivning om de mange forskellige  

 kompetenceafklaringsmuligheder for flygtninge og indvandrere på  

 uddannelsesinstitutioner og i virksomhederne.
Ansatte i kommuner og  

 arbejdsformidlinger, som arbejder med flygtninge og indvandrere, kan hente  

 hjælp til at finde de rette tilbud i netop deres område hos videnscentrene.
Videnscentrene indsamler løbende informationer om de mange  

 forskellige målgrupper og myndighedernes behov, så eventuel mangel på  

 bestemte  

 kompetenceafklaringstilbud og metoder kortlægges.
På den baggrund kan  

 videnscentrene være med til at sikre et passende udbud af  

 kompetenceafklaringstilbud  

 hos uddannelsesinstitutioner og virksomhederne.
Se også  

  

 www.amsdirekt.dk Positiv særbehandling  

 for seniorer og personer med handicap § 9, stk. 3. Loven er  

 ikke til hinder for, at der iværksættes foranstaltninger til fremme af  

 beskæftigelsesmuligheder for ældre lønmodtagere og personer med handicap.
Bestemmelsen giver adgang til positiv særbehandling af ældre og  

 personer med handicap for at fremme disse gruppers beskæftigelsesmuligheder.  

 Positiv særbehandling gør det fx muligt at tilbyde ældre medarbejdere særlige  

 ordninger for at fastholde dem på arbejdspladsen (seniorpolitik).  

 Bestemmelsen  

 giver også den enkelte arbejdsgiver adgang til positiv særbehandling, når  

 han/hun ansætter medarbejdere.
Arbejdsgiveren kan dog kun vælge den ældre  

 kandidat, hvis den ældre er lige så kvalificeret som den yngre.
Eksempel:  

  

 En  

 arbejdsgiver tilbyder medarbejdere, der fylder 60 år, nedsat tid eller en  

 fridag om måneden med fuld lønkompensation.
Formålet er at få medarbejderne  

 til  

 at blive et par år ekstra på arbejdsmarkedet.
 Det er lovligt.
 Eksempel:  

  

 En  

 arbejdsgiver kan beslutte, at hvis to ansøgere, hvoraf den ene har et  

 handicap,  

 er lige kvalificerede, så skal ansøgeren med handicappet til-bydes  

 stillingen.
Den form for positiv særbehandling skaber mulighed for, at en  

 gruppe, der er underrepræsenteret på arbejdsmarkedet, nemmere kan få en fod  

 indenfor.
Det er lovligt.
Beskyttelse af børn og  

 unge § 9, stk. 4. Med henblik  

 på at beskytte børn og yngre lønmodtagere er forbuddet mod forskelsbehandling  

 på grund af alder i lovens §§ 2-5 ikke til hinder for fastsættelse af  

 aldersgrænser for adgang til beskæftigelse ved lov eller i medfør af lov.
Lovens § 9, stk. 4, skal beskytte/sikre børn og yngre  

 lønmodtagere.
Arbejdsmiljølovens aldersgrænser kan derfor opretholdes.
Eksempel:  

  

 Restaurationslovgivningen fastsætter, at hvor der serveres alkohol, må  

 personer  

 under 18 år ikke være beskæftiget i serveringslokaler, garderober eller  

 toiletter i åbningstiden.
Dørmænd skal være 18 år, fordi arbejdet som dørmand  

 kræver en vis modenhed, så man fx kan håndtere konflikter, der pludselig  

 opstår.
13. Godtgørelse, sanktioner og klageadgang § 7, stk. 1.
 Personer, hvis  

 rettigheder er krænket ved overtrædelse af §§ 2-4, kan tilkendes en  

 godtgørelse.
De almindelige domstole afgør, om man skal have en godtgørelse,  

 hvis ens rettigheder er krænket.
Om man er berettiget til en godtgørelse  

 afhænger først og fremmest af, hvor grov overtrædelsen af loven er.  

 Godtgørelsen skal dække den ikke-økonomiske skade, man som krænket har lidt.
Hvis forbuddet mod forskelsbehandling følger af en kollektiv  

 overenskomst, skal sager om forskelsbehandling behandles efter de almindelige  

 regler om overenskomst-brud ved de fagretlige instanser.
En sag om  

 forskelsbehandling skal rejses ved de almindelige domstole, hvis en  

 lønmodtager  

 ikke er medlem af en fagforening eller af den faglige organisation, som har  

 indgået den overenskomst, ansættelsesforholdet hviler på, eller hvis  

 organisationen ikke ønsker at føre sagen i det fagretlige system.
Som krænket kan man også få erstatning efter de almindelige  

 erstatningsregler.
Enten alene eller ved siden af godtgørelsen.
Det kan fx  

 være  

 tilfældet, hvis en arbejdsgiver dømmes i en sag om chikane, og hvis den  

 kollega, der har chikaneret, dømmes til at betale erstatning til den krænkede  

 person.
Beskyttelse mod  

 repressalier § 7, stk. 2.
 En person, der udsættes  

 for ufordelagtig behandling eller ufordelagtige følger, fordi denne har  

 fremsat  

 krav om ligebehandling efter §§ 2-4, kan tilkendes en godtgørelse.
Bestemmelsen beskytter mod repressalier.
Det vil sige, at en  

 person, der kræver ligebehandling, ikke må udsættes for dårlig behandling.  

 Repressalierne kan være afskedigelse, trussel om afskedigelse, degradering,  

 forflyttelse, chikane eller ingen adgang til efteruddannelse og lign.
 Der skal være sammenhæng mellem den ufordelagtige behandling og  

 kravet om ligebehandling.
Hvis man fremsætter krav om ligebehandling af sig selv eller af  

 andre, er man beskyttet mod repressalier.
Fremsætter man krav om  

 ligebehandling  

 på en kollegas vegne, er man altså også beskyttet.
Lovens beskyttelse gælder både ved formelle klager til en  

 domstol eller anden myndighed og i de situationer, hvor et forhold påtales på  

 arbejdspladsen, eller hvor man kontakter sin fagforening.
Loven opstiller  

 altså  

 ikke formkrav til, hvordan kravet om ligebehandling rejses.
 Domstolene fastsætter godtgørelsen for at overtræde forbuddet  

 mod repressalier.
Bevisbyrde § 7a.
 Hvis en person, der anser  

 sig for krænket, jf. §§ 2-4, påviser faktiske omstændigheder, som giver  

 anledning til at formode, at der udøves direkte eller indirekte  

 forskelsbehandling,  

 påhviler det modparten at bevise, at ligebehandlingsprincippet ikke er blevet  

 krænket.
Bestemmelsen indfører delt bevisbyrde i sager om  

 forskelsbehandling.
Den delte bevisbyrde betyder, at beviskravene for den  

 krænkede lønmodtager lempes, og at der skal mindre til, før bevisbyrden  

 overgår  

 til arbejdsgiveren.
Bevisbyrden overgår til arbejdsgiveren, når lønmodtageren  

 har påvist faktiske omstændigheder, der giver anledning til at formode, at  

 der  

 sker direkte eller indirekte forskelsbehandling.
Domstolene afgør, hvornår der er ført tilstrækkeligt bevis og  

 dermed påvist faktiske omstændigheder.
Der foreligger endnu ikke  

 retspraksis.
 Den delte bevisbyrde gælder ikke i sager om repressalier efter  

 § 7, stk. 2.
Bøde i stedet for  

 godtgørelse § 8, stk. 1.
 Overtrædelse af § 5  

 straffes med bøde.
 § 8, stk. 2.
Er overtrædelsen begået  

 af et selskab, en forening, en selvejende institution, en fond eller  

 lignende,  

 kan der pålægges den juridiske person som sådan bødeansvar.
Er overtrædelsen  

 begået af staten, en kommune eller et kommunalt fællesskab, der er omfattet  

 af  

 § 60 i lov om kommuners styrelse, kan der på lægges staten, kommunen eller  

 det  

 kommunale fællesskab bødeansvar.
Når bestemmelsen om annoncering i § 5 overtrædes, krænkes en  

 meget bred kreds af lønmodtagere.
Nemlig hele den gruppe, der fx udelukkes  

 fra  

 at søge en bestemt stilling.
Da det ikke er muligt at give en bred udefineret  

 gruppe en godtgørelse, skal den, der over-træder bestemmelsen, i stedet  

 betale  

 en bøde.
 Alle borgere kan anmelde overtrædelser af lovens § 5 om  

 annoncering til politiet.
Særlig klageadgang i  

 sager om forskelsbehandling på grund af race eller etnisk oprindelse § 8a, stk. 1.
 Klager over overtrædelse  

 af forbuddet mod forskelsbehandling på grund af race eller etnisk oprindelse  

 efter denne lov og over overtrædelse af forbuddet i § 7, stk. 2 mod  

 repressalier som følge af krav om ligebehandling uanset race eller etnisk  

 oprindelse, behandles af Institut for Menneske rettigheder efter reglerne i  

 kapitel 4 i lov nr. 374 af 28. maj 2003 om etnisk ligebe handling.
Bestemmelsen giver en særlig klageadgang i sager om  

 forskelsbehandling på grund af race eller etnisk oprindelse.
Lov om etnisk  

 ligebehandling  

 indeholder de nærmere regler for behandling af klager om forskelsbehandling  

 på  

 grund af race eller etnisk oprindelse.
Institut for Menneskerettigheder har oprettet en særlig  

 klagekomité, nemlig Klagekomitéen for Etnisk Ligebehandling, til at behandle  

 klager over forskelsbehandling.
Klagekomitéen kan efter lov om etnisk  

 ligebehandling § 10, stk. 2, behandle en klage over forskelsbehandling og  

 give  

 udtryk for sin opfattelse af, om forbuddet er overtrådt.
Klagekomitéens udtalelse kan ikke indbringes for andre  

 administrative myndigheder.
Udtalelsen kan derimod indbringes for de  

 almindelige domstole.
Klagekomitéen kan endvidere henstille, at der gives fri  

 proces i en sag om overtrædelse af forbuddet mod forskelsbehandling.  

 Klagekomitéen  

 kan også behandle sager om overtrædelse af forbuddet mod repressalier.
 § 8 a, stk. 2. Institut  

 for Menneske rettigheder kan endvidere efter reglerne i kapitel 4 i lov om  

 etnisk  

 ligebehandling (se nedenfor) behandle klager fra en lønmodtager om brud på  

 bestemmelser i kollektive overenskomster, der indeholder tilsvarende pligt  

 til  

 ligebehandling uanset race eller etnisk oprindelse som efter denne lov, hvis  

 den pågældende godtgør, at vedkommendes faglige organisation ikke agter at  

 iværksætte fagretlig behandling af kravet.
Hvis et forbud mod forskelsbehandling på grund af race eller  

 etnisk oprindelse følger af en kollektiv overenskomst, skal sager om  

 overtrædelse af den kollektive overenskomst behandles i det fagretlige  

 system.  

 Klagekomitéen er derfor ikke kompetent til at behandle klager over  

 overtrædelse  

 af den kollektive overenskomst.
Hvis lønmodtagerens faglige organisation ikke  

 ønsker at føre en sag om overtrædelse af forbuddet mod forskelsbehandling,  

 kan  

 lønmodtageren gå til Klagekomitéen og få sagen behandlet dér.
Flere  

 oplysninger  

 om klageadgang findes på  

  

 www.klagekomite.dk Uddrag af lov om etnisk  

 ligebehandling:
 § 10. Institut for Menneskerettigheder har til opgave at fremme  

 ligebehandling af alle uden forskelsbehandling på grund af race eller etnisk  

 oprindelse, her-under ved at bistå ofre for forskelsbehandling med at få  

 behandlet  

 deres klager over forskelsbehandling under hensyntagen til ofrenes,  

 foreningernes, organisationernes og andre juridiske personers rettigheder,  

 indlede uafhængige undersøgelser af forskelsbehandling og offentliggøre  

 rapporter og fremsætte henstillinger om spørgsmål vedrørende  

 forskelsbehandling.
Stk. 2. Institut for Menneskerettigheder kan behandle klager  

 over overtrædelse af forbuddet mod forskels-behandling på grund af race eller  

 etnisk oprindelse, jf. § 3, og over overtrædelse af forbuddet mod  

 repressalier,  

 jf. § 8, og give udtryk for sin opfattelse af, om der er sket en overtrædelse  

 af forbuddet mod forskelsbehandling på grund af race eller etnisk oprindelse  

 eller forbuddet mod repressalier.
Institut for Menneskerettigheders  

 udtalelser  

 efter denne lov kan ikke indbringes for anden administrativ myndighed.
Stk. 3. Institut for Menneskerettigheder kan henstille, at der  

 i sager efter stk. 2, hvor instituttet finder, at der er sket en overtrædelse  

 af forbuddet mod forskelsbehandling på grund af race eller etnisk oprindelse  

 eller af forbuddet mod repressalier, meddeles fri proces til klagere, der  

 opfylder betingelserne i retsplejelovens § 330, stk. 1, nr. 2. 14. Uddrag af bekendtgørelse af lov om forbud mod  

 forskelsbehandling på arbejdsmarkedet m.v.
 Herved bekendtgøres lov om forbud mod forskelsbehandling på  

 arbejdsmarkedet m.v., jf. lovbekendtgørelsen 756 af 30. juni 2004 med de  

 ændringer, der følger af lov nr. 1417 af 22. december 2004.
KAPITEL 1 Lovens anvendelsesområde § 1.
 Ved forskelsbehandling forstås i denne lov enhver direkte eller  

 indirekte forskelsbehandling på grund af race, hudfarve, religion eller tro,  

 politisk anskuelse, seksuel orientering, alder, handicap eller national,  

 social  

 eller etnisk oprindelse.
 Stk. 2.
 Der foreligger direkte forskelsbehandling, når en person på  

 grund af race, hudfarve, religion eller tro, politisk anskuelse, seksuel  

 orientering, alder, handicap eller national, social eller etnisk oprindelse  

 behandles ringere end en anden bliver, er blevet eller ville blive behandlet  

 i  

 en tilsvarende situation.
 Stk. 3.
 Der foreligger indirekte forskelsbehandling, når en  

 bestemmelse, et kriterium eller en praksis, der tilsyneladende er neutral,  

 vil  

 stille personer af en bestemt race, hudfarve, religion eller tro, politisk  

 anskuelse, seksuel orientering eller national, social eller etnisk oprindelse  

 eller med en bestemt alder eller med handicap ringere end andre personer,  

 medmindre den pågældende bestemmelse, betingelse eller praksis er objektivt  

 begrundet i et sagligt formål og midlerne til at opfylde det er  

 hensigtsmæssige  

 og nødvendige, jf. dog § 2 a.
 Stk. 4.
 Chikane skal betragtes som forskelsbehandling, når en uønsket  

 optræden i relation til en persons race, hudfarve, religion eller tro,  

 politiske anskuelse, seksuelle orientering, alder, handicap eller nationale,  

 sociale eller etniske oprindelse finder sted med det formål eller den  

 virkning  

 at krænke en persons værdighed og skabe et truende, fjendtligt,  

 nedværdigende,  

 ydmygende eller ubehageligt klima for den pågældende.
 Stk. 5.
 En instruktion om at forskelsbehandle en person på grund af  

 race, hudfarve, religion eller tro, politisk anskuelse, seksuel orientering,  

 alder, handicap eller national, social eller etnisk oprindelse betragtes som  

 forskelsbehandling.
 Stk. 6.
 Loven finder ikke anvendelse, i det omfang en tilsvarende  

 beskyttelse mod forskelsbehandling følger af en kollektiv overenskomst, jf.  

 dog  

 stk. 7.
 Stk. 7.
 Loven finder ikke anvendelse, hvis et forbud mod  

 forskelsbehandling på grund af alder og handicap følger af en kollektiv  

 overenskomst eller aftale, der som minimum svarer til bestemmelserne i det i  

 bilag 1 til loven optrykte direktiv nr. 2000/78/EF om generelle  

 ramme-bestemmelser om ligebehandling med hensyn til beskæftigelse og erhverv.
 § 1 a.
 Forsvarsministeren kan efter høring af de berørte  

 organisationer undtage væbnede styrker i aktiv tjeneste fra forbuddet mod  

 forskelsbehandling på grund af alder og handicap i denne lov.
KAPITEL 2 Forbud mod  

 forskelsbehandling § 2.
 En arbejdsgiver må ikke forskelsbehandle lønmodtagere eller  

 ansøgere til ledige stillinger ved ansættelse, afskedigelse, forflyttelse,  

 forfremmelse eller med hensyn til løn- og arbejdsvilkår.
 Stk. 2.
 Forskelsbehandling med hensyn til lønvilkår foreligger, hvis  

 der ikke ydes lige løn for samme arbejde eller for arbejde, der tillægges  

 samme  

 værdi.
 Stk. 3.
 En lønmodtager, hvis løn i strid med stk. 1 er lavere end  

 andres, har krav på forskellen.
 § 2 a.
Arbejdsgiveren skal træffe de foranstaltninger, der er  

 hensigtsmæssige i betragtning af de konkrete behov for at give en person med  

 handicap adgang til beskæftigelse, til at udøve beskæftigelse eller have  

 fremgang i beskæftigelse, eller for at give en person med handicap adgang til  

 uddannelse.
Dette gælder dog ikke, hvis arbejdsgiveren derved pålægges en  

 uforholdsmæssig stor byrde.
Lettes denne byrde i tilstrækkeligt omfang gennem  

 offentlige foranstaltninger, anses byrden ikke for at være uforholdsmæssig  

 stor.
 § 3.
 En arbejdsgiver må ikke forskelsbehandle ansatte, for så vidt  

 angår adgang til erhvervsvejledning, erhvervsuddannelse, erhvervsmæssig  

 videreuddannelse og omskoling.
 Stk. 2.
 Forbuddet mod forskelsbehandling gælder tillige enhver, der  

 driver vejlednings- og uddannelsesvirksomhed som nævnt i stk. 1, og enhver,  

 der  

 anviser beskæftigelse.
 Stk. 3.
 Forbuddet mod forskelsbehandling gælder tillige enhver, der  

 fastsætter bestemmelser og træffer afgørelse om adgang til at udøve  

 selvstændigt erhverv.
 Stk. 4.
 Forbuddet mod forskelsbehandling gælder tillige enhver, der  

 træffer beslutning om medlemskab af og deltagelse i en lønmodtager- eller  

 arbejdsgiverorganisation, og de fordele, sådanne organisationer giver  

 medlemmerne.
 § 4.
 En arbejdsgiver må ikke i forbindelse med eller under  

 ansættelsen af en lønmodtager anmode om, indhente eller modtage og gøre brug  

 af  

 oplysninger om dennes race, hudfarve, religion eller tro, politiske  

 anskuelse,  

 seksuelle orientering eller nationale, sociale eller etniske oprindelse.
 § 5.
Det må ikke ved annoncering angives, at der til ansættelse  

 eller erhvervsuddannelse søges eller foretrækkes en person af en bestemt  

 race,  

 hudfarve, religion eller tro, politisk anskuelse, seksuel orientering eller  

 national, social eller etnisk oprindelse eller med en bestemt alder eller med  

 handicap.
Det må heller ikke angives, at der ikke ønskes en person med de i  

 1.  

 pkt. nævnte kendetegn.
 § 5 a.
Bestemmelser i individuelle eller kollektive aftaler og  

 overenskomster og i virksomheders interne reglementer m.v., som er i strid  

 med  

 forbuddet mod forskelsbehandling i §§ 2-5, er ugyldige.
Dette gælder også  

 bestemmelser i vedtægter m.v. for selvstændige erhverv og for arbejdsgiver-  

 og  

 lønmodtagerorganisationer.
 Stk. 2.
Bestemmelser i aftaler og i virksomheders reglementer m.v., som  

 vedrører mere end én arbejdsgiver, er ligele-des ugyldige, hvis de hjemler  

 forskelsbehandling på grund af et af de i § 1, stk. 1, omfattede kriterier  

 inden for de i §§ 2-5 nævnte områder.
Dette gælder også bestemmelser i  

 vedtægter  

 m.v. for selvstændige erhverv.
 Stk. 3.
 Uanset bestemmelsen i stk. 1 er loven ikke til hinder for  

 opretholdelsen af gældende aldersgrænser fastsat i eller aftalt i henhold til  

 kollektive aftaler og overenskomster, forudsat at disse aldersgrænser er  

 objektivt og rimeligt begrundet i et legitimt formål inden for rammerne af  

 dansk ret, og midlerne til at opfylde det pågælden-de formål er  

 hensigtsmæssige  

 og nødvendige.
 Stk. 4.
 Uanset § 2, stk.1, er loven ikke til hinder for bestemmelser i  

 individuelle eller kollektive aftaler og overenskomster om ophør af  

 ansættelsesforholdet, når lønmodtageren fylder 65 år.
 § 5 b.
 Lovens bestemmelser kan ikke ved aftale fraviges til ugunst for  

 lønmodtageren.
KAPITEL 3 Undtagelser § 6.
 Forbuddet mod forskelsbehandling på grund af politisk  

 anskuelse, religion eller tro i §§ 2-5 gælder ikke for arbejdsgivere, hvis  

 virksomhed har som sit udtrykte formål at fremme et bestemt politisk eller  

 religiøst standpunkt eller en bestemt trosretning, og hvor lønmodtagerens  

 politiske anskuelse, religiøse overbevisning eller trosretning må anses for  

 at  

 være af betydning for virksomheden.
 Stk. 2.
 Såfremt det ved visse former for erhvervsudøvelse og  

 uddannelser er af afgørende betydning, at udøveren er af en bestemt race,  

 politisk anskuelse, seksuel orientering eller national, social eller etnisk  

 oprindelse eller har en bestemt hudfarve, alder eller et bestemt handicap  

 eller  

 tilhører en bestemt religion eller trosretning, og kravet om bestemt  

 tilhørsforhold står i rimeligt forhold til den pågældende erhvervsaktivitet,  

 kan vedkommende minister efter indhentet udtalelse fra  

 beskæftigelses-ministeren  

 fravige bestemmelserne i §§ 2-5.
 § 6 a.
Uanset §§ 2-5 er denne lov ikke til hinder for fastsættelse af  

 aldersgrænser for adgang til erhvervstilknyttede sociale sikringsordninger  

 eller for anvendelse af alders-kriteriet i aktuarberegninger inden for  

 rammerne  

 af disse ordninger.
Anvendelsen af alderskriteriet må ikke medføre  

 forskelsbehandling  

 på grund af køn.
KAPITEL 4 Godtgørelse,  

 bevisbedømmelse m.v.
 § 7.
 Personer, hvis rettigheder er krænket ved overtrædelse af §§  

 2-4, kan tilkendes en godtgørelse.
 Stk. 2. En person, der udsættes for ufordelagtig behandling  

 eller ufordelagtige følger, fordi denne har fremsat krav om ligebehandling  

 efter §§ 2-4, kan tilkendes en godtgørelse.
 § 7 a.
 Hvis en person, der anser sig for krænket, jf. §§ 2-4, påviser  

 faktiske omstændigheder, som giver anledning til at formode, at der udøves  

 direkte eller indirekte forskelsbehandling, påhviler det modparten at bevise,  

 at ligebehandlingsprincippet ikke er blevet krænket.
 § 8.
 Overtrædelse af § 5 straffes med bøde.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske  

 person som sådan bødeansvar.
Er overtrædelsen begået af staten, en kommune  

 eller et kommunalt fællesskab, der er omfattet af § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 8 a.
 Klager over overtrædelse af forbuddet mod forskelsbehandling på  

 grund af race eller etnisk oprindelse efter denne lov og over overtrædelse af  

 forbuddet i § 7, stk. 2, mod repressalier som følge af krav om ligebehandling  

 uanset race eller etnisk oprindelse behandles af Institut for  

 Menneskerettigheder  

 efter reglerne i kapitel 4 i lov nr. 374 af 28. maj 2003 om etnisk  

 ligebehandling.
 Stk. 2.
 Institut for Menneskerettigheder kan endvidere efter reglerne i  

 kapitel 4 i lov om etnisk ligebehandling behandle klager fra en lønmodtager  

 om  

 brud på bestemmelser i kollektive overenskomster, der indeholder tilsvarende  

 pligt til ligebehandling uanset race eller etnisk oprindelse som efter denne  

 lov, hvis den pågældende godtgør, at vedkommende faglige organisation ikke  

 agter at iværksætte fagretlig behandling af kravet.
KAPITEL 5 Ikrafttræden og forhold  

 til anden lovgivning m.v.
 § 9.
 § 4 finder ikke anvendelse, i det omfang andet følger af særlig  

 lovgivning.
 Stk. 2.
 Loven er ikke til hinder for, at der i medfør af anden lov, i  

 medfør af bestemmelser med hjemmel i anden lov eller i øvrigt ved offentlig  

 foranstaltning iværksættes foranstaltninger, som har til formål at forbedre  

 beskæftigelsesmulighederne  

 for personer af en bestemt race, hudfarve, religion eller tro, politisk  

 anskuelse, seksuel orientering eller national, social eller etnisk oprindelse  

 eller med en bestemt alder eller med handicap.
 Stk. 3.
 Loven er ikke til hinder for, at der iværksættes  

 foranstaltninger til fremme af beskæftigelsesmuligheder for ældre  

 lønmodtagere  

 og personer med handicap.
 Stk. 4.
 Med henblik på at beskytte børn og yngre lønmodtagere er  

 forbuddet mod forskelsbehandling på grund af alder i lovens §§ 2-5 ikke til  

 hinder for fastsættelse af alders-grænser for adgang til beskæftigelse ved  

 lov  

 eller i med-før af lov.
Beskæftigelsesministeriet, den 12. januar 2005 Claus Hjort  

 Frederiksen /E.
Edelberg 15. Ordliste Arbejdsretten  

  

 er en  

 specialdomstol, der tager sig af overtrædelser og fortolkning af hovedaftalen  

 og af overtrædelser af overenskomster.
Arbejdsretten afgør også, om varslede  

 konflikter er lovlige, om der er en overenskomst, og om en konflikt kan  

 bruges  

 til at støtte et krav om at få en overenskomst.
Rettens afgørelser er  

 endelige  

 og kan ikke ankes.
 Aftaleimplementering  

  

 betyder, at arbejdsmarkedets par-ter indgår en kollektiv  

 overenskomst/kollektiv  

 aftale og dermed gennemfører direktiver, der er vedtaget af EU.
 Beskyttelsesområde  

  

 er de situationer på arbejdsmarkedet, hvor man har krav på at blive beskyttet  

 mod forskelsbehandling.
 Beskyttelseskriterier  

  

 betyder i loven, at man er beskyt-tet mod forskelsbehandling på det danske  

 arbejdsmarked på grund af race, hudfarve, religion eller tro, politisk  

 overbevisning,  

 seksuel orientering, alder, handicap eller national, social eller etnisk  

 oprindelse.
CPR-opgørelse  

  

 er en  

 metode til at opgøre, hvordan medarbejdernes etniske sammensætning er på en  

 arbejdsplads.
Metoden er udviklet i et samarbejde mel-lem Institut for  

 Menneskerettigheder og Beskæftigelses-ministeriet.
Metoden giver virksomheder  

 mulighed for at se sammensætningen af deres medarbejderes etniske oprindelse  

 uden at overtræde forskelsbehandlings-lovens annonceringsforbud.
Direktiv  

  

 er en  

 retsforskrift, som er udstedt af EUs ministerråd evt. i samarbejde med  

 Europaparlamentet.
Direktivet er bindende for medlemslandene.
Det er dog op  

 til  

 den enkelte medlemsstat at gennemføre direktivet inden for direktivets  

 rammer.
EU's  

 beskæftigelsesdirektiv  

  

 hedder formelt Rådets direktiv 2000/78/EF af 27.  

 november 2000 om generelle rammebestemmelser om ligebehandling med hensyn til  

 beskæftigelse og erhverv (EF-Tidende 2000 nr.
L 303, s. 16) og skal  

 gennemføre  

 princippet om ligebehandling på arbejdsmarkedet jf. beskyttelseskriterierne.
 Faglig voldgift  

  

 nedsættes, når overenskomstparterne er uenige om, hvordan en overenskomst  

 skal  

 fortolkes.
Fagretlige system  

  

 er  

 arbejdsmarkedets parters system til at løse konflikter.
Afhængig af  

 konfliktens  

 karakter kan en sag løses ved Arbejdsretten eller ved faglig voldgift.
 Forskelsbehandling  

  

 betyder, at lønmodtagere enten vælges til eller fra på arbejdsmarkedet på  

 grund  

 af deres race, hudfarve, religion eller tro, politisk overbevisning, seksuel  

 orientering, alder, handicap eller national, social eller etnisk oprindelse.
Direkte  

 forskelsbehandling  

  

 er, når en arbejdsgiver siger lige ud, at han/hun ikke  

 vil ansætte en person på grund af fx hudfarve eller handicap.
Det samme  

 gælder,  

 hvis en arbejdsgiver af samme grund afskediger en person eller giver personen  

 lavere løn end en anden person i til-svarende jobfunktion.
Indirekte  

 forskelsbehandling  

  

 betyder, at en arbejdsgiver stiller krav, der er sværere  

 at opfylde for én gruppe end for en anden, fx i en ansættelsessituation.
Det  

 kan dog være krav, som er lovlige.
Det beror på en konkret vurdering.
Man  

 skal  

 vurdere, om kravet er proportionalt, og om det er sagligt.
 Proportional  

  

 betyder, at det krav, man stiller til en ansøger, er rimeligt/nødvendigt i  

 forhold til de kvalifikationer, stillingen kræver.
 Saglighedskravet  

  

 betyder, at man skal sikre, at kravet til en ansøger er sagligt/rimeligt i  

 forhold til det formål, man ønsker at tilgodese.
 Godtgørelse  

  

 er en  

 økonomisk kompensation, som lønmodtageren får udbetalt af arbejdsgiveren,  

 hvis  

 arbejdsgiveren er blevet dømt for at have krænket lønmodtageren.
 Implementeringsaftale.  

 Se aftaleimplementering.
 Implementeringsoverenskomst.  

 Se aftaleimplementering.
Individuel aftale  

  

 er  

 en aftale mellem en arbejdsgiver og en lønmodtager.
Aftalen fastlægger  

 vilkårene  

 for ansættelsen.
Kollektiv overenskomst  

  

 er en aftale mellem en arbejdsgiver og mindst to lønmodtagere.
Den kollektive  

 overenskomst fastlægger vilkårene for ansættelse.
 Positiv særbehandling  

  

 betyder, at det i nogle tilfælde er tilladt at lægge vægt på ét evt. flere af  

 de kriterier, som loven ellers beskytter imod forskelsbehandling på grund af.  

 Positiv særbehandling giver én gruppe fortrinsret frem for en anden.
