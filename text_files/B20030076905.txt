Bekendtgørelse om regnskab og revision af tips- og  

 lottomidler fordelt af Undervisningsministeriet til undervisning og  

 folkeoplysning I medfør af § 7 B i lov om visse  

 spil, lotterier og væddemål, jf. lovbekendtgørelse nr. 287 af 8. maj 2002,  

 som  

 ændret ved lov nr. 204 af 26. marts 2003 om ændring af lov om visse spil,  

 lotterier og væddemål og andre love og om ophævelse af lov om væddemål i  

 forbindelse med heste- og hundevæddeløb, fastsættes:
Kapitel 1 Område § 1.  

  

 Bekendtgørelsen omfatter regnskabsaflæggelse og revision af tilskud efter  

 lovens § 6 C, stk. 1, nr. 3, til undervisning og folkeoplysning, som  

 Undervisningsministeriet fordeler i medfør af lovens § 6 C, stk. 4.
Kapitel 2 Regnskabsaflæggelse § 2.  

  

 Tilskudsmodtager skal aflægge regnskab for tilskud modtaget efter lovens § 6  

 C,  

 stk. 1, nr. 3. Regnskabsåret er kalenderåret.
Stk. 2.  

  

 Regnskabet skal  

 omfatte hele det tilskudsudløsende projekt eller hele den tilskudsudløsende  

 aktivitet.
Tilskud m.v. fra anden side til samme projekt eller aktivitet skal  

 specificeres i regnskabet.
 Stk. 3.  

  

 Inden for den i  

 bevillingsbrevet fastsatte frist indsender tilskudsmodtager følgende  

 materiale  

 til Undervisningsministeriet:
1)  

 	  

    

 Regnskab for  

 projektet eller aktiviteten underskrevet af tilskudsmodtager eller  

 tilskudsmodtagers ledelse.
Hvis tilskudsmodtager er en selvejende  

 undervisningsinstitution skal regnskabet være revideret og påtegnet af  

 institutionens revisor.
 2)  

 	  

    

 En kortfattet  

 beretning om anvendelsen af tilskudsmidlerne, hvoraf det skal fremgå, hvordan  

 og i hvilken grad formålet med tilskuddet er blevet opfyldt.
 3)  

 	  

    

 Ved tilskud til  

 udgivelser eller produktioner i form af bøger, blade, film, CDer,  

 videoer mv.  

 skal der indsendes to eksemplarer heraf til Undervisningsministeriet.
Stk. 4.  

  

 Ved projekter  

 eller aktiviteter, der løber over længere tid end 12 måneder, og hvor  

 tilskuddet er på 500.000 kr. og derover, skal tilskudsmodtager senest 31.  

 marts  

 året efter det regnskabsår, hvor tilskuddet er udbetalt, indsende  

 delregnskab,  

 jf. stk. 3, nr. 1, og delberetning, jf. stk. 3, nr. 2, til  

 Undervisningsministeriet.
Ved projektets eller aktivitetens afslutning  

 indsender tilskudsmodtager materiale til Undervisningsministeriet som fastsat  

 i  

 stk. 3.
 Stk. 5.  

  

 Alle  

 regnskabsbilag skal i overensstemmelse med bogføringsloven opbevares i 5 år  

 fra  

 udgangen af regnskabsåret og på begæring fremsendes til  

 Undervisningsministeriet.
Kapitel 3 Revision § 3.  

  

 Revisionens omfang er afhængig af tilskuddets størrelse.
 Stk. 2.  

  

 Regnskab for  

 tilskudsbeløb under 100.000 kr. revideres ikke.
Stk. 3.  

  

 Regnskab for  

 tilskudsbeløb mellem 100.000 kr. og 499.999 kr. gennemgås og underskrives af  

 en  

 regnskabskyndig person, som ikke behøver at være revisoruddannet.
Revisor  

 skal  

 være uafhængig af tilskudsmodtagers virksomhed og må ikke have nogen  

 personlig  

 eller økonomisk interesse i revisionens udfald.
Hvis tilskudsmodtager er en  

 selvejende undervisningsinstitution revideres og påtegnes regnskabet af  

 institutionens revisor.
 Stk. 4.  

  

 Regnskab for  

 tilskudsbeløb på 500.000 kr. og derover revideres af en statsautoriseret  

 eller  

 registreret revisor, af Kommunernes Revision eller af andre kommunale  

 revisionsorganer.
 § 4.  

  

 Revision foretages i overensstemmelse med god offentlig revisionsskik,  

 således  

 som dette begreb er fastlagt i § 3 i lov om revisionen af statens regnskaber  

 m.m.
Stk. 2.  

  

 Ved revisionen  

 efterprøves, om 1)  

 	  

    

 regnskabet er  

 rigtigt, og 2)  

 	  

    

 de dispositioner, der  

 er omfattet af regnskabsaflæggelsen, er i overensstemmelse med  

 forudsætningerne  

 for de givne tilskud, med love og andre forskrifter samt med indgåede aftaler  

 og sædvanlig praksis.
 Stk. 3.  

  

 Der foretages  

 endvidere en vurdering af, om der er taget skyldige økonomiske hensyn ved  

 forvaltningen af de modtagne midler, som regnskabet omfatter.
 Stk. 4.  

  

 I tilfælde af  

 revisorskift i løbet af regnskabsåret skal den tiltrædende revisor rette  

 henvendelse til den fratrædende revisor, der har pligt til at oplyse grunden  

 til fratrædelsen.
 § 5.  

  

 Revisionens omfang afhænger af tilskudsmodtagers administrative struktur og  

 forretningsgange, herunder den interne kontrol og andre forhold af betydning  

 for regnskabsaflæggelsen.
§ 6.  

  

 Ved  

 revisionen skal revisor efterprøve, 1)  

 	  

    

 om regnskabet er  

 rigtigt, dvs. uden væsentlige fejl og mangler, 2)  

 	  

    

 om  

 tilskudsbetingelserne er opfyldt, herunder vilkår i bevillingsbrevet, 3)  

 	  

    

 om tilskuddet er  

 anvendt efter formålet, 4)  

 	  

    

 om tilskudsmodtager  

 har udvist sparsommelighed, og 5)  

 	  

    

 om de oplysninger,  

 som tilskudsmodtager har meddelt Undervisningsministeriet om opfyldelsen af  

 resultatkravene, er dokumenterede.
 Stk. 2.  

  

 Revisionen  

 udføres ved stikprøvevise undersøgelser.
§ 7.  

  

 Tilskudsmodtager skal give revisor de oplysninger, som må anses af betydning  

 for bedømmelsen af regnskabet samt for revisors vurdering af forvaltningen,  

 herunder mål og opnåede resultater.
Tilskudsmodtager skal give revisor adgang  

 til at foretage de undersøgelser, denne finder nødvendige, og skal sørge for,  

 at revisor får de oplysninger og den bistand, som revisor finder nødvendige  

 for  

 udførelsen af sit hverv.
§ 8.  

  

 Bliver revisor opmærksom på lovovertrædelser eller tilsidesættelser af  

 forskrifter af væsentlig betydning i forbindelse med midlernes forvaltning,  

 påhviler det revisor straks skriftligt at give tilskudsmodtager meddelelse  

 derom, samt påse, at denne inden 3 uger giver ministeriet meddelelse herom.
I  

 modsat fald er det revisors pligt at orientere ministeriet.
Revisors  

 skriftlige  

 bemærkninger indsendes sammen med meddelelsen.
 Stk. 2.  

  

 Det samme  

 gælder, hvis revisor under sin revision eller på anden måde bliver opmærksom  

 på, at aktivitetens eller projektets gennemførelse er usikker af økonomiske  

 eller andre grunde.
§ 9.  

  

 Det  

 reviderede regnskab forsynes med en revisionspåtegning efter den for revisor  

 gældende erklæringsbekendtgørelse, og det skal fremgå, at regnskabet er  

 revideret i overensstemmelse med reglerne i denne bekendtgørelse.
Forbehold  

 skal  

 fremgå af påtegningen.
 Stk. 2.  

  

 Revisor skal  

 afgive en revisionsberetning med revisors vurdering og konklusion vedrørende  

 den udførte revision, jf. § 6. Beretningen kan afgives i tilslutning til  

 påtegningen eller i en revisionsprotokol.
 Stk. 3.  

  

 Revisionsberetningen eller revisionsprotokollen indsendes af tilskudsmodtager  

 til Undervisningsministeriet sammen med det påtegnede regnskab.
Kapitel 4 Ikrafttrædelsesregler § 10.  

  

 Bekendtgørelsen træder i kraft den 1. oktober 2003 og har virkning for  

 tilskud,  

 der bevilges efter denne dato.
