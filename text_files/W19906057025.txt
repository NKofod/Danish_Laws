 Klager har påbegyndt sin første støtteberettigende videregående  

 uddannelse før den 15. marts 1988. Ved beregningen af støttetiden skal der  

 ske fradrag for en tidligere indskrivningsperiode, selv om klager dengang  

 ikke opfyldte betingelserne for at få uddannelsesstøtte på lige fod med  

 danske statsborgere.
 Ankenævnets brev af 28. september 1990:
I brev af 13. marts 1990 har De klaget over, at Deres indskrivningsperiode  

 ved Socialpædagogisk Seminarium i Aalborg er medregnet ved Deres indplacering  

 i klippekortsystemet.
Da De læste socialpædagogik, opfyldte De ikke  

 betingelserne for at få uddannelsesstøtte på lige fod med danske  

 statsborgere.
SU-styrelsen har i anledning af Deres klage afgivet en udtalelse i brev af  

 8. juni 1990, som er sendt til Dem i kopi.
Styrelsen udtaler, at det er  

 korrekt, at De ikke var berettiget til støtte på lige fod med danske  

 statsborgere under Deres tidligere uddannelse.
Efter § 21 i Undervisnings- og  

 Forskningsministeriets bekendtgørelse nr. 178 af 20. marts 1989 skal  

 indskrivningsperioder ved støtteberettigende videregående uddannelser  

 medregnes ved indplaceringen i klippekortsystemet, uanset om De har fået  

 uddannelsesstøtte eller ej.
Ankenævnet kan tiltræde SU-styrelsens afgørelse.
Deres tidligere  

 indskrivningsperiode skal medregnes, selvom De ikke dengang var berettiget  

 til støtte, jf. nævnte § 21.
