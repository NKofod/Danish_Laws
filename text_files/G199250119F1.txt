Formålet med registeret er at samle oplysninger om § 105-institutionernes klienters kontakt med den pågældende institution/afdeling, herunder særligt oplysninger om ind- og udskrivningsdatoer, udførlige diagnoser og behandlinger, samt institutionernes økonomiske mellemværender med klienterne, således at oplysningerne let kan fremdrages til gavn for den aktuelle eller senere behandling af klienten, samt at bruge de registrerede oplysninger til administration, forskning og planlægning.
Personkreds: Registeret må kun indeholde oplysninger om de klienter, som har haft kontakt med en af Viborg Amts § 105-institutioner.
 Ikrafttrædelsesdato: 11/05/1992.
