Betænkning afgivet af  

 Arbejdsmarkedsudvalget den 1. december 1999 Betænkning over Forslag til lov om  

 udstationering af lønmodtagere Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med det stillede ændringsforslag.
 Et mindretal (Dansk Folkepartis medlem af udvalget)  

 mener, at vurderingen og afvejningen imellem udenlandske ferieordninger og  

 den danske ferieordning er uklar og burde være afklaret med  

 Kommissionen og implementeret i lovforslaget.
 Regeringen bør derfor følge udviklingen  

 meget nøje og ændre loven, såfremt der skulle vise sig  

 vanskeligheder med afvejning af ferievilkårene i forhold til  

 udenlandske regler.
 Et andet mindretal (Enhedslistens medlem af  

 udvalget) opfatter det sådan, at lovforslaget styrker udstationerede  

 lønmodtageres rettigheder i relation til arbejdsmiljøloven, lov  

 om ligebehandling af mænd og kvinder m.h.t. beskæftigelse og  

 barselorlov, funktionærloven, lov om forbud mod forskelsbehandling  

 på arbejdsmarkedet og ferieloven.
Enhedslisten anser hermed udstationeringsdirektivet som  

 implementeret i kraft af regeringens beslutning om, at direktivet anses for  

 gennemført i forhold til den danske lovgivning.
Mindretallet er ikke  

 indstillet på at acceptere EU-indgreb i det danske aftalesystem.
En  

 eventuel yderligere lovgivning vedrørende sikring af udstationerede  

 lønmodtagere i Danmark kan efter mindretallets opfattelse kun komme  

 på tale, hvis der ikke sker indgreb i nogen overenskomster, og hvis en  

 sådan lovgivning udarbejdes ud fra rent saglige hensyn, dvs. uden  

 hensyn til EU-ret og under forudsætning af, at fagbevægelsen  

 accepterer det.
 Den usikkerhed omkring opretholdelsen af den danske  

 overenskomstmodel, som er skabt som følge af EU-direktiver, betyder  

 efter mindretallets opfattelse, at EU-lovgivningen allerede i dag rejser  

 store problemer, og at yderligere EU-lovgivning, der griber ind i  

 overenskomstsystemet, vil være helt uforsvarlig.
Ændringsforslag Af arbejdsministeren, tiltrådt af udvalget:
Til § 4 1) I stk. 1, nr. 1, ændres ordene  

»af tjenesteydelsen, der driver virksomhed« til: »af denne«.
Bemærkninger Til nr. 1 Det har været overvejet, om lovforslaget også  

 skulle omfatte de såkaldte forbrugeraftaler, dvs. de tilfælde,  

 hvor modtageren af tjenesteydelsen ikke driver virksomhed i Danmark.
Danmarks  

 to nærmeste samhandelspartnere har valgt hver sin løsning  

 på dette problem, idet den svenske lov ikke vil omfatte  

 forbrugeraftaler, mens den tyske lovgivning vil gøre det.
Jeg har  

 vurderet, at Danmark i denne sag bør vælge den samme  

 løsning som Tyskland. Ændringsforslaget indebærer derfor,  

 at forbrugeraftaler omfattes af loven.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
