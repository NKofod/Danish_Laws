Betænkning afgivet af Skatteudvalget den 22. marts 2006 Betænkning over Forslag  

 til lov om ændring af ligningsloven, selskabsskatteloven og andre skattelove (Justering af erhvervsbeskatningen) [af skatteministeren (Kristian Jensen)] 1. Ændringsforslag Skatteministeren har stillet 16 ændringsforslag til  

 lovforslaget.
2. Udvalgsarbejdet Lovforslaget blev fremsat den 14. december 2005 og var til 1.  

 behandling den 25. januar 2006. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med fremsættelsen.
Den  

 19. januar 2006 sendte skatteministeren de indkomne høringssvar og et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Arbejderbevægelsens Erhvervsråd og Foreningen af  

 Statsautoriserede Revisorer.
Skatteministeren har over for udvalget  

 kommenteret  

 de skriftlige henvendelser.
Spørgsmål Udvalget har stillet 12 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Udvalget  

  

  indstiller  

 lovforslaget til  

  

 vedtagelse  

  

 med de stillede ændringsforslag.
Socialistisk Folkepartis  

 medlem af udvalget glæder sig, når det lykkes at få regeringen til at lukke  

 huller.
Det er bare ærgerligt, at det endnu engang er SF, der skal presse  

 regeringen til det.
For lukningnen af begge de to skattehuller, der er det  

 væsentlige indhold i dette lovforslag, gælder, at det først er efter, at SF  

 har  

 peget på problemerne og presset på for en løsning, at det er lykkedes at få  

 skatteministeren til at vågne af sin tornerosesøvn.
Skattehullet i forbindelse  

 med parcelhusreglen blev påpeget af SF under udvalgsbehandlingen af L 29 i  

 november 2004, og det har altså taget skatteministeren mere end 1 år at  

 beslutte, at hullet skal lukkes.
Det er langt fra det »omgående«, der ellers  

 officielt er regeringens politik.
 Skattehullet i forbindelse  

 med kapitalfonde bliver også først lukket efter en lang række spørgsmål fra  

 SF  

 og en række kritiske artikler i pressen, på trods af at der efter alt at  

 dømme  

 kan være tabt meget store beløb − måske endda milliarder af kroner  

 − på dette skattehul.
SF påpegede ved  

 førstebehandlingen af lovforslaget, at der i ministerens oprindelige  

 lovforslag  

 fortsat var et hul i forbindelse med kapitalfondene, der gjorde, at f.eks. de  

 fem kapitalfondes opkøb af TDC ikke blev ramt af forslaget, og at de altså  

 fortsat kunne udnytte skattehullet.
Efter SFs opfattelse er det dumt  

 kun at  

 lukke skattehuller halvt.
Derfor er SF også tilfreds med, at en række  

 ændringsforslag  

 fra ministeren, efter dennes udsagn, løser problemet.
SF støtter både  

 ændringsforslagene og lovforslaget, men vil fortsætte med at presse  

 regeringen  

 til at lukke de skattehuller, den har så vanskeligt ved at få lukket af egen  

 drift.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 1  

  

 foreslåede affattelse af  

  

 §  

 12, 4. pkt.,  

  

 ændres »den gennemsnitlige erhvervsmæssige benyttelse i  

 indkomstårene forud for salgsåret.« til: »forholdet mellem den  

 erhvervsmæssige  

 benyttelse for indkomstårene forud for salgsåret og den samlede benyttelse  

 for  

 disse indkomstår.« [Ændringen fjerner tvivl om, hvilken metode der skal anvendes  

 ved beregning af gevinst og tab, som skal medregnes til indkomstopgørelsen.] Til § 2 2)  

  

 Paragraffen affattes således:
»§ 2 I lov nr. 1413 af 21. december 2005 om den skattemæssige  

 behandling af gevinst og tab ved afståelse af aktier m.v.  

 (aktieavancebeskatningsloven), som ændret senest ved § 26 i lov nr. 1414 af  

 21.  

 december 2005, foretages følgende ændringer:
1.  

  

 I  

  

 § 28, stk. 1, 1. pkt.,  

  

 ændres »25  

 pct.« til: »10 pct.« 2.  

  

 I  

  

 § 28, stk. 1,  

  

 indsættes efter 1.  

 pkt.:
»I kalenderåret 2006  

 udgør den i 1. pkt. nævnte ejerandel dog 20 pct., og i kalenderåret 2007 og  

 2008  

 udgør den i 1. pkt. nævnte ejerandel 15 pct.«« [Konsekvensændring som følge af vedtagelsen af den nye  

 aktieavancebeskatningslov (lov nr. 1413 af 21. december 2005).] Til § 3 3)  

  

 Efter nr. 1 indsættes som nyt  

 nummer:
 »01.  

  

 I  

  

 § 9  

  

 indsættes som  

  

 stk. 4:
»Stk. 4.  

  

 Reglerne i  

 stk. 1-3 gælder ikke for fortjeneste ved afståelse af en erhvervsejendom, der  

 efter §  

 6 A, §  

 6 C  

 eller § 10 er genanbragt i en ejendom  

 omfattet af stk. 1-3, hvis boligandelen efter genanbringelsen er forøget og  

 det  

 ikke er muligt at beskatte hele den genanbragte fortjeneste ved afståelsen af  

 den erhvervsmæssige del af den ejendom, hvori fortjenesten er genanbragt.  

 Fortjenesten ved afståelsen af erhvervsejendommen beskattes i det indkomstår,  

 hvor den ejendom, som fortjenesten er genanbragt i, afstås.
Den  

 skattepligtige  

 fortjeneste opgøres med de tillæg og nedslag efter denne lov, som  

 erhvervsejendommen havde været berettiget til, hvis fortjenesten var blevet  

 beskattet på tidspunktet for afståelsen af erhvervsejendommen.
Hvis en  

 afståelse er omfattet af 1. pkt., bortfalder ved beregning af den  

 skattepligtige indkomst af fortjenesten ved afståelsen af den ejendom, hvori  

 fortjenesten oprindelig har været anbragt, nedslag i denne ejendoms  

 anskaffelsessum  

 efter §  

 6 A, §  

 6 C  

 eller § 10.«« [Beskatning af genanbragt fortjeneste ved forhøjet boligandel i  

 blandet benyttet ejendom.] Til § 6 4)  

  

 Det under  

  

 nr. 1  

  

 foreslåede  

  

 § 2, stk. 1,  

 3. pkt.,  

  

 udgår.
[Konsekvensændring som følge af ændringsforslag nr. 6, nr. 02.] 5)  


  

 Nr.  

 2  

  

 affattes således:
 »2.  

  

 I  

  

 § 2, stk. 2, 2. pkt.,  

  

 ændres »jf. kursgevinstlovens § 4, stk. 2,« til: »jf. stk. 3,«.
[Konsekvensændring som følge af ændringsforslag nr. 6, nr. 02.] 6)  

  

 Efter nr. 2 indsættes som nye numre:
 »01.  

  

 I  

  

 § 2, stk. 2,  

  

 indsættes efter 2.  

 pkt.:
»Tilsvarende medregnes ejerandele og stemmerettigheder, som  

 indehaves af andre selskabsdeltagere, med hvem selskabsdeltageren har en  

 aftale  

 om udøvelse af fælles bestemmende indflydelse.« 02.  


  

 § 2, stk. 3,  

  

 affattes således:
»Stk. 3.  

  

 Ved  

 koncernforbundne juridiske personer forstås juridiske personer, hvor samme  

 kreds af selskabsdeltagere har bestemmende indflydelse, eller hvor der er  

 fælles ledelse.«« [Udvidelse af  

 definitionen på bestemmende indflydelse i transfer pricing-reglerne m.m.,  

 således at den omfatter aftaler om fælles bestemmende indflydelse, og  

 udvidelse  

 af definitionen på koncernforbundne juridiske personer i transfer  

 pricing-reglerne  

 m.m., således at den tillige omfatter juridiske personer med fælles ledelse.] 7)  

  

 Efter nr. 3 indsættes som nye numre:
 »03.  

  

 I  

  

 § 16 H, stk. 2,  

  

 indsættes  

 efter 4. pkt.:
»Ejerandele og stemmerettigheder, som indehaves af  

 selskabsdeltagere, med hvem den skattepligtige har en aftale om udøvelse af  

 fælles væsentlig indflydelse, eller som indehaves af et selskab eller en  

 forening m.v. som nævnt i § 2, stk. 1, 2. pkt. (transparent enhed), hvori den  

 skattepligtige deltager, medregnes ved opgørelsen i 2. pkt.« 04.  

  

 I  

  

 § 16 H, stk. 3,  

  

 ændres »§ 32, stk. 6, 3.  

 pkt.,« til: »§ 32, stk. 6, 4. pkt.,«.« [Udvidelse af definitionen på kontrol og væsentlig indflydelse  

 i CFC-reglerne, således at den omfatter aftaler om fælles væsentlig  

 indflydelse  

 og ejerskab via transparente enheder og konsekvens ændring som følge af  

 ændringsforslag nr. 9.] Til § 7 8)  

  

 Efter nr. 1 indsættes som nyt  

 nummer:
 »01.  

  

 I  

  

 § 11, stk. 1,  

  

 indsættes  

 efter 1. pkt.:
»Gæld til fysiske personer, der er selskabsdeltagere i selskaber  

 og foreninger m.v. omfattet af ligningslovens § 2, stk. 1, 2. pkt.  

 (transparente enheder), anses ikke for kontrolleret gæld.«« [Konsekvensrettelse som følge af lovforslagets § 6, nr. 1.] 9)  

  

 Efter nr. 2 indsættes som nyt  

 nummer:
 »02.  

  

 I  

  

 § 32, stk. 6,  

  

 indsættes  

 efter 2. pkt.:
»Tilsvarende medregnes ejerandele og stemmerettigheder, som  

 indehaves af selskabsdeltagere, med hvem moderselskabet har en aftale om  

 udøvelse af fælles væsentlig indflydelse, eller som indehaves af et selskab  

 eller en forening m.v. som nævnt i ligningslovens § 2, stk. 1, 2. pkt.  

 (transparent  

 enhed), hvori moderselskabet deltager.«« [Udvidelse af definitionen på kontrol og væsentlig indflydelse  

 i CFC-reglerne, således at den omfatter aftaler om fælles væsentlig  

 indflydelse  

 og ejerskab via transparente enheder.] Til § 8 10)  

  

 Det under  

  

 nr. 1  

  

 foreslåede  

  

 § 3 B, stk. 1, 3. pkt.,  

  

 udgår.
[Konsekvensændring som følge af ændringsforslag nr. 12, nr. 02.] 11)  


  

 Nr.  

 2  

  

 affattes således:
»2.  

  

 I  

  

 § 3 B, stk. 2, 2. pkt.,  

  

 ændres »jf. kursgevinstlovens § 4, stk. 2,« til: »jf. stk. 3,«.« [Konsekvensændring som følge af ændringsforslag nr. 12, nr. 02.] 12)  

  

 Efter nr. 2 indsættes som nye  

 numre:
 »01.  

  

 I  

  

 § 3 B, stk. 2,  

  

 indsættes efter 2.  

 pkt.:
»Tilsvarende medregnes ejerandele og stemmerettigheder, som  

 indehaves af andre selskabsdeltagere, med hvem selskabsdeltageren har en  

 aftale  

 om udøvelse af fælles bestemmende indflydelse.« 02.  


  

 § 3 B, stk. 3,  

  

 affattes således:
»Stk. 3.  

  

 Ved  

 koncernforbundne juridiske personer forstås juridiske personer, hvor samme  

 kreds af selskabsdeltagere har bestemmende indflydelse, eller hvor der er  

 fælles ledelse.«« [Udvidelse af definitionen på bestemmende indflydelse i  

 transfer pricing-reglerne m.m., således at den omfatter aftaler om fælles  

 bestemmende indflydelse og udvidelse af definitionen på koncernforbundne  

 juridiske personer i transfer pricing-reglerne m.m., således at den tillige  

 omfatter juridiske personer med fælles ledelse.] Ny paragraf 13)  

  

 Efter § 10 indsættes som ny  

 paragraf:
»§ 01 I lov om beskatning ved dødsfald (dødsboskatteloven),  

 jf. lovbekendtgørelse nr. 791 af 16. august 2005, som ændret senest ved § 2 i  

 lov nr. 1414 af 21. december 2005, foretages følgende ændring:
 1.  

  

 I  

  

 § 27, stk. 2,  

  

 indsættes som  

  

 4. pkt.  

 :
»Bestemmelserne i ejendomsavancebeskatningslovens § 8, stk. 5,  

 og § 9, stk. 4, finder tilsvarende anvendelse.«« [Præcisering af, at dødsboer er omfattet af reglerne for  

 beskatning af genanbragt fortjeneste ved ændret klassifikation af  

 erhvervsejendom  

 og ved forhøjet boligandel i blandet benyttet ejendom] Til § 11 14)  

  

 Efter stk. 1 indsættes som nyt  

 stykke:
»Stk. 2.  

  

 § 1 har virkning for opgørelsen af gevinst og tab på  

 driftsmidler, som afstås den 14. december 2005 eller senere.« Stk. 2-5 bliver herefter stk. 3-6.
[Indsættelse af ikrafttrædelsesbestemmelse til justeringen af  

 afskrivninger for blandet benyttede biler.] 15)  

  

 I  

  

 stk. 2,  

  

 der bliver stk. 3,  

 indsættes som  

  

 2.  

  

 og  

  

 3. pkt.:
»1. pkt. har ikke virkning for ejendomme, der før den 15.  

 december 2005 har ændret anvendelse til beboelsesejendomme, der er omfattet  

 af  

 ejendomsavancebeskatningslovens § 8, stk. 1-3. 1. pkt. har ikke virkning for  

 ejendomme omfattet af § 9, i det omfang boligandelen er forøget før den 15.  

 december 2005.« [Ejendomme med ændret klassifikation og forhøjet boligandel  

 foretaget før den 15. december 2005 omfattes ikke af nye regler] 16)  


  

 Stk. 4  

  

 , der bliver stk. 5,  

 affattes således:
»Stk. 5.  

  

 § 6, nr. 1, § 7, nr. 1 og 01, og  

 § 8, nr. 1, har virkning for transaktioner, der foretages den 1. januar  

 2006 eller senere. Ændringen i denne lovs § 8, nr. 1, har virkning for  

 kildeskat på betalinger af renter og kursgevinster, jf. kildeskattelovens  

 § 65 D samt selskabsskattelovens § 2, stk. 1, litra d og h,  

 der  

 vedrører tiden fra og med den 1. maj 2006. § 6, nr. 2 og 01-04, § 7, nr. 02,  

 og  

 § 8, nr. 2, 01 og 02, har virkning fra og med den 1. maj 2006. § 6, nr. 2, 01  

 og 02, og § 8, nr. 2, 01 og 02, har dog virkning for transaktioner, der  

 foretages den 1. januar 2006 eller senere, når selskabsdeltagerne direkte  

 eller  

 indirekte er selskaber og foreninger m.v. som nævnt i ligningslovens § 2,  

 stk.  

 1, 2. pkt., og skattekontrollovens § 3 B, stk. 1, 2. pkt., jf. denne lovs §  

 6,  

 nr. 1, og § 8, nr. 1.« [Fastsættelse af virkningstidspunktet for de foreslåede  

 ændringer af transfer pricing-reglerne m.m. og CFC-reglerne.] Bemærkninger Til nr. 1 I forbindelse med høringen er ministeriet blevet opmærksom på,  

 at lovforslagets formulering skaber tvivl om opgørelsen.
Tvivlen går på, om  

 der  

 for hvert enkelt indkomstår forud for salgsåret skal udregnes den procentvise  

 erhvervsmæssig benyttelse og derefter foretages en gennemsnitsberegning af  

 disse procenter, eller om beregningen skal ske ud fra den samlede  

 erhvervsmæssige brug for indkomstårene forud for salgsåret sat i forhold til  

 den samlede brug.
Det er hensigten, at beregningen skal ske under et for alle  

 indkomstårene.
Herved undgås det at opgørelsen påvirkes af udsving i  

 benyttelsesgraden, hvor den erhvervsmæssige brug ikke er ens hvert  

 indkomstår.  

 På den baggrund foreslås det at ændre formuleringen, så det klart kommer til  

 at  

 fremgå, hvorledes opgørelsen skal foretages.
Det foreslås, at opgørelsen skal ske på basis af forholdet  

 mellem den samlede erhvervsmæssige brug for indkomstårene forud for salgsåret  

 og den samlede brug i disse indkomstår.
Efter ændringsforslaget skal  

 opgørelsen  

 ske ved at tælle den erhvervsmæssige brug (antal erhvervsmæssige kilometer)  

 for  

 indkomstårene forud for salgsåret sammen og dividere dette tal med de samme  

 års  

 samlede brug (alle bilens kørte kilometer). Herved bliver skatteyderens  

 afskrivningsvalg uden betydning for opgørelsen af den del af gevinst og tab,  

 som skal påvirke indkomstopgørelsen.
 Hvor der er tale om en blandet benyttet bil, erindres, at  

 overførsel fra virksomhedsordningen til den private sfære behandles som salg.  

 Ved udtagning af bilen skal der derfor ske en opgørelse med henblik på at  

 beskatte en eventuel gevinst og genvundne afskrivninger eller et eventuelt  

 tab.  

 Bilen udtages til handelsværdien, og handelsværdien anvendes som henholdsvis  

 salgssum ved opgørelsen i forbindelse med udtagning af virksomhedsordningen  

 og  

 købssum ved opgørelsen af gevinst og tab ved et senere faktisk salg.
Hvis en blandet benyttet bil først bruges uden for  

 virksomhedsordningen og senere lægges ind i virksomhedsordningen, skal der  

 ikke  

 ske en opgørelse af gevinst og tab ved indskud af bilen i  

 virksomhedsordningen.  

 Ved et salg af bilen i virksomhedsordningen foretages opgørelsen efter  

 afskrivningslovens  

 § 12 på baggrund dels af årene uden for virksomhedsordning, dels årene i  

 virksomhedsordningen.  

 Salgsåret medregnes ikke.
De år, hvor bilen er i virksomhedsordningen, anses  

 bilen for fuldt ud erhvervsmæssigt benyttet.
Til nr. 2 Folketinget har efter fremsættelsen af lovforslaget vedtaget en  

 ny aktieavancebeskatningslov (lov nr. 1413 af 21. december 2005).  

 Ændringsforslaget medfører, at ændringerne i aktieavancebeskatningsloven  

 foretages i den nye aktieavancebeskatningslov.
Til nr. 3 Formålet med ændringen er at sikre, at fortjeneste ved salg af  

 en erhvervsejendom, der er genanbragt i en ny erhvervsejendom, hvor  

 boligandelen efter genanbringelsen er forøget, altid bliver beskattet.
Erhvervsandelen i en erhvervsejendom skal dog altid være mindst  

 25 pct.
Det skyldes, at en ejendom med en erhvervsandel på under 25 pct. ikke  

 vil kunne blive vurderet som en erhvervsejendom efter vurderingslovens  

 regler.  

 Det kan dog ikke afvises, at der vil kunne forekomme tilfælde, hvor den  

 opgjorte fortjeneste ved afståelse af erhvervsandelen vil blive mindre end  

 den  

 genbragte fortjeneste i ejendommen.
I den situation undgår den overskydende  

 del  

 af den genanbragte fortjeneste beskatning på samme måde som den fortjeneste,  

 der genanbringes i en ejendom, der senere omdannes til en ejendom omfattet af  

 parcelhusreglen.
For at sikre, at den genanbragte fortjeneste altid bliver  

 beskattet i de situationer, hvor hele fortjenesten ikke kan indeholdes i  

 fortjenesten ved afståelse af den ejendom, hvor fortjenesten er genanbragt,  

 foreslås, at hele den genanbragte fortjeneste beskattes efter de samme  

 regler,  

 som gælder for ejendomme, der omklassificeres til boligejendomme.
For at  

 undgå  

 dobbeltbeskatning i de situationer bortfalder reduktionen af nedslaget i  

 anskaffelsessummen ved beregningen af fortjenesten ved afståelse af den  

 ejendom, hvor fortjenesten var genanbragt.
Til nr. 4 og 5 Der er tale om konsekvensændringer som følge af den samlede  

 definition af koncernforbundne juridiske selskaber, jf. nr. 6.
Til nr. 6 Ændringen af ligningslovens § 2, stk. 2 Den foreslåede bestemmelse svarer til den bemærkning, som findes  

 i lovforslagets bemærkninger til § 6, nr. 1 og 2:
»Bestemmelsen vil ligeledes finde anvendelse, selv om  

 kapitalfondene administreres af forskellige administratorer, når  

 administratorerne har lavet en aftale om fælles ledelse af det fællesejede  

 selskab.« Foreningen af Statsautoriserede Revisorer har påpeget, at denne  

 del af bemærkningerne ikke kan rummes af det sproglige indhold af  

 lovforslagets  

 § 6, nr. 1.
Hvis flere opkøbende kapitalfonde i detaljeret grad aftaler,  

 hvordan det opkøbte selskab i fremtiden skal ledes, agerer de som en samlet  

 enhed.
Der ses ikke at være forskel på denne situation og den situation, hvor  

 de opkøbende kapitalfonde opretter et fælles interessentselskab med henblik  

 på  

 opkøbet.
Sidstnævnte situation er omfattet af forslaget, førstnævnte  

 situation  

 bør derfor også omfattes af forslaget.
Det foreslås derfor, at når det skal bedømmes, om en kapitalfond  

 har bestemmende indflydelse i et selskab, medregnes ejerandele og  

 stemmerettigheder, som indehaves af andre selskabsdeltagere, med hvem  

 kapitalfonden har en aftale om udøvelse af bestemmende indflydelse.
Samtidig  

 foreslås det, at bestemmelsen ligeledes skal gælde for selvstændige  

 selskabsskattesubjekter så som aktieselskaber.
Transfer pricing-reglerne  

 m.fl.  

 vil dermed få virkning, hvis to selskaber har aftalt fælles bestemmende  

 indflydelse i et selskab, som de ejer (50/50).
Bestemmelsen vil alene finde anvendelse, når der foreligger en  

 aftale om udøvelse af fælles bestemmende indflydelse.
Bestemmelsen medfører  

 ikke,  

 at selskabsdeltagerne indbyrdes er koncernforbundne.
Bestemmelsen medfører  

 alene, at selskabsdeltagerne anses for at have bestemmende indflydelse i det  

 fællesejede selskab.
Såvel direkte som indirekte selskabsdeltagere vil blive  

 anset for at have bestemmende indflydelse i det fællesejede selskab.
Det er  

 således ikke muligt at undgå at blive omfattet af bestemmelsen ved at  

 indskyde et  

 mellemliggende holdingselskab.
 Bestemmelsen vil således finde anvendelse på så vel  

 kapitalfondene som mellemholdingselskaber, når to kapitalfonde med hvert sit  

 mellemholdingselskab har aftalt udøvelse af fælles bestemmende indflydelse.  

 Dette vil gælde, uanset om aftalen er indgået mellem kapitalfondene eller  

 mellem mellemholdingselskaberne.
Det vil bero på en  

 konkret vurdering af den foreliggende aftale, om der foreligger en aftale om  

 udøvelse af fælles bestemmende indflydelse.
I denne vurdering kan indgå, om  

 aftalen medfører   

 	  

 fælles råden over  

 flertallet af stemmerettigheder,   

 	  

 fælles udnævnelse  

 eller afsættelse af et flertal af medlemmerne i selskabets øverste  

 ledelsesorgan  

 eller   

 	  

 fælles bestemmende  

 indflydelse overs selskabets driftsmæssige og finansielle ledelse.
Kapitalfonde, der foretager en fælles investering, vil ofte  

 aftale fælles bestemmende indflydelse.
De deltagende kapitalfonde vil således  

 i  

 forbindelse med den fælles investering typisk aftale fælles retningslinjer på  

 en række områder, f.eks. i form af en aktionæroverenskomst.
Disse kan  

 eksempelvis  

 være følgende:
   

 	  

 Krav til  

 minimumsinvestering/ejerandel og eventuelt om deltagelse i fremtidige  

 kapitalforhøjelser for at finansiere yderligere opkøb.
   

 	  

 Ret til at kunne kræve  

 at sælge på samme vilkår som en sælgende aktionær og pligt til at skulle  

 sælge  

 på samme vilkår som en sælgende aktionær (såkaldt tag along & drag  

 along).
   

 	  

 Enighed om den fælles  

 strategi med investeringen (investeringshorisont, eventuel foretrukken  

 exitmåde).
   

 	  

 Aftale om fælles  

 udpegning af bestyrelsesmedlemmer og bestyrelsens virke (bestemmelser, som  

 typisk forekommer i bestyrelsens forretningsorden om møder, quorum,  

 flertalsregler, krav til kvalificerede flertal i visse beslutninger m.v.).
   

 	  

 Retningslinjer for  

 strategien for den købte virksomhed.
En aktionæroverenskomst er ikke i sig selv tilstrækkelig til at  

 fastslå, at der er indgået en aftale om udøvelse af fælles bestemmende  

 indflydelse.
Visse aktionæroverenskomster indeholder eksempelvis bestemmelser  

 om forkøbsret ved salg og bestemmelser om begrænsninger i  

 pantsætningsadgangen.  

 Sådanne bestemmelser medfører ikke i sig selv, at der udøves fælles  

 bestemmende  

 indflydelse.
Der vil i situationerne med fælles bestemmende indflydelse være  

 tale om, at selskaberne eller kapitalfondene er uafhængige på en lang række  

 punkter.
De vil have forskellige investorkredse, ledelser,  

 investeringsprofiler, forretningsstrategier og skattemæssige positioner,  

 ligesom de meget vel hver for sig kan have investeringer i konkurrerende  

 virksomheder.
Før en konkret investering foretages, vil der ofte ikke være  

 kontraktlige forpligtelser selskaberne og fondene imellem.
Nyaffattelsen af ligningslovens § 2, stk. 3 Det foreslås, at der ved koncernforbundne juridiske personer  

 forstås juridiske personer,   

 	  

 hvor samme kreds af  

 selskabsdeltagere har bestemmende indflydelse, eller   

 	  

 hvor der er fælles  

 ledelse.
 Det foreslåede første led svarer til den nuværende bestemmelse i  

 ligningslovens § 2, stk. 3.
Det foreslåede andet led indeholder tilfælde, hvor de juridiske  

 personer har fælles ledelse.
Denne del indgår allerede i det fremsatte  

 lovforslag, for så vidt angår de transparente enheder (der henvises til  

 bemærkningerne herom i lovforslaget). Det foreslås, at to selskaber (f.eks.  

 aktieselskaber) på tilsvarende måde anses for koncernforbundne, hvis de  

 administreres  

 af den samme ledelse, eller hvis der er væsentlige personsammenfald i de to  

 selskabers ledelse.
Til nr. 7 Der henvises til bemærkningerne til nr. 9, hvor der foreslås en  

 tilsvarende ændring af selskabsskattelovens § 32, stk. 6.
Til nr. 8 Reglerne om tynd kapitalisering finder efter gældende regler kun  

 anvendelse på gæld til koncernforbundne juridiske personer.
Gæld til fysiske  

 personer er ikke omfattet af reglerne.
Med ændringen af koncerndefinitionen i ligningslovens § 2  

 ligestilles interessentselskaber m.fl. med juridiske personer.
Hvis  

 selskabsdeltagerne i interessentselskabet er fysiske personer, vil  

 lovforslaget  

 som fremsat medføre, at gæld til interessenterne omfattes af reglerne om tynd  

 kapitalisering.
Lovforslaget som fremsat vil eksempelvis medføre, at hvis et  

 interessentselskab med selskabsdeltagerne Hansen og Pedersen ejer et tyndt  

 kapitaliseret anpartsselskab, vil anpartsselskabet få beskåret fradragsretten  

 for  

 gæld til selskabsdeltagerne.
Renteindtægten vil fortsat være skattepligtig  

 for  

 Hansen og Pedersen som kapitalindkomst.
Det har ikke været hensigten at ændre  

 på  

 det forhold, at der ikke sker rentefradragsbeskæring i forhold til fysiske  

 personer.
Det foreslås derfor, at gæld til fysiske personer, der er  

 selskabsdeltagere i selskaber og foreninger m.v. omfattet af ligningslovens §  

 2, stk. 1, 2. pkt. (transparente enheder), ikke anses for omfattet af  

 reglerne  

 om tynd kapitalisering (gælden anses ikke for at være kontrolleret gæld).
Til nr. 9 I selskabsskattelovens § 32 findes CFC-beskatningsreglerne, som  

 skal sikre dansk selskabsbeskatning af mobile indkomster (f.eks. renter)  

 placeret i datterselskaber i lavskattelande.
Det er muligt for danske  

 selskaber  

 i fællesskab (minimum fem selskaber) at oprette og drive finansielle  

 datterselskaber  

 i skattelylande uden at blive omfattet af CFC-reglerne.
Hvis de danske  

 selskaber har aftalt fælles væsentlig indflydelse, burde datterselskabet  

 imidlertid være omfattet af reglerne.
Argumentationen svarer til den, som er  

 gengivet ovenfor vedrørende ligningslovens § 2 under bemærkningerne til  

 ændringsforslag  

 nr. 6.
Når selskaberne har aftalt fælles væsentlig indflydelse, agerer  

 de som en samlet enhed.
CFC-reglerne bør derfor finde anvendelse ved aftalt  

 væsentlig indflydelse.
Tilsvarende bør CFC-reglerne finde anvendelse, hvis de  

 danske selskaber har etableret et fælles kommanditselskab el.lign.,  

 hvorigennem  

 det udenlandske selskab ejes og drives.
Hvis selskaberne  i stedet for  

 aftalen  

 om fælles væsentlig indflydelse eller kommanditselskabet  havde  

 oprettet et  

 selvstændigt dansk skattesubjekt (et holdingselskab), ville holdingselskabet  

 være  

 blevet CFC-beskattet.
De gældende CFC-regler finder imidlertid ikke anvendelse, idet  

 hvert af selskaberne ejer mindre end 25 pct. af kapitalen i  

 skattelyselskabet.  

 CFC-reglerne forudsætter, at den dansk bosiddende har mindst 25 pct. af  

 aktiekapitalen i CFC-selskabet.
Eksempel:
Fem danske selskaber opretter og driver i fællesskab et  

 datterselskab i et lavskatteland.
De laver en aftale om fælles væsentlig  

 indflydelse, hvor investerings- og udbyttestrategien er fastlagt for  

 datterselskabet,  

 som i det store hele er en pengetank.
De indskyder hver et beløb i  

 datterselskabet, f.eks. 10 mio. kr.
De fem selskaber kan herved undgå  

 beskatning af afkastet (renterne) af det indskudte beløb.
Såfremt selskaberne  

 har lånt den indskudte kapital, vil selskaberne endog have fradrag i Danmark  

 for renteudgifterne.
Det foreslås derfor, at der ved bedømmelsen af, om et  

 moderselskab kontrollerer eller har væsentlig indflydelse på et  

 datterselskab,  

 medregnes de ejerandele og stemmerettigheder,   

 	  

 som indehaves af  

 selskabsdeltagere, med hvem moderselskabet har en aftale om udøvelse af  

 fælles  

 væsentlig indflydelse, eller   

 	  

 som indehaves af et  

 kommanditselskab/interessentselskab m.v. (som nævnt i ligningslovens § 2,  

 stk.  

 1, 2. pkt.), hvori moderselskabet deltager.
Første led skal fortolkes på samme måde som de tilsvarende  

 bestemmelse i ligningslovens § 2 og skattekontrollovens § 3 B.
Det bemærkes  

 dog, at ejerkravet i selskabsskattelovens § 32 er 25 pct. af aktiekapitalen  

 eller 50 pct. af stemmerettighederne.
Moderselskabet beskattes kun af den del af datterselskabets  

 CFC-indkomst, der svarer til moderselskabets egen (direkte eller indirekte)  

 ejerandel af datterselskabet.
Ejerandele ejet af andre selskabsdeltagere  

 medregnes ikke ved afgørelsen af, hvor stor en del af datterselskabets  

 indkomst,  

 der skal medregnes ved indkomstopgørelsen.
Det skal dog bemærkes, at de andre  

 selskabsdeltagere i sagen natur selvfølgelig selv kan være CFC-skattepligtig  

 af  

 datterselskabets indkomst, hvis de andre selskabsdeltagere er dansk  

 skattepligtige personer, selskaber eller fonde.
Til nr. 10 og 11 Der kan henvises til de tilsvarende ændringsforslag vedrørende  

 ligningslovens § 2 (ændringsforslag nr. 4-5).
Til nr. 12 Der kan henvises til de tilsvarende ændringsforslag vedrørende  

 ligningslovens § 2 (ændringsforslag nr. 6).
Til nr. 13 Med den foreslåede ændring præciseres, at de foreslåede  

 ændringer af reglerne for beskatning af genanbragt fortjeneste i en ejendom,  

 der ændrer klassifikation, eller hvor boligandelen forhøjes, også gælder for  

 dødsboer.
Til nr. 14 Den nye formulering af afskrivningslovens § 12, 4. pkt.,  

 bevirker, at opgørelsen bliver lidt anderledes end beskrevet i den gældende  

 Ligningsvejledning.
Det skyldes, at beregningen ikke længere skal ske ud fra  

 de  

 årligt beregnede afskrivninger.
Beregningen skal fremover ske direkte på  

 baggrund  

 af den erhvervsmæssige brug i forhold til den samlede brug.
Herved indgår den  

 løbende nedskrivning af afskrivningsgrundlaget ikke længere i beregningen.
er Det foreslås derfor, at bestemmelsen først skal have virkning  

 for opgørelsen af gevinst og tab på driftsmidler som sælges ved fremsættelsen  

 af dette lovforslag eller senere.
Lovforslaget er fremsat den 14. december  

 2005. Den nye beregningsmåde skal derfor først anvendes ved salg af  

 driftsmidler,  

 der foretages den 14. december 2005 eller senere.
Til nr. 15 Med den ændrede ikrafttrædelsesbestemmelse fritages ejere af  

 ejendomme, der før den 15. december 2005 har ændret klassifikation fra  

 erhvervsejendom til boligejendom, for den foreslåede beskatning.
Med den  

 foreslåede ikrafttrædelse får de nye regler således alene virkning for  

 ejendomme,  

 hvori der er genanbragt fortjeneste ved afståelse af en erhvervsejendom, men  

 hvor den ejendom, hvori genanbringelsen er foretaget, først ændrer  

 klassifikation efter lovforslagets fremsættelse.
Det foreslås, at tilsvarende  

 gælder for en erhvervsejendom, hvor boligandelen er forøget inden  

 lovforslagets  

 fremsættelse.
Hvis en boligandel yderligere er forhøjet efter den 14.  

 december  

 2005, har de nye regler virkning for denne yderlige forøgelse af  

 boligandelen.
Til nr. 16 Det foreslås, at de ændringsforslag, som vedrører  

 koncerndefinitionen i transfer pricing-reglerne m.m. og i  

 CFC-beskatningsreglerne, får virkning fra og med den 1. maj 2006. Ændringerne  

 af transfer pricing-reglerne m.m. får dog virkning allerede fra og med den 1.  

 januar 2006, når selskabsdeltagerne direkte eller indirekte er transparente  

 enheder (herunder kapitalfonde organiseret som kommanditselskaber). Disse  

 ændringer blev nemlig allerede annonceret i det oprindelige fremsatte  

 lovforslag.
 Med det foreslåede virkningstidspunkt for ændringerne af  

 CFC-beskatningsreglerne vil der være udenlandske datterselskaber, som skal  

 bedømmes efter CFC-reglerne for en periode, som ikke udgør et helt  

 indkomstår.  

 Hvis et udenlandsk selskab eksempelvis har kalenderårs regnskab, vil der ved  

 såvel bedømmelsen af, om moderselskabet skal medregne datterselskabets  

 CFC-indkomst, som ved moderselskabets indkomstopgørelse kun skulle tages  

 hensyn  

 til indkomsten og beskatningen i perioden fra og med den 1. maj 2006 til den  

 31. december 2006. Dette medfører endvidere bl.a., at afskrivningsberettigede  

 aktiver, som ved fastsættelsen af indgangsværdier skal anses for afskrevet  

 med  

 de samlede udenlandske skattemæssige afskrivninger, tillige skal anses for  

 afskrevet  

 med de udenlandske skattemæssige afskrivninger, der kan henføres til årets  

 første 4 måneder.
 Det foreslås samtidig, at det foreslåede virkningstidspunkt for  

 kildeskat på renter til kapitalfondsdeltagere hjemmehørende i et skattelyland  

 ændres fra den 1. april 2006 til den 1. maj 2006. Dette skyldes, at  

 lovforslaget næppe kan forventes vedtaget og stadfæstet inden den 1. april  

 2006. Efter den nuværende tidsplan for lovforslagets behandling afgives der  

 betænkning på lovforslaget den 22. marts 2006.
Provenumæssige konsekvenser Ændringsforslagene har primært til hensigt at sikre, at det  

 tilsigtede mål med lovforslaget opnås.
 Forslaget om udvidelsen af anvendelsesområdet for CFC-reglerne  

 har karakter af en værnsregel, der skal hindre et utilsigtet provenutab.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 116 Bilagsnr.
Titel 1 2 Svar på spm.
S 1189 om at lukke det skattehul, ministeren  

 erkendte i sin besvarelse af spm. 12 til lovforslag L 29, jf. 2004-05, 1.  

 samling, fra skatteministeren Meddelelse om, at lovforslaget er sendt i høring med  

 frist til den 13/1-06, fra skatteministeren 3 Henvendelse af 13/1-06 fra Arbejderbevægelsens  

 Erhvervsråd 4 Høringssvar fra skatteministeren 5 Udkast til tidsplan for Skatteudvalgets behandling af lovforslaget 6 Artikel fra Skat-udland nr. 1, januar 2006: »L 116  

 udvidelse af koncernbegrebet med kapitalfonde m.v.«.
7 Henvendelse af 24/2-06 fra Foreningen af  

 Statsautoriserede Revisorer 8 Ændringsforslag fra skatteministeren 9 Kommentar til henvendelse af 24/2-06 fra Foreningen af  

 Statsautoriserede Revisorer, fra skatteministeren 10 1. udkast til betænkning 11 2. udkast til betænkning Oversigt over spørgsmål og svar vedrørende L 116 Spm.nr.
Titel 1 Spm. om kommentar til artikel fra Skat-udland nr. 1,  

 januar 2006: »L 116 udvidelse af koncernbegrebet med kapitalfonde m.v.«, til  

 skatteministeren, og ministerens svar herpå 2 Spm. om ministeriets arbejde med at lukke kapitalfondenes  

 skattehul, til skatteministeren, og ministerens svar herpå 3 Spm., om skattehullet vedrørende kapitalfonde allerede i  

 foråret 2005 blev berørt i forbindelse med behandlingen af lovforslag L 121,  

 til skatteministeren, og ministerens svar herpå 4 Spm. om grunden til, at det skulle tage i bedste fald 4  

 måneder, i værste fald væsentligt længere, for ministeren at lukke det  

 konstaterede skattehul for kapitalfonde, til skatteministeren, og ministerens  

 svar herpå 5 Spm. om arbejdet med at lukke skattehullet i forbindelse  

 med parcelhusreglen først blev igangsat efter et spørgsmål rejst i  

 Skatteudvalget i november 2004 under behandlingen af lovforslag L 29, til  

 skatteministeren, og ministerens svar herpå 6 Spm. om grunden til, at det skulle tage over 1 år for  

 ministeren at lukke det konstaterede skattehul vedrørende parcelhusreglen,  

 til skatteministeren, og ministerens svar herpå 7 Spm., om det fortsat er ministerens påstand, at det er  

 regeringens politik at lukke identificerede skattehuller »omgående«, til  

 skatteministeren, og ministerens svar herpå 8 Spm. om en liste over væsentlige skattehuller, regeringen  

 siden 2001 har lukket af egen drift, til skatteministeren, og ministerens  

 svar herpå 9 Spm. om at iværksætte en undersøgelse af kapitalfondes  

 udnyttelse af skattehullet vedrørende tynd kapitalisering m.v., til  

 skatteministeren, og ministerens svar herpå 10 Spm., om lovforslaget efter ministerens opfattelse også  

 dækker det tilfælde, hvor en gruppe af kapitalfonde gennem en  

 aktionæroverenskomst  

 opretter et holdingselskab, der forestår opkøbet af det danske selskab, og  

 hvor ingen af denne gruppe af kapitalfonde har mere end 50 pct. ejerskab af  

 det opkøbte selskab, til skatteministeren, og ministerens svar herpå 11 12 Spm. om at fremsætte et ændringsforslag til lovforslaget,  

 således at skattehullet også lukkes for grupper af kapitalfonde, der −  

 f.eks. som i tilfældet TDC − opkøber virksomheder, til  

 skatteministeren, og ministerens svar herpå Spm. om, i hvilke tilfælde skattehullerne først har  

 været omtalt i pressen, jf. svar på spm. 8, til skatteministeren, og  

 ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 1:
 Ministeren bedes kommentere artiklen fra Skat-udland nr. 1,  

 januar 2006: »L 116 udvidelse af koncernbegrebet med kapitalfonde m.v.«, jf.  

 L  

 116  bilag 6.
 Svar:
Den i spørgsmålet  

 omtalte artikel er skrevet af rådgivende skatterevisor Christen Amby og er  

 offentliggjort  

 som SU 2006,4. Artiklen er for store deles vedkommende en gennemgang af  

 lovforslagets indhold, dvs. af rent deskriptiv karakter.
Jeg vil ikke  

 kommentere disse dele af artiklen.
Jeg vil koncentrere min kommentering til  

 artiklens øvrige dele.
Amby skriver, at bestemmelsens formulering må »forstås således,  

 at den ikke omfatter situationer, hvor der deltager flere  

 kapitalfondsgrupper,  

 og ingen heraf har over 50 pct. ejerskab i det opkøbte selskab.« I bemærkningerne til  

 lovforslagets § 6, nr. 1 og 2, er det anført, at »Bestemmelsen vil ligeledes  

 finde anvendelse, selvom kapitalfondene administreres af forskellige  

 administratorer, når administratorerne har lavet en aftale om fælles ledelse  

 af  

 det fællesejede selskab.« Denne bemærkning angiver  

 således, at bestemmelsen ligeledes finder anvendelse, når flere  

 kapitalfondsgrupper  

 har lavet en aftale om fælles ledelse af det opkøbte selskab.
Foreningen af  

 Statsautoriserede Revisorer påpegede imidlertid i deres høringssvar, at denne  

 del af bemærkningerne ikke kan rummes af det sproglige indhold af  

 lovforslaget.
 Jeg annoncerede derfor  

 allerede i forbindelse med første behandlingen af lovforslaget, at jeg vil  

 fremsætte et ændringslovforslag, der sikrer, at det ikke er muligt at komme  

 uden om reglerne.
 Ændringsforslag vil  

 medføre, at transfer pricing reglerne mv. vil omfatte situationer, hvor  

 uafhængige  

 kapitalfonde aftaler fælles bestemmende indflydelse over det opkøbte selskab.  

 Reglerne vil dermed omfatte situationer, hvor ingen af kapitalfondene  

 enkeltvis  

 ejer mere end 50 pct. af aktierne eller stemmerettighederne.
 Det vil være en  

 forudsætning, at der foreligger en aftale om udøvelse af bestemmende  

 indflydelse.  

 Det vil bero på en konkret vurdering, om der er tale om en aftale om udøvelse  

 af fælles bestemmende indflydelse.
 Efter Ambys »mening er det et generelt problem i relation til  

 TP-reglerne, at der ikke foreligger bestemmende indflydelse, når flere af  

 hinanden (finansielt og familiemæssigt) uafhængige personer og/eller  

 selskaber  

 handler samlet«.
Det ovenfor annoncerede  

 ændringsforslag vil tillige medføre, at reglerne om transfer pricing m.v.  

 tillige vil finde anvendelse, når selskaber og/eller personer har aftalt  

 fælles  

 bestemmende indflydelse.
Den ændring, som jeg vil foreslå i  

 ændringsforslaget, vil  

 være en generel ændring af definitionen på bestemmende indflydelse i  

 ligningslovens § 2, stk. 2, og skattekontrollovens § 3 B, stk. 2.
 Det generelle problem,  

 som Amby påpeger, vil således blive løst.
Amby mener, at de foreslåede regler kan give anledning til  

 afgrænsningsproblemer i mere simple forhold.
Eksempelvis afgrænsningen mellem  

 samejer og interesssentselskaber, hvor to personer i fællesskab ejer en  

 ejendom.
Det er korrekt, at  

 lovforslaget vil medføre, at afgrænsningsvanskelighederne forøges.
Dette er  

 en  

 følge af, at koncerndefinitionen ikke længere vil være rent objektiv  

 konstaterbar.
Tidligere skulle der udelukkende ses på ejerskabet af  

 aktiekapitalen og rådigheden over stemmerettighederne.
Det er ligeledes  

 korrekt, at denne forøgelse af afgrænsningsvanskeligheder tillige gælder i de  

 mere simple forhold.
Eksempelvis om to fysiske personer, som hver ejer 50  

 pct.  

 i et selskab, ejer selskabet via et I/S eller ejerskabet blot er et sameje.  

 Hvis der er tale om et sameje, vil det - med det bebudede ændringsforslag -  

 skulle afgøres, om de to personer har aftalt fælles bestemmende indflydelse i  

 selskabet.
Afgrænsningsvanskelighederne  

 skal imidlertid vejes op imod ønsket om robuste skatteregler.
Regeringen  

 finder  

 ved en sådan afvejning, at hensynet til robuste skatteregler vejer tungest.
 For så vidt angår  

 kildeskatten på renter betalt til transparente enheder skriver Amby:
 »Det vil i mange  

 tilfælde være uklart, hvem der er den skatteretslige modtager af renter og  

 afdrag,  

 og meget tyder på, at der er mange kapitalfonde, hvis juridiske enheder er  

 hjemmehørende i skattelylande, som Danmark ikke har  

 dobbeltbeskatningsoverenskomst med, og hvor kildebeskatningen derfor bliver  

 aktuel, hvis loven skal overholdes ud fra sit bogstav.
For  

 danske selskaber, der har finansiering fra kapitalfonde og deres investorer,  

 og  

 som vil overholde lovgivningen, bliver det formentlig nødvendigt at indhente  

 erklæringer fra modtagerne af renter og afdrag på, at de opfylder  

 betingelserne  

 for fritagelse for kildeskat.« Den foreslåede ændring af  

 selskabsskattelovens § 2, stk. 1, litra d, medfører, at der skal indeholdes  

 kildeskat på renter, der betales til visse udenlandske aktionærer, som er  

 selskaber, som er  

 hjemmehørende i et land, som ikke har en dobbeltbeskatningsoverenskomst med  

 Danmark, og som er  

 selskabsdeltager i en skattemæssigt transparent enhed, der direkte eller  

 indirekte har bestemmende indflydelse over rentebetaleren.
Efter Skatteministeriets  

 opfattelse er indeholdelsespligten mulig at administrere.
Det må formodes, at  

 kapitalfonden kender sine selskabsdeltagere.
Kapitalfonden må formodes at  

 vide,  

 hvem der har ret til afkastet af den investerede kapital.
Denne information  

 kan  

 kapitalfonden videregive til rentebetaleren, som kapitalfonden har  

 bestemmende  

 indflydelse over.
 Spørgsmål 2:
Kan ministeren bekræfte, at ministeriets arbejde med at lukke  

 kapitalfondenes skattehul ift. reglerne om tynd kapitalisering mv. først blev  

 igangsat i oktober 2005 efter en række artikler i bl.a.
Berlingske Tidende og  

 Jyllandsposten og spørgsmål rejst af Morten Homann (SF)? Svar:
 Det er korrekt, at vi først blev tilstrækkeligt opmærksomme på  

 problemstillingen i forbindelse med den offentlige debat i slutningen af  

 oktober 2005.
 Spørgsmål 3:
Kan ministeren bekræfte, at skattehullet ift. kapitalfonde allerede  

 i foråret 2005 blev berørt i forbindelse med behandlingen af lovforslag L121,  

 bl.a. i spørgsmål 87 fra Skatteudvalget, og at ministeren allerede her kunne  

 have grebet til handling? Svar:
Det er korrekt, at jeg under behandlingen af sambeskatningslovforslaget  

 (L 121) i foråret 2005 svarede bekræftende på, at reglerne om tynd  

 kapitalisering (under visse forudsætninger) ikke finder anvendelse mellem en  

 kapitalfond og et holdingselskab, som fonden har stiftet med henblik på at  

 opkøbe et andet dansk selskab.
På daværende tidspunkt var vi i  

 Skatteministeriet og jeg som minister meget fokuseret på  

 sambeskatningsreglerne  

 og svarede derfor ud fra en betragtning om, hvorvidt sambeskatningsforslaget  

 ændrede ved den eksisterende retstilstand.
Det gjorde det  som fremgår  

 af  

 svarene - ikke.
Vi var derfor ikke tilstrækkeligt opmærksomme på  

 problemstillingen.
I forbindelse med den offentlige debat, der var i  

 slutningen  

 af oktober 2005, blev vi opmærksomme på, at der er en skævhed i reglerne.  

 Kapitalfonde, der er skattemæssigt transparente, kan derved blive stillet  

 bedre  

 end »almindelige« selskaber ved opkøb af virksomheder, fordi en sådan  

 kapitalfond ikke vil være omfattet af reglerne om tynd kapitalisering.
 Jeg bebudede den 2. november derfor det nu fremsatte lovforslag  

 L 116, som blev fremsat den 14. december 2005.
 Spørgsmål 4:
Hvad er grunden til, at det skulle tage i bedste fald fire  

 måneder, i værste fald væsentligt længere for ministeren at lukke det  

 konstaterede skattehul for kapitalfonde? Svar:
 Som beskrevet under besvarelsen af spørgsmål 3 blev vi først  

 tilstrækkeligt opmærksomme på skævheden i reglerne i forbindelse med den  

 offentlige debat i slutningen af oktober 2005. Jeg bebudede herefter den 2.  

 november det nu fremsatte lovforslag L 116, som blev fremsat den 14. december  

 2005.
 Spørgsmål 5:
Kan ministeren bekræfte, at ministeriets arbejde med at lukke  

 skattehullet i forbindelse med parcelhusreglen først blev igangsat efter et  

 spørgsmål rejst i Skatteudvalget i november 2004 under behandlingen af  

 lovforslag L 29? Svar:
 I en artikel  

 i Tidsskrift for Skatteret den 5. november  

 2004 (TfS 2004.795) gjorde forfatterne opmærksom på, at en genanbragt  

 skattepligtig ejendomsavance i en erhvervsejendom ved omklassificering af  

 ejendommen til et parcelhuse kunne undgå beskatning.
 I forbindelse med behandlingen af forslag til lov om ændring af  

 afskrivningsloven og virksomhedsskatteloven (Justeringer af  

 erhvervsbeskatning)  

 (L 29- folketingsåret 2004/2005 1. samling) blev jeg spurgt om, hvad jeg  

 ville  

 gøre i anledning af den nævnte uhensigtsmæssighed i genanbringelsesreglerne.
Jeg lovede i svaret på spørgsmålet, at jeg ville bede mine  

 embedsmænd se på spørgsmålet om genbeskatning af genplacerede ejendomsavancer  

 ved omklassificering til parcelhuse med henblik på en vurdering af, om  

 problemstillingen bør føre til lovgivningsinitiativ.
I den vurdering ville  

 jeg  

 se på udbredelsen af fænomenet og de tekniske muligheder for at begrænse et  

 eventuelt misbrug holdt op imod hensynet til de erhvervsdrivende, som i dag  

 benytter reglerne om genplacering af ejendomsavance i en ny erhvervsejendom.  

 Dette fremgår også af pkt.
B i de almindelige bemærkningere til lovforslaget.
 Spørgsmål 6:
Hvad er grunden til, at det skulle tage over et år for  

 ministeren at lukke det konstaterede skattehul ift. parcelhusreglen? Svar:
 Som jeg lovede i svaret på spørgsmål 12 i forbindelse med  

 behandlingen af forslag til lov om ændring af afskrivningsloven og  

 virksomhedsskatteloven (Justeringer af erhvervsbeskatning) (L 29-  

 folketingsåret 2004/2005 1. samling) har Skatteministeriet i samarbejde med  

 Skat, Hovedcenteret, overvejet problemstillingen nærmere.
Hverken Skatteministeriet eller SKAT, Hovedcenteret, havde set  

 konkrete eksempler på brugen af den nævnte konstruktion før problemstillingen  

 blev rejst i artiklen i Tidsskrift for Skatteret.
Efterfølgende har SKAT,  

 Hovedcenteret, først i november 2005 ved visitation af bindende ligningssvar  

 set det første konkrete eksempel på brug af det hul som lovforslaget nu  

 lukker.  

 Det må derfor antages, at de nye regler berører meget få afståelser af fast  

 ejendom årligt.
Skatteministeriet overvejede nærmere, hvorledes den nævnte  

 uhensigtsmæssighed kunne fjernes uden at det medførte uheldige virkninger for  

 de ejere, der anvender genanbringelsesreglerne efter de oprindelige  

 hensigter.  

 I overvejelserne indgik alle de situationer, hvor der kan ske  

 omklassifikation  

 af en ejendom efter ejendomsavancen er genanbragt.
Dvs. ikke kun den  

 situation,  

 der var nævnt i artiklen.
I første omfang nåede ministeriet frem til, at det alene var  

 nødvendigt at ændre af reglerne for de ejendomme, der omklassificeres fra  

 erhvervsejendomme/blandede ejendomme til parcelhuse.  

 I forbindelse med høringen af lovforslaget  

 blev imidlertid gjort opmærksom på at konstruktionen også kunne anvendes af  

 blandede ejendomme, hvor boligdelen udvides.
Selv om vi oprindelig skønnede  

 den  

 misbrugsmulighed var mere teoretisk end reel, har vi alligevel for at fjerne  

 alle uhensigtsmæssigheder valgt at fremsætte et ændringsforslag, der også  

 omfatter denne situation.
Desuden overvejede vi på hvilket tidspunkt den genanbragte  

 fortjeneste evt. skulle beskattes, når en ejendom ændrede klassifikation.
I  

 disse overvejelser indgik også en stikprøveundersøgelse af, hvorledes  

 genanbragt fortjeneste i fast ejendom registreres af skattemyndighederne.
På  

 baggrund af disse overvejelser fandt ministeriet, at en beskatning af den  

 genanbragte fortjeneste på det tidspunkt, hvor den ejendom, hvor fortjenesten  

 er anbragt afstås, var det mest hensigtsmæssige beskatningstidspunkt.
Endelig havde den nævnte uhensigtsmæssighed et sådant omfang og  

 karakter, at en ændring ikke kunne bære et selvstændigt lovforslag.
En  

 ændring  

 af reglerne skulle derfor indgå i en sammenhæng, hvor den foreslåede ændring,  

 var naturlig.
 Det er grunden til, at det nævnte ændringsforslag først er  

 fremsat nu.
 Spørgsmål 7:
Er det fortsat ministerens påstand, at det er regeringens  

 politik at lukke identificerede skattehuller »omgående«? Svar:
 Det er regeringens politik uden tøven at slå ned på og lukke  

 eventuelle skattehuller, så snart myndighederne bliver opmærksomme på dem.
 Spørgsmål 8:
Kan ministeren komme med en liste over væsentlige skattehuller,  

 regeringen siden 2001 har lukket af egen drift, dvs. før hullet har været  

 omtalt i pressen eller er blevet rejst i Folketinget af SF eller andre  

 oppositionspartier? Svar:
Det er regeringens politik at lukke huller.
Regeringen har i en  

 lang række tilfælde fremsat lovforslag med det formål at lukke huller   

 og  

 regeringen har ikke i ét eneste tilfælde afvist at lukke et skattehul.
 I nogle tilfælde har hullet i forvejen været omtalt i pressen  

 eller har været rejst i Folketinget  i andre tilfælde har hullet ikke  

 været  

 omtalt.
 Regeringen har i alle tilfældene lukket skattehullerne af egen  

 drift.
