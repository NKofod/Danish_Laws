Fremsat den 6. december 2017 af Ida Auken (RV) og Morten Østergaard (RV) Forslag til folketingsbeslutning om udførelse af usikkerhedsberegning på NLES4-modellen, der ligger til grund for fødevare- og landbrugspakken Folketinget pålægger regeringen hurtigst muligt at udføre de manglende usikkerhedsberegninger på NLES4-modellen, som ligger til grund for fødevare- og landbrugspakken.
Bemærkninger til forslaget I artiklen »Aarhus-forskere skyder tilbage: Beregninger i Landbrugspakken er korrekte« bragt på Altinget.dk den 29. november 2017 skriver Jørgen E.
Olesen: »Der er ingen tvivl om, at en sådan usikkerhedsberegning er vigtig.
Vi gjorde allerede ved indleveringen til ministeriet opmærksom på, at det ikke havde været muligt på grund af en stram deadline«.
Usikkerheden ved NLES4-modellen er på nuværende tidspunkt ukendt.
Den udeblivende usikkerhedsberegning udgør en klar mangel, og det er i alles interesse at kende usikkerheden ved NLES4-modellen inden den kommende dyrkningssæson.
Skriftlig fremsættelse Ida Auken (RV):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om udførelse af usikkerhedsberegning på NLES4-modellen, der ligger til grund for fødevare- og landbrugspakken.
(Beslutningsforslag nr.
B 47) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
