 Cirkulæreskrivelse om forlængelse af generel call in for  

 sager om godkendelse af genetisk modificerede organismer til produktion.
(Til  

 samtlige amtsråd samt kommunalbestyrelserne i København og på Frederiksberg) Lov nr. 356 af 6. juni 1991 om miljø og genteknologi skal sikre  

 miljø, natur og sundhed i forbindelse med genteknologi.
Lovens § 8 regulerer  

 produktion, hvor der anvendes genetisk modificerede organismer.
Kompetencen  

 til  

 at træffe afgørelser i produktionssager er efter loven tillagt amtsrådet.
 Miljø- og Energiministeren har kaldt alle produktionssager ind  

 til central afgørelse, jf. lovens § 28. Kompetencen til at træffe afgørelse i  

 disse sager er delegeret til Skov- og Naturstyrelsen, og sagsbehandlingen  

 foregår i nært samarbejde med de berørte amtskommuner, for at sikre den  

 tættest  

 mulige koordinering med afgørelser efter miljøbeskyttelsesloven.
 Gældende call in udløber den 22. oktober 1999. Den generelle  

 call in forlænges hermed til den 23. oktober 2001. Forlængelse af call in  

 sker  

 med henblik på, at der gennemføres en ændring af lov om miljø og  

 genteknologi,  

 der indebærer at kompetencen til at træffe afgørelse om genteknologisk  

 produktion placeres hos en central myndighed.
 Kopi af denne skrivelse er sendt til samtlige  

 kommunalbestyrelser.
