Betænkning afgivet af Energi-, Forsynings- og Klimaudvalget den 3. maj 2018 Betænkning over Forslag til lov om ændring af lov om elforsyning, lov om naturgasforsyning, lov om varmeforsyning, lov om fremme af vedvarende energi og lov om afgift af elektricitet (Styrkelse af rammerne for overvågning af elforsyningssikkerheden og klare regler for sikring af kapacitet, ændringer som følge af forordninger om EU-netregler, flytning af ansvar for måling af elektricitet hos elforbrugere direkte tilsluttet transmissionsnettet og samkøring af oplysninger om realiserede energibesparelser m.v.) [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 28. februar 2018 og var til 1. behandling den 16. marts 2018. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 17. november 2017 dette udkast til udvalget, jf.
EFK alm. del  bilag 44. Den 28. februar 2018 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 15 spørgsmål til energi-, forsynings- og klimaministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Enhedslisten kan ikke støtte lovforslaget, idet det giver ministeren bemyndigelse til at fastsætte elforsyningssikkerheden og der lægges vægt på markedsbaserede metoder til sikring heraf.
Det er nødvendigt med god styring for at sikre elforsyningssikkerheden.
Danmarks elsystem kan blive udfordret, når store elforbrugende datacentre opstår, når kulkraftværker udfases, og når store mængder vedvarende energi kobles på elnettet.
Der er i lovforslaget ikke fokus på, hvad det bedste energimiks er for at sikre den største elforsyningssikkerhed.
Et andet mindretal i udvalget (ALT) vil ved 2. behandling redegøre for sin stilling til lovforslaget.
Mindretallet vil stemme for de stillede ændringsforslag.
Et tredje mindretal i udvalget (RV) vil ved 2. behandling redegøre for sin stilling til lovforslaget.
Mindretallet vil stemme for de stillede ændringsforslag.
Et fjerde mindretal i udvalget (SF) vil ved 2. behandling redegøre for sin stilling til lovforslaget.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af energi-, forsynings- og klimaministeren, tiltrådt af udvalget:
 1) Efter nr. 4 indsættes som nyt nummer:
»01. I § 12 a, stk. 4, ændres »§ 27 c, stk. 5,« til: »§ 27 c, stk. 1,«.« [Konsekvensrettelse] 2) Efter nr. 28 indsættes som nyt nummer:
»02. I § 51 c, stk. 1, nr. 2, ændres »§ 22, stk. 5.« til: »§ 22, stk. 7.«« [Konsekvensrettelse] Til § 2 3) Efter nr. 1 indsættes som nyt nummer:
»01. I § 14, stk. 5, der bliver stk. 7, ændres »stk. 4.« til: »stk. 6.«« [Konsekvensrettelse] Bemærkninger Til nr. 1 Det foreslås, at henvisningen til § 27 c, stk. 5, i § 12, stk. 4, i lov om elforsyning ændres til en henvisning til § 27 c, stk. 1. Der er tale om en konsekvensrettelse, som følge af at § 27 c, stk. 5, i lov om elforsyning af lovtekniske grunde rykkes til § 27 c, stk. 1, jf. det fremsatte lovforslags § 1, nr. 16.
Til nr. 2 Det foreslås, at henvisningen til § 22, stk. 5, i § 51 c, stk. 1, nr. 2, i lov om elforsyning ændres til en henvisning til § 22, stk. 7. Der er tale om en konsekvensrettelse, som følge af at der i § 22 i lov om elforsyning indsættes to nye stykker, hvorefter § 22, stk. 5, bliver til § 22, stk. 7, jf. det fremsatte lovforslags § 1, nr. 7.
Til nr. 3 Det foreslås, at henvisningen til § 14, stk. 4, i § 14, stk. 5, i lov om naturgasforsyning ændres til en henvisning til § 14, stk. 6. Der er tale om en konsekvensrettelse, som følge af at der i § 14 i lov om naturgasforsyning indsættes to nye stykker efter stk. 2, hvorefter stk. 4 bliver til stk. 6, jf. det fremsatte lovforslags § 2, nr. 1.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Bjarne Laustsen (S) Per Husted (S) Jens Joel (S) Peter Hummelgaard Thomsen (S) Lea Wermelin (S) nfmd.
Karin Gaardsted (S) Søren Egge Rasmussen (EL) Øjvind Vilsholm (EL) Rasmus Nordqvist (ALT) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
