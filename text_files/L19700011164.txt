 Den 21.maj 1970 er der i Reykjavik undertegnet følgende  

 overenskomst med tilhørende protokol mellem Danmark og Island til undgåelse  

 af dobbeltbeskatning og forhindring af beskatningsunddragelse for så vidt  

 angår indkomstskat og formueskat:
OVERENSKOMST MELLEM KONGERIGET DANMARK OG REPUBLIKKEN ISLAND TIL UNDGÅELSE AF  

 DOBBELTBESKATNING OG FORHINDRING AF BESKATNINGSUNDDRAGELSE FOR SÅ VIDT ANGÅR  

 INDKOMSTSKAT OG FORMUESKAT HANS MAJESTÆT KONGEN AF DANMARK OG PRÆSIDENTEN FOR REPUBLIKKEN ISLAND, der ønsker at afslutte en overenskomst til undgåelse af dobbeltbeskatning  

 og forhindring af beskatningsunddragelse for så vidt angår indkomstskat og  

 formueskat, har til det formål som deres befuldmægtigede udnævnt:
HANS MAJESTÆT KONGEN AF DANMARK:
hr.
Birger Ove Kronmann, overordentlig og befuldmægtiget ambassadør PRÆSIDENTEN FOR REPUBLIKKEN ISLAND:
hr.
Emil Jønsson, udenrigsminister, som, efter at have udvekslet deres fuldmagter og fundet disse i god og  

 behørig form, er blevet enige om følgende bestemmelser:
OVERENSKOMSTENS ANVENDELSESOMRÅDE Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller lokale myndigheders vegne  

 uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, såvel som skatter på formueforøgelse.
 3. De gældende skatter, på hvilke overenskomsten  

 finder anvendelse, er især:
 (herefter omtalt som "islandsk skat").
 (herefter omtalt som "dansk skat").
4. Overenskomsten skal også finde anvendelse på alle  

 skatter af samme eller væsentlig samme art, der fremtidigt måtte blive pålagt  

 som tillæg til eller i stedet for de gældende skatter.
Ved slutningen af  

 hvert år skal de kompetente myndigheder i de kontraherende stater give  

 hinanden underretning om alle vigtige ændringer, som er blevet foretaget i  

 deres respektive skattelove.
DEFINITIONER Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelse af denne overenskomst i en af de  

 kontraherende stater skal ethvert udtryk, som ikke på anden måde er  

 defineret, og medmindre andet følger af sammenhængen, tillægges den  

 betydning, som det har i henhold til de i denne kontraherende stat gældende  

 love om de skatter, hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende forhold.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, skal følgende  

 regler gælde:
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. En person, som udfører virksomhed i en af de  

 kontraherende stater for et foretagende i den anden kontraherende stat - med  

 undtagelse af en sådan uafhængig repræsentant, som omhandles i stykke 5 -  

 skal anses for fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 alene fordi det driver forretning i denne anden stat gennem en mægler,  

 kommissionær eller anden uafhængig repræsentant, såfremt disse personer  

 handler inden for rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
BESKATNING AF INDKOMST Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder, og andre naturforekomster; skibe,  

 både og luftfartøjer anses ikke for fast ejendom.
 3. Bestemmelsen i stykke 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der anvendes ved udøvelsen af frit  

 erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. I tilfælde, hvor et foretagende i en af de  

 kontraherende stater driver virksomhed i den anden kontraherende stat gennem  

 et der beliggende fast driftssted, skal der i hver af de kontraherende stater  

 til dette faste driftssted henføres den fortjeneste, som det kunne forventes  

 at have opnået, hvis det havde været et uafhængigt foretagende, der udøvede  

 den samme eller lignende virksomhed på samme eller lignende betingelse, og  

 som under fuldstændig frie forhold afsluttede forretninger med det  

 foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 gavn for det faste driftssted, herunder udgifter til ledelse og almindelig  

 administration iøvrigt, hvad enten de afholdes i den stat, hvor det  

 pågældende faste driftssted er beliggende, eller andre steder.
4. I det omfang, det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 hindre den  

 pågældende kontraherende stat i at beregne den skattepligtige fortjeneste på  

 basis af en sådan sædvanemæssig fordeling.
Den anvendte fordelingsmetode skal  

 imidlertid være af en sådan art, at den fører til resultater, som er i  

 overensstemmelse med de principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 7. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, i hvilken  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde ombord på et skib, skal  

 foretagendet anses for at have sit sæde i den kontraherende stat, i hvilken  

 den eneste eller vigtigste udøver af virksomheden er hjemmehørende.
 3. Bestemmelserne i stykke 1 finder ligeledes  

 anvendelse i tilfælde, hvor islandske eller danske foretagender, som  

 beskæftiger sig med international skibs- eller luftfart, deltager i  

 poolaftaler af en hvilken som helst art.
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan kun beskattes i denne anden  

 stat.
 2. Udtrykket "udbytte" betyder i denne  

 artikel indkomst af aktier, mineaktier, stifterandele eller - bortset fra  

 gældsfordringer - andre rettigheder til andel i fortjeneste, såvel som  

 indkomst fra andre selskabsrettigheder, der sidestilles med indkomst fra  

 aktier i henhold til skattelovgivningen i den stat, i hvilken det selskab,  

 der foretager udlodningen, er hjemmehørende.
3. Bestemmelsen i stykke 1 finder ikke anvendelse i  

 tilfælde, hvor udbyttet oppebæres af en person, der er hjemmehørende i en af  

 de kontraherende stater, og som har et fast driftssted i den anden  

 kontraherende stat, i hvilken det selskab, der udbetaler udbyttet, er  

 hjemmehørende, såfremt de rettigheder, der ligger til grund for udlodningen,  

 har direkte forbindelse med det faste driftssted.
I så fald skal  

 bestemmelserne i artikel 7 finde anvendelse.
 4. Hvor et selskab, som er hjemmehørende i en af de  

 kontraherende stater oppebærer fortjeneste eller indkomst fra den anden  

 kontraherende stat, kan denne anden stat ikke lægge nogen skat på udbytte,  

 som udbetales af selskabet til personer, der ikke er hjemmehørende i denne  

 anden stat, eller underkaste selskabets ikke-udloddede indkomst nogen skat på  

 ikke-udloddet indkomst, selv om det udbetalte udbytte eller den ikke  

 udloddede indkomst helt eller delvis består af fortjeneste eller indkomst fra  

 kilder i denne anden stat.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 kan kun beskattes i denne anden stat.
 2. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der i henhold til skattelovgivningen i den stat,  

 hvorfra indkomsten hidrører, beragtes som indkomst af pengelån.
3. Bestemmelsen i stykke 1 finder ikke anvendelse i  

 tilfælde, hvor renten oppebæres af en person, der er hjemmehørende i en af de  

 kontraherende stater, og som har et fast driftssted i den anden kontraherende  

 stat, hvorfra renten hidrører, såfremt den fordring, der ligger til grund for  

 den udbetalte rente, har direkte forbindelse med det faste driftssted.
I så  

 fald skal bestemmelserne i artikel 7 finde anvendelse.
4. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv, en  

 politisk underafdeling deraf, en lokal myndighed eller en i den pågældende  

 stat hjemmehørende person.
Såfremt den person, der betaler renten - hvad  

 enten den pågældende er hjemmehørende i en af de kontraherende stater eller  

 ej - imidlertid i en af de kontraherende stater har et fast driftssted, i  

 forbindelse med hvilket den gæld, hvoraf renten betales, blev stiftet, og  

 renteudgiften afholdes af det pågældende faste driftssted, skal en sådan  

 rente anses for at hidrøre fra den kontraherende stat, i hvilken det faste  

 driftssted er beliggende.
5. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en af de kontraherende  

 stater og betales til en person, som er hjemmehørende i den anden  

 kontraherende stat, kan kun beskattes i denne anden stat.
 2. Udtrykket "royalties" betyder i denne  

 artikel betaling af enhver art, der modtages som vederlag for anvendelsen af  

 eller retten til at benytte enhver ophavsret til et litterært, kunstnerisk  

 eller videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at benytte industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
3. Bestemmelsen i stykke 1 finder ikke anvendelse i  

 tilfælde, hvor den i en af de kontraherende stater hjemmehørende modtager af  

 nævnte royalties har et fast driftssted i den anden kontraherende stat, fra  

 hvilken de nævnte royalties hidrører, såfremt den rettighed eller ejendom,  

 som ligger til grund for de nævnte royalties, har direkte forbindelse med det  

 faste driftssted.
I så fald skal bestemmelserne i artikel 7 finde anvendelse.
4. Royalties skal anses for at hidrøre fra en af de  

 kontraherende stater, når de erlægges af den pågældende stat selv, en  

 politisk underafdeling, en lokal myndighed eller en i den pågældende stat  

 hjemmehørende person.
Såfremt den person, som erlægger de nævnte royalties -  

 hvad enten den pågældende er hjemmehørende i en af de kontraherende stater  

 eller ej - imidlertid i en af de kontraherende stater har et fast driftssted,  

 i forbindelse med hvilket forpligtelsen til erlæggelsen af de nævnte  

 royalties blev påtaget, og disse royalties belastes dette faste driftssted,  

 skal disse royalties anses for at hidrøre fra den kontraherende stat, hvori  

 det faste driftssted er beliggende.
5. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties i betragtning af den  

 anvendelse, rettighed eller oplysning, for hvilken de erlægges, overstiger  

 det beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af det erlagte  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom - som  

 defineret i artikel 6, stk. 2 - kan beskattes i den kontraherende stat, i  

 hvilken ejendommen er beliggende.
2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet), eller af et  

 sådant fast sted, kan beskattes i den anden stat.
Fortjeneste ved afståelse  

 af aktiver af den i art. 23, stk. 3, omhandlede art, kan dog kun beskattes i  

 den kontraherende stat, der i henhold til den nævnte artikel har  

 beskatningsretten til de omhandlede aktiver.
 3. Fortjeneste ved afståelse af alle andre aktiver end  

 de i stk. 1 og 2 omhandlede, kan kun beskattes i den kontraherende stat,  

 hvori afhænderen er hjemmehørende.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 stat, medmindre den pågældende til udøvelse af sin virksomhed har et fast  

 sted, der til stadighed står til hans rådighed i den anden kontraherende  

 stat.
Såfremt den pågældende har et sådant fast sted, kan den del af  

 indkomsten, der kan henføres til dette faste sted, beskattes i den anden  

 kontraherende stat.
 2. Udtrykket "frit erhverv" indbefatter  

 blandt andet selvstændig videnskabelig, litterær, kunstnerisk, opdragende  

 eller undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 18, 19, 20  

 og 21 ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 beskattes i denne anden stat.
2. Uanset bestemmelserne i stykke 1 kan vederlag, som  

 en person, der er hjemmehørende i en af de kontraherende stater, oppebærer  

 for tjenesteydelser, udført i den anden kontraherende stat, kun beskattes i  

 den førstnævnte stat i tilfælde, hvor 3. Uanset de foranstående bestemmelser i denne artikel  

 kan vederlag for personligt arbejde, der udføres ombord på et skib i  

 international trafik, beskattes i den kontraherende stat, i hvilken  

 foretagendets virkelige ledelse har sit sæde.
Bestemmelserne i dette stykke  

 skal finde tilsvarende anvendelse på vederlag, som en person, der er  

 hjemmehørende i en af de kontraherende stater, oppebærer for personligt  

 arbejde udført om bord på et fiske-, sæl- eller hvalfangstfartøj; dette  

 gælder også, hvis vederlaget betales den pågældende i form af en vis lod  

 eller part af udbyttet fra nævnte fiskeri, sæl- eller hvalfangst.
 4. I tilfælde hvor det personlige arbejde helt eller  

 hovedsageligt udføres om bord på et dansk eller islandsk luftfartøj (herunder  

 luftfartøjer som tilhører eller er chartret af Scandinavian Airlines System)  

 beskattes vederlag af den i stk. 1 i nærværende artikel omhandlede art kun i  

 den kontraherende stat, i hvilken modtageren anses for hjemmehørende i  

 henhold til bestemmelserne i artikel 4 i denne overenskomst.
Artikel 16 Bestyrelseshonorarer Bestyrelseshonorarer og lignende verderlag, som oppebæres af en person,  

 der er hjemmehørende i en af de kontraherende stater, i hans egenskab af  

 medlem af bestyrelsen for et selskab, der er hjemmehørende i den anden  

 kontraherende stat, kan beskattes i denne anden stat.
Artikel 17 Kunstnere og sportsfolk Uanset bestemmelserne i artikel 14 og 15 kan indkomst, som erhverves af  

 professionelle kunstnere, såsom teater-, film-, radio- eller  

 fjernsynskunstnere og musikere samt af sportsfolk, for deres i denne egenskab  

 udøvede virksomhed, beskattes i den kontraherende stat, i hvilken denne  

 virksomhed er udøvet.
Artikel 18 Pensioner Medmindre bestemmelserne i artikel 19, stk. 1, finder anvendelse, kan  

 pensioner og andre lignende vederlag, der udbetales for tidligere  

 tjenesteydelser til en i en af de kontraherende stater hjemmehørende person,  

 kun beskattes i denne stat.
Artikel 19 Offentlige hverv 1. Vederlag, herunder pensioner, der udbetales direkte  

 af, eller af fonds oprettet af, en af de kontraherende stater eller af en  

 politisk underafdeling eller en lokal myndighed, til en fysisk person for  

 varetagelsen af hverv i den førstnævnte stats eller underafdelings eller  

 lokale myndigheds tjeneste, kan beskattes i denne stat.
 2. Bestemmelserne i artikel 15, 16 og 18, finder  

 anvendelse på vederlag eller pensioner, der udbetales for tjenesteydelser i  

 forbindelse med næring eller forretning, der drives af en af de kontraherende  

 stater eller af en politisk underafdeling eller en lokal myndighed.
Artikel 20 Studerende En person hjemmehørende i en af de kontraherende stater, som midlertidigt  

 opholder sig i den anden kontraherende stat udelukkende skal ikke beskattes i denne anden stat af beløb, som udbetales ham til  

 hans ophold, undervisning eller uddannelse, eller af legater.
Det samme skal  

 gælde beløb, der udbetales som vederlag for tjenesteydelser, udført i denne  

 anden stat, forudsat af disse tjenesteydelser har forbindelse med hans  

 studier eller uddannelse eller er nødvendige for hans ophold.
Denne sidste  

 bestemmelse skal dog ikke finde anvendelse i tilfælde, hvor studierne eller  

 uddannelsen er af underordnet betydning i forhold til de tjenesteydelser, for  

 hvilke de omhandlede vederlag er betalt.
Artikel 21 Professorer, lærere og videnskabsmænd En person hjemmehørende i en af de kontraherende stater, som efter  

 indbydelse fra et universitet, kollegium, skole eller anden  

 undervisningsanstalt i den anden kontraherende stat besøger denne anden stat  

 udelukkende for at undervise eller drive videnskabelig forskning ved en af de  

 nævnte institutioner i et tidsrum af ikke over 2 år, skal ikke beskattes i  

 denne anden stat af sit vederlag for sådan undervisning eller forskning.
Artikel 22 Indkomst, der ikke udtrykkeligt er omtalt Indkomster, der oppebæres af en i en af de kontraherende stater  

 hjemmehørende person, og som ikke udtrykkeligt er omtalt i de forudgående  

 artikler i denne overenskomst, kan kun beskattes i denne stat.
BESKATNING AF FORMUE Artikel 23 Formue 1. Formue, bestående i fast ejendom - som defineret i  

 artikel 6, stk. 2 - kan beskattes i den kontraherende stat, i hvilken  

 ejendommen er beliggende.
 2. Formue, bestående i aktiver, der udgør en del af  

 erhvervsformuen i et foretagendes faste driftssted eller i aktiver, der hører  

 til et fast sted anvendt til udøvelse af frit erhverv, kan beskattes i den af  

 de kontraherende stater, i hvilken det faste driftssted eller det faste sted  

 er beliggende.
 3. Skibe og luftfartøjer, der benyttes i international  

 trafik, og aktiver - bortset fra fast ejendom - som anvendes i sådan skibs-  

 og luftfartsvirksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue tilhørende en person,  

 som er hjemmehørende i en af de kontraherende stater, kan kun beskattes i  

 denne stat.
METODE TIL OPHÆVELSE AF DOBBELTBESKATNING Artikel 24 Exemption-metode I tilfælde, hvor en person, der er hjemmehørende i en af de kontraherende  

 stater, oppebærer indkomst eller ejer formue, som i overensstemmelse med  

 bestemmelserne i denne overenskomst kan beskattes i den anden kontraherende  

 stat, skal den førstnævnte stat i indkomst- eller formueskatten tillade  

 fradraget den del af henholdsvis indkomst- eller formueskatten, der  

 forholdsmæssigt falder på den indkomst, som er oppebåret fra, eller den  

 formue, der ejes i den anden kontraherende stat.
SÆRLIGE BESTEMMELSER Artikel 25 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i den anden stat under  

 samme forhold er eller måtte blive underkastet.
 2. Udtrykket "statsborgere" betyder:
 3. Statsløse personer skal ikke i en af de  

 kontraherende stater kunne underkastes nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne stat under samme forhold er  

 eller måtte blive underkastet.
4. Beskatning af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne stat end beskatningen af foretagender  

 i denne anden stat, der udøver samme virksomhed.
Denne bestemmelse skal ikke  

 kunne fortolkes som forpligtende en af de kontraherende stater til at tilstå  

 personer, som er hjemmehørende i den anden kontraherende stat, de personlige  

 skattemæssige begunstigelser, lempelser og nedsættelser, som den indrømmer de  

 personer, der er bosat inden for dens eget område som følge af personlig  

 stilling eller forsøgerpligt over for familie.
 5. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
 6. Udtrykket "beskatning" betyder i denne  

 artikel skatter af enhver art og betegnelse.
Artikel 26 Fremgangsmåden ved indgåelse af gensidige aftaler 1. Såfremt en i en af de kontraherende stater  

 hjemmehørende person mener, at foranstaltninger som er truffet af en eller  

 begge de kontraherende stater, for ham medfører eller vil medføre beskatning,  

 som ikke er i overensstemmelse med denne overenskomst, kan han - uanset  

 hvilke fremgangsmåder der måtte være fastsat i disse staters interne  

 lovgivning - indbringe sin sag for den kompetente myndighed i den  

 kontraherende stat, i hvilken han er hjemmehørende.
 2. Den kompetente myndighed skal, hvis indsigelse  

 findes at være begrundet, og hvis den ikke selv kan nå til en rimelig  

 løsning, bestræbe sig på at løse sagen ved en gensidig aftale med den  

 kompetente myndighed i den anden stat med henblik på at undgå en beskatning,  

 der ikke er i overensstemmelse med overenskomsten.
3. De kompetente myndigheder i de kontraherende stater  

 skal bestræbe sig på ved gensidig aftale at løse vanskeligheder eller  

 tvivlsspørgsmål, der måtte opstå med hensyn til forståelsen eller anvendelsen  

 af overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på at indgå aftaler i  

 overensstemmelse med de foregående stykker.
Såfremt det for at nå til enighed  

 findes ønskeligt at have mundtlige forhandlinger, kan sådanne forhandlinger  

 finde sted i en komite bestående af repræsentanter for de kompetente  

 myndigheder i de kontraherende stater.
Artikel 27 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst.
Enhver  

 oplysning, der således udveksles, skal behandles som hemmelig, og må ikke  

 meddeles til andre personer, eller myndigheder end dem, der er beskæftiget  

 med påligningen eller opkrævningen af de skatter, som omfattes af denne  

 overenskomst.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 28 Bistand med hensyn til opkrævning af skatter Hvorvidt de kontraherende stater skal yde hinanden gensidig bistand og  

 hjælp ved opkrævningen af de skatter, som er omhandlet i denne aftale, og i  

 bekræftende fald, i hvilket omfang, kan fastsættes ved aftale mellem de  

 kontraherende stater i form af noteveksling, når dette på et senere tidspunkt  

 lader sig gøre.
Artikel 29 Territorial udvidelse Denne overenskomst kan enten i sin helhed eller med de fornødne ændringer  

 udvides til en hvilken somhelst del af Danmark, som udtrykkeligt er undtaget  

 fra overenskomsten, og som pålægger skatter af væsentlig samme karakter som  

 de skatter, overenskomsten finder anvendelse på.
En sådan udvidelse af  

 overenskomsten skal have virkning fra den dag og med de ændringer og under de  

 betingelser - herunder sådanne, som vedrører ophør - som måtte blive fastsat  

 og aftalt mellem de kontraherende stater i noter, der skal udveksles ad  

 diplomatisk vej.
Artikel 30 Diplomatiske og konsulære embedsmænd 1. Denne overenskomst berører ikke de skattemæssige  

 begunstigelser, som i kraft af folkerettens almindelige regler eller i medfør  

 af bestemmelser i særlige overenskomster tilkommer diplomatiske eller  

 konsulære embedsmænd.
 2. I det omfang beskatning af indkomst og formue på  

 grund af de skattemæssige begunstigelser, som i kraft af folkerettens  

 almindelige regler eller i medfør af bestemmelser i særlige internationale  

 overenskomster tilkommer diplomatiske eller konsulære embedsmænd, ikke finder  

 sted i modtagerstaten, forbeholdes beskatningsretten udsendelsesstaten uden  

 hensyn til bestemmelserne i denne overenskomst.
 3. Ved anvendelsen af denne overenskomst skal  

 personer, som er medlemmer af en af de kontraherende staters diplomatiske  

 eller konsulære missioner i den anden kontraherende stat eller i en tredje  

 stat, og som er statsborgere i udsendelsesstaten, anses for hjemmehørende i  

 udsendelsesstaten, hvis de der er undergivet samme forpligtelser med hensyn  

 til beskatning af indkomst og formue som personer, der er hjemmehørende i  

 denne stat.
SLUTBESTEMMELSER Artikel 31 Ikrafttræden 1. Denne overenskomst skal træde i kraft den dag, hvor  

 det ved noteudveksling bekræftes, at hver af de kontraherende stater har  

 gennemført de forfatningsmæssige foranstaltninger, som udkræves for  

 ikrafttræden i den pågældende stat.
 2. Overenskomsten skal herefter have virkning:
for så vidt angår skatter, som opkræves for indkomståret 1970 og senere  

 indkomstår; for så vidt angår skatter, som opkræves for skatteåret 1970 og senere  

 skatteår.
 3. Overenskomsten af 24. januar 1939 mellem Danmark og  

 Island til undgåelse af dobbeltbeskatning vedrørende indkomst og formue og  

 overenskomsten af 10. oktober 1955 mellem Danmark og Island om gensidig  

 fritagelse for beskatning af skibs- og luftfart skal ophøre fra og med den 1.  

 januar 1970, fra hvilken dato bestemmelserne i denne overenskomst har  

 virkning.
Artikel 32 Ophør Overenskomsten skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej ved at give meddelelse om opsigelse mindst  

 seks måneder før udgangen af et kalenderår efter året 1975. I så fald skal  

 overenskomsten ophøre at have gyldighed:
med hensyn til skatter, der opkræves for indkomstår, som følger efter det  

 indkomstår, i hvilket opsigelsen har fundet sted; med hensyn til skatter, der opkræves for skatteår, som følger efter det  

 skatteår, i hvilket opsigelsen har fundet sted.
 TIL BEKRÆFTELSE HERAF .....
PROTOKOL Ved undertegnelsen af den i dag mellem Kongeriget Danmark og Republikken  

 Island afsluttede overenskomst til undgåelse af dobbeltbeskatning og  

 forhindring af beskatningsunddragelse vedrørende skatter af indkomst og  

 formue har de undertegnede befuldmægtigede undertegnet følgende protokol, som  

 skal udgøre en integrerende del af overenskomsten:
Man har overvejet bestemmelserne i artikel 8, stk. 1, artikel 13, stk. 2,  

 sidste sætning,og artikel 23, stk. 3, i henhold til hvilke kriteriet for  

 beskatningsretten er det sted, hvor sædet for foretagendets virkelige ledelse  

 er.
I tilfælde, hvor et sådant foretagende drives af ansvarlige  

 interessenter, vil foretagendet normalt blive anset for en skattepligtig  

 enhed efter islandsk lovgivning.
Derimod er hver enkelt interessent for sig  

 skattepligtig efter dansk lovgivning.
Af denne grund har det vist sig  

 vanskeligt at opnå enighed om bestemmelser, der regulerer dette, og man er  

 derfor indstillet på, at enkelttilfælde af denne art, som måtte opstå i  

 fremtiden, skal behandles af de kompetente myndigheder i de kontraherende  

 stater i henhold til bestemmelserne i artikel 26.
 Overenskomsten er i medfør af artikel 31 trådt i kraft den 1. juni 1970  

 med virkning fra 1. januar 1970. Fra og med samme dato ophæves de i artikel  

 31, stk. 3 nævnte overenskomster, jfr. udenrigsministeriets bekendtgørelser  

 nr. 2 af 24. januar 1939 og nr. 59 af 30. november 1955, Lovtidende C.
