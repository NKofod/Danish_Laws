Nr LSF 173 Forslag til Lov om ændring af lov om statsgaranti til lån til skoler og  

 forsøgsbyggeri m.v. og realkreditloven Fremsat af boligministeren (Ole Løvig Simonsen) den 26. februar 1997 Vedtaget ved tredjebehandling den 29. april 1997 Lov nr. 314 af 14/05/1997 § 1 I lov om statsgaranti til lån til skoler og forsøgsbyggeri m.v., jf.  

 lovbekendtgørelse nr. 723 af 4. september 1995, foretages følgende ændringer:
 1. Lovens titel ændres til:
 »Lov om statsgaranti til lån til forsøgsbyggeri«.
 2.  § 1 ophæves.
 3. I § 1 a, stk. 1, indsættes efter »boligministeren  

 kan«: »i finansårene 1997 og 1998«.
4. I § 1 a, stk. 1, ændres »jf. stk. 3« til:  

 »jf. stk. 2«, og »25 mio. kr.« ændres til: »15 mio.  

 kr.« 5. § 1 a, stk. 2, ophæves.
 Stk. 3-7 bliver herefter stk. 2-6.
6. I § 1 a, stk. 5, der bliver stk. 4, ændres »stk. 4,  

 2. pkt.« til: »stk. 3, 2. pkt.« 7. I § 1 a, stk. 7, der bliver stk. 6, ændres »stk.  

 1-6« til: »stk. 1-5«, og »stk. 3« ændres til:  

 »stk. 2«.
 8. I § 2, stk. 1, ændres »efter § 1 og § 1 a,»  

 til: »efter § 1 a«.
 9. I § 5, stk. 2, ændres »1996-97« til:  

 »1998-99«.
§ 2 I realkreditloven, jf. lovbekendtgørelse nr. 924 af 23. oktober 1996, som  

 ændret ved § 17 i lov nr. 1048 af 11. december 1996, foretages følgende  

 ændring:
 1. § 39, stk. 7, affattes således:
»Stk. 7. Til de ejendomme, der er nævnt i § 1 a, stk. 1, i  

 lov om statsgaranti til lån til forsøgsbyggeri, jf. lovbekendtgørelse nr. 723  

 af 4. september 1995 med senere ændringer, kan der ydes lån ud over  

 lånegrænsen for den pågældende ejendom mod statsgaranti efter den nævnte  

 lov.« § 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om statsgaranti til lån til skoler og forsøgsbyggeri m.v., jf.
lovbekendtgørelse nr. 723 af 4. september 1995, foretages følgende ændringer:
 1. Lovens titel ændres til: »Lov om statsgaranti til  

 lån til forsøgsbyggeri«.
 2.  § 1 ophæves.
 3. I § 1 a, stk. 1, indsættes efter: »boligministeren  

 kan«: »i finansårene 1997 og 1998«.
 4. I § 1 a, stk. 1, ændres »jf. stk. 3« til:  

 »jf. stk. 2«, og »25 mill. kr.« ændres til: »15  

 mill. kr.«.
 5. § 1 a, stk. 2, ophæves.
 Stk. 3-7 bliver herefter stk. 2-6.
 6. I § 1 a, stk. 5, der bliver stk. 4, ændres  

 »stk. 4, 2. pkt.« til: »stk. 3, 2. pkt.«.
 7. I § 1 a, stk. 7, der bliver stk. 6, ændres  

 »stk. 1-6« til: »stk. 1-5«, og »stk. 3« ændres  

 til: »stk. 2«.
 8. I § 2, stk. 1, ændres »efter § 1 og § 1 a,»  

 til: »efter § 1 a«.
 9. I § 5, stk. 2, ændres »1996-97« til:  

 »1998-99«.
§ 2 I realkreditloven, jf. lovbekendtgørelse nr. 924 af 23. oktober 1996, som  

 ændret ved § 17 i lov nr. 1048 af 11. december 1996, foretages følgende  

 ændring:
 1. § 39, stk. 7, affattes således:
» Stk. 7. Til de ejendomme, der er nævnt i § 1 a, stk. 1, i  

 lov om statsgaranti til lån til forsøgsbyggeri, jf. lovbekendtgørelse nr. 723  

 af 4. september 1995 med senere ændringer, kan der ydes lån ud over  

 lånegrænsen for den pågældende ejendom, mod statsgaranti efter den nævnte  

 lov.« § 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Ved lov nr. 1073 af 22. december 1993 om statsgaranti til lån til skoler og forsøgsbyggeri m.v., blev der givet adgang til, at boligministeren i en treårig periode (1994-96) kunne meddele tilsagn om statsgaranti inden for årlige rammer på hver 25 mill. kr. for henholdsvis lån til skoler og lån til forsøgsbyggeri.
Den samlede ramme var således 150 mill. kr.
Idet der er tale om en forsøgsordning, skal forslag til revision af loven, efter lovens § 5, stk. 2, fremsættes for Folketinget i folketingsåret 1996-97.
 På baggrund af vanskeligheder med at opnå realkreditlån til  

 forsøgsbyggeri, forbedredes forsøgsordningen med lov nr. 723 af 4. september  

 1995. Den forbedrede ordning trådte som følge af notifikationsproceduren i EU  

 reelt først i kraft ved årsskiftet 1995/1996. Ordningen har således i praksis  

 kun fungeret et år i den nuværende form.
I årene 1994-96 er der i alt givet tilsagn for lån på henholdsvis 32 mill.  

 kr. til skolebyggeri og 2,9 mill. kr. til forsøgsbyggeri.
Tilsagnene til  

 forsøgsbyggeri fordeler sig med 2,5 mill. kr. i den to-årige periode forud  

 for ændringen af loven, og 0,4 mill. kr. i året efter lovændringen.
På baggrund af forsøgsordningens korte reelle levetid, foreslås det, at  

 forsøgsordningen med statsgaranti til lån til forsøgsbyggeri forlænges i en  

 periode på to år frem til udgangen af 1998, således at ordningen som  

 oprindeligt forudsat kan afprøves i en treårig periode.
Samtidig nedsættes  

 den årlige ramme til 15 mill. kr. årligt.
 Ved udløbet af forsøgsperioden er det, med henblik på Folketingets  

 revision af loven, hensigten at foretage en evaluering af ordningen.
 Forsøgsordningen med statsgaranti til lån til skoler foreslås i forståelse  

 med Undervisningsministeriet ikke videreført, idet der i  

 Undervisningsministeriets regi er oprettet en egentlig statslåneordning, som  

 er mere attraktiv for de berørte skoler end forsøgsordningen.
 Samtidig med ændringen af lov om statsgaranti til lån til skoler og  

 forsøgsbyggeri m.v., foreslås en konsekvensændring i realkreditloven.
Økonomiske konsekvenser Garantiordningen til forsøgsbyggeri har  

 hidtil kun været benyttet i begrænset omfang.
I årene 1994-96 er der således  

 i alt givet tilsagn om statslig garanti for 2,9 mill. kr.
Den statslige garanti har ikke hidtil været gjort gældende.
I forslag til  

 finanslov for 1997 er der indbudgetteret forventede garantiudbetalinger på  

 0,3 mill. kr. for hvert af årene 1997, 1998, 1999 og 2000. En forlængelse af  

 ordningen med en reduceret garantiramme skønnes ikke at give anledning til  

 yderligere garantiudbetalinger.
 Administrative konsekvenser Den løbende administration af  

 garantiordningen foreslås fortsat foretaget af Kongeriget Danmarks  

 Hypotekbank og Finansforvaltning.
 Forslaget har ikke administrative konsekvenser for kommunerne.
Miljømæssige konsekvenser Den statslige garantiordning til  

 forsøgsbyggeri i form af ejerboliger, private udlejningsboliger, private  

 udlejningsejendomme og private andelsboligforeninger ventes at fremme  

 økologiske, miljømæssige og energibesparende nyskabelser i nybyggeriet.
Det  

 ventes, at lovforslaget på den baggrund vil give erfaringer, der på længere  

 sigt kan implementeres i almindeligt byggeri og her medvirke til byggeri, der  

 både i anlægs- og driftsfasen vil minimere ressourceanvendelsen såvel som  

 affaldsmængderne.
 Erhvervsøkonomiske konsekvenser Forslaget skønnes ikke at medføre  

 særlige erhvervsmæssige konsekvenser.
Forholdet til EU-retten Garantiordningen vil blive administreret i  

 overensstemmelse med de minimis-reglerne, jf.
Meddelelse fra Kommissionen om  

 de minimis-støtteordninger, EFT nr.
C. 68 af 6.3.1996, s. 9, og vil derfor  

 ikke skulle notificeres til Kommissionen.
Bemærkninger til de enkelte bestemmelser Til § 1 Til nr. 1.
 Der er tale om en ændring af redaktionel karakter, som følge af forslaget  

 i nr. 2.
 Til nr. 2.
 Det foreslås, at forsøgsordningen med statsgaranti til lån til skoler  

 ophæves.
Undervisningsministeriet har med virkning fra 1. januar 1997 indført en  

 egentlig låneordning for de frie grundskoler.
Undervisningsministeriet  

 anbefaler på denne baggrund, at forsøgsordningen med statsgaranti til lån til  

 skolebyggeri ikke videreføres.
 Til nr. 3.
 Det foreslås præciseret, at boligministeren kan meddele tilsagn om  

 statsgaranti til forsøgsbyggeri m.v. i finansårene 1997 og 1998.
 Til nr. 4.
Det foreslås, at tilsagnsrammen reduceres fra de tidligere 25 mill. kr.  

 årligt til 15 mill. kr. årligt.
Derudover er der tale om en konsekvensændring  

 som følge af forslaget i nr. 5.
 Til nr. 5.
Der er tale om en redaktionel ændring, idet den særlige overførselsadgang  

 for uudnyttet tilsagnsramme fra 1995 til 1996, der havde sin baggrund i den  

 sene ikrafttrædelse af de forbedrede vilkår for forsøgsbyggeriet, udgår.
Der  

 foreslås dermed ikke overførselsadgang for uudnyttet tilsagnsramme fra 1997  

 til 1998.
 Til nr. 6 og 7.
 Der er tale om konsekvensændringer som følge af forslaget i nr. 5.
 Til nr. 8.
 Der er tale om en konsekvensændring som følge af forslaget i nr. 2.
 Til nr. 9.
 Det foreslås, at boligministeren umiddelbart efter udløbet af den  

 forlængede forsøgsperiode foretager en evaluering af ordningen.
 Til § 2 Til nr. 1.
 Efter den nugældende formulering af realkreditlovens § 39, stk. 7, kan der  

 til de ejendomme, som er omfattet af statsgarantilovens § 1 a, stk. 1, ydes  

 lån udover lånegrænsen mod statsgaranti, idet der om garantien henvises til  

 statsgarantilovens § 1 a, stk. 5.
 Med den foreslåede ændring af statsgarantiloven, jf. ændringsforslagets §  

 1, ændres lovens titel.
 Den foreslåede ændring sker med henblik på at sikre, at der kan ydes lån  

 ud over lånerammen til ejendomme, der har modtaget tilsagn om statsgaranti  

 såvel før (til og med finansåret 1996) som efter den foreslåede ændring af  

 lov om statsgaranti til lån til skoler og forsøgsbyggeri m.v. (finansårene  

 1997-98).
Skriftlig fremsættelse Boligministeren (Ole Løvig Simonsen):
 Jeg tillader mig herved for Folketinget at fremsætte:
 Forslag til lov om ændring af lov om statsgaranti til lån til skoler  

 og forsøgsbyggeri m.v. og realkreditloven.
(Lovforslag nr.
L 173).
Ved lov nr. 1073 af 22. december 1993 om statsgaranti til lån til skoler  

 og forsøgsbyggeri m.v. blev der givet adgang til, at boligministeren i en  

 treårig periode (1994-96) kunne meddele tilsagn om statsgaranti inden for  

 årlige rammer på hver 25 mill. kr. for henholdsvis lån til skoler og lån til  

 forsøgsbyggeri, dvs. en samlet ramme på ialt 150 mill. kr.
Efter lovens § 5,  

 stk. 2, skal forslag til revision af loven fremsættes for Folketinget i  

 folketingsåret 1996-97.
 På grund af vanskeligheder med at opnå realkreditlån forbedredes  

 forsøgsordningen ved en lovændring, der reelt først trådte i kraft ved  

 årsskiftet 1995-96, dvs. at ordningen i praksis kun har fungeret et år i den  

 nuværende form.
 På baggrund af forsøgsordningens korte reelle levetid og på baggrund af  

 den begrænsede efterspørgsel, der hidtil har været, foreslås ordningen  

 forlænget i to år, og samtidig nedsættes de årlige rammer til 15 mill. kr. i  

 hvert af årene 1997 og 1998.
 Forsøgsordningen med statsgaranti til lån til skoler foreslås i  

 overensstemmelse med Undervisningsministeriet ikke videreført, idet der i  

 Undervisningsministeriets regi er oprettet en egentlig statslåneordning, som  

 er mere attraktiv end forsøgsordningen.
 Den foreslåede ændring af realkreditloven sker med henblik på at sikre, at  

 der kan ydes lån ud over lånerammen til ejendomme, der har modtaget tilsagn  

 om statsgaranti såvel før, d.v.s. til og med finansåret 1996, som efter den  

 foreslåede ændring af lov om statsgaranti til lån til skoler og  

 forsøgsbyggeri m.v., d.v.s. finansårene 1997-98.
Forslaget skønnes ikke at have administrative eller erhvervsøkonomiske  

 konsekvenser.
Med hensyn til de miljømæssige konsekvenser, forventes  

 lovforslaget at bidrage til at minimere ressourceanvendelsen såvel som  

 affaldsmængderne.
Garantiordningen vil blive administreret i overensstemmelse  

 med de minimis-reglerne og vil derfor ikke skulle notificeres til  

 Kommissionen.
 Idet jeg iøvrigt henviser til lovforslaget og de bemærkninger, der  

 ledsager det, skal jeg anbefale forslaget til Tingets velvillige behandling.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om statsgaranti til lån til skoler og forsøgsbyggeri  

 m.v., jf. lovbekendtgørelse nr. 723 af 4. september 1995, foretages følgende  

 ændringer:
 1. Lovens titel ændres til: »Lov om statsgaranti til  

 lån til forsøgsbyggeri«.
 Lov om statsgaranti til lån til skoler og forsøgsbyggeri m.v.
 2. § 1 ophæves.
 § 1. Boligministeren kan yde statsgaranti inden for en ramme på  

 indtil 25 mio. kr. årligt til lån, der optages til dækning af de  

 dokumenterede udgifter inklusive låneomkostninger og eventuelt kurstab til  

 opførelse af nybyggeri, om- og tilbygning samt renovering af skoler.
Stk. 2. Garantien omfatter lån ydet i medfør af realkreditlovens §  

 37 og tilsvarende realkreditlignende lån efter boligministerens nærmere  

 bestemmelse ydet af et pengeinstitut.
Nettoprovenuet af lån, hvortil der ydes  

 statsgaranti, må ikke overstige de i stk. 1 nævnte udgifter.
Garantien ydes  

 på den del af lånet, der har pantesikkerhed mellem 40 pct. og 80 pct. af  

 ejendommens værdi på tidspunktet for låneoptagelsen.
 Stk. 3. Garantien dækker långivers tab på den garanterede del af  

 lånet med 80 pct. af forholdet mellem den aktuelle nominelle restgæld på den  

 garanterede del af lånet og hovedstolen på den garanterede del af lånet med  

 fradrag af 40 pct. af forholdet mellem det konstaterede tab på det  

 garanterede lån og hovedstolen på den garanterede del af lånet, jf. dog stk.  

 4.
 Stk. 4. Er der tinglyst flere lån, beregnes garantien efter stk. 3  

 for hvert enkelt lån, således at der til den aktuelle nominelle garanterede  

 restgæld på lånet tillægges den aktuelle nominelle garanterede restgæld på  

 foranstående lån, mens der til den garanterede del af hovedstolen tillægges  

 den garanterede del af hovedstolen på øvrige lån.
 Stk. 5. Forfaldne, ikkebetalte terminsydelser på de nævnte lån  

 dækkes med samme procentsats, som er beregnet efter stk. 3 og 4 for  

 konstaterede tab.
 Stk. 6. Garantiordningen administreres af Kongeriget Danmarks  

 Hypotekbank og Finansforvaltning, der afgiver garantierklæringen over for det  

 långivende institut.
 Stk. 7. Boligministeren fastsætter nærmere regler om de i stk. 1-6  

 nævnte forhold, herunder om, hvilke skoler der er omfattet af ordningen samt  

 om udformning af garantierklæring m.v.
 3. I § 1 a, stk. 1, indsættes efter: »boligministeren  

 kan«: »i finansårene 1997 og 1998«.
 4. I § 1 a, stk. 1, ændres »jf. stk. 3« til:  

 »jf. stk. 2«, og »25 mill. kr.« ændres til: »15  

 mill. kr.«.
 5. § 1 a, stk. 2, ophæves.
 Stk. 3-7 bliver herefter stk. 2-6.
 6. I § 1 a, stk. 5, der bliver stk. 4, ændres  

 »stk. 4, 2. pkt.« til: »stk. 3, 2. pkt.«.
 7. I § 1 a, stk. 7, der bliver stk. 6, ændres  

 »stk. 1-6« til: »stk. 1-5« og »stk. 3« ændres  

 til: »stk. 2«.
§ 1 a.
Boligministeren kan yde statsgaranti til forsøgsbyggeri,  

 jf. stk. 3, inden for en ramme på indtil 25 mio. kr. årligt til realkreditlån  

 eller tilsvarende realkreditlignende lån efter boligministerens nærmere  

 bestemmelse ydet af et pengeinstitut, der optages til dækning af 80 pct. af  

 forskellen mellem ejendommens værdi på tidspunktet for låne-optagelsen og de  

 dokumenterede udgifter inklusive låneomkostninger og eventuelt kurstab til  

 opførelse af følgende nybyggeri til helårsbrug:
1) Ejerboliger, 2) private udlejningsejendomme, 3) private andelsboliger, hvortil der ikke er meddelt eller meddeles  

 tilsagn efter lov om boligbyggeri, eller 4) private andelsboliger, hvortil kommunalbestyrelsen meddeler tilsagn  

 efter § 63 i lov om boligbyggeri.
Statsgarantien træder i stedet for den i §  

 64, stk. 1, i lov om boligbyggeri omhandlede kommunale garanti.
 Stk. 2. I det omfang garantirammen i 1995 ikke udnyttes fuldt ud,  

 forhøjes garantirammen i 1996 tilsvarende.
Stk. 3. Garantien for det i stk. 1 nævnte lån kan ikke dække mere  

 end 15 pct. af de dokumenterede udgifter til opførelse af nybyggeri inklusive  

 låneomkostninger og eventuelt kurstab.
Det er en betingelse for at yde  

 garanti efter stk. 1, at projektet forinden er godkendt af boligministeren  

 som indeholdende forsøg i væsentligt omfang med nye eller ændrede  

 byggemetoder, bygningsudformning og drifts- og vedligeholdelsesmetoder,  

 herunder forsøg med økologiske løsninger.
Stk. 4. Nettoprovenuet af den samlede belåning inklusive det  

 statsgaranterede lån må højst udgøre 80 pct. af de dokumenterede udgifter til  

 opførelse af nybyggeri inklusive låneomkostninger og eventuelt kurstab.
Det  

 er en betingelse for garantistillelsen, at lånet er ydet mod pant i den faste  

 ejendom, jf. realkreditlovens § 1, med oprykkende panteret efter foranstående  

 lån, og at lånet, som er omfattet af garantien, har samme løbetid og afdrages  

 på samme måde som foranstående lån.
Stk. 5. Garantien dækker långivers tab på det statsgaranterede lån  

 samt eventuelt forfaldne terminsydelser, jf. stk. 1 og stk. 4, 2. pkt., med  

 100 pct.
Garantien dækker til enhver tid fuldt ud en andel af den samlede  

 aktuelle restgæld på garanterede og foranstående ugaranterede lån, som svarer  

 til den andel, det garanterede låns hovedstol udgør af den samlede hovedstol  

 for det garanterede og de foranstående ugaranterede lån.
Der kan ikke optages  

 nye lån med prioritet forud for det garanterede lån, så længe garantien  

 løber.
 Stk. 6. Garantiordningen administeres af Kongeriget Danmarks  

 Hypotekbank og Finansforvaltning, der afgiver garantierklæringen over for det  

 långivende institut.
 Stk. 7. Boligministeren fastsætter nærmere regler om de i stk. 1-6  

 nævnte forhold, herunder om, hvilket byggeri der kan betragtes som  

 forsøgsbyggeri, jf. stk. 3, samt om udformningen af garantierklæring m.v.
 8. I § 2, stk. 1, ændres »efter § 1 og § 1 a,»  

 til: »efter § 1 a«.
 § 2. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en efter § 1 og § 1a, ydet garanti ved indeholdelse i løn m.v.  

 efter reglerne for inddrivelse af personlige skatter i kildeskatteloven.
 9. I § 5, stk. 2, ændres »1996-97« til:  

 »1998-99«.
 § 5. Loven træder i kraft dagen efter bekendtgørelsen i  

 Lovtidende.
 Stk. 2. Boligministeren fremsætter forslag til revision af loven  

 senest i folketingsåret 1996-97.
 § 2 I realkreditloven, jf. lovbekendtgørelse nr. 924 af 23.  

 oktober 1996, som ændret ved § 17 i lov nr. 1048 af 11. december 1996,  

 foretages følgende ændring:
 1. § 39, stk. 7, affattes således:
» Stk. 7. Til de ejendomme, der er nævnt i § 1 a, stk. 1, i  

 lov om statsgaranti til lån til forsøgsbyggeri, jf. lovbekendtgørelse nr. 723  

 af 4. september 1995 med senere ændringer, kan der ydes lån ud over  

 lånegrænsen for den pågældende ejendom, mod statsgaranti efter den nævnte  

 lov.« Stk. 7. Til de i § 1 a, stk. 1, i lov om statsgaranti til lån til  

 skoler og forsøgsbyggeri m.v. nævnte ejendomme kan lån ydes ud over  

 lånegrænsen for den pågældende ejendom mod statsgaranti, jf. § 1 a, stk. 5, i  

 ovennævnte lov.
