MT. nr. 6-86 I medfør af § 6 og § 12, stk. 2, i lov om mærkning og skiltning med pris  

 m.v., jf. lovbekendtgørelse nr. 122 af 11. marts 1986, bestemmes:
§ 1 På ethvert salgssted for motorbrændstof skal alle autobenzin- og  

 autodieselpumper være forsynet med tydelig og let læselig oplysning om  

 nettosalgsprisen inklusive moms og andre afgifter pr. liter af de udbudte  

 typer og kvaliteter af autobenzin og autodiesel.
Stk. 2.  For autobenzin skal udover prisen angives  

 oktantal.
Hvis benzinen er blyfri, skal dette fremgå.
§ 2 På salgssteder med et årssalg på mere end 250 kubikmeter autobenzin og  

 -diesel skal desuden forefindes skilte, der er anbragt og udformet på en  

 sådan måde, at de er let læselige for forbikørende.
 Stk. 2.  Skiltene skal indeholde følgende oplysninger:
Stk. 3.  Det er tilladt at supplere skiltningen med  

 oplysning om nettosalgsprisen for autogas.
Herudover må der ikke være andre  

 prisoplysninger end de i stk. 2 nævnte.
 Stk. 4.  Såfremt salgsstedet er betjent eller alene har  

 automatsalg, skal dette fremgå af skiltningen.
§ 3 Salgssteder, som har lavere årssalg end angivet i § 2, stk. 1, og som  

 ønsker at anvende prisskiltning over for forbikørende, skal iagttage reglerne  

 i § 2.
§ 4 Overtrædelse af bestemmelserne i §§ 1-3 straffes med bøde.
§ 5 Bekendtgørelsen træder i kraft den 1. marts 1987, og samtidig ophæves  

 Monopoltilsynets bekendtgørelse nr. 28-77 af 18. oktober 1977 om  

 prisskiltning for autobenzin.
 MONOPOLTILSYNET, DEN 12. NOVEMBER 1986.
