Nævnet har inddraget stationens sendetilladelse til lokal  

 fjernsynsvirksomhed med den begrundelse at stationen ikke har overholdt de  

 gældende reklameregler i forbindelse med en forbrugeroplysningsudsendelse.  

 Udvalget er enig med nævnet i, at udsendelsen klart har overskredet grænserne  

 for det tilladelige.
I betragtning af, at de tidligere sager mod tv-stationen  

 ikke har vedrørt forbrugeroplysningsudsendelser, som den her behandlede, og  

 at der i det hele taget ikke tidligere har været afgjort sager af denne  

 karakter, finder udvalget, at sagen bør afgøres med en advarsel.
På sine møder den 8. oktober og 12. november 1991 har Udvalget vedr.
Lokal  

 Radio og TV behandlet en klage af 13. juni 1991 med efterfølgende kommentarer  

 i brev af 12. juli 1991 fra TV-Odense a.m.b.a., Odense.
Afgørelsen er truffet  

 af Odense Radio- og TV-nævn og meddelt i brev af 6. juni 1991. Ved afgørelsen  

 blev sendetilladelsen inddraget midlertidigt i 7 dage.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I sit brev af 6. juni 1991 begrunder nævnet afgørelsen med, at stationen  

 ikke har overholdt de gældende regler om reklamers omfang, placering og  

 identifikation i forbindelse med udsendelsen med titlen: »Personligt  

 Velvære«.
Det er nævnets opfattelse, at der i den pågældende udsendelse  

 forekommer anbefalinger af og henvisninger til varer og virksomheder i  

 kommercielt øjemed.
Nævnet har ved sin bedømmelse af sagen lagt vægt på, at den pågældende  

 udsendelse - som varer ca. 2 timer - udelukkende handler om et produkt, og at  

 udsendelsens navn er identisk med navnet på det firma, som sælger det  

 pågældende produkt.
Der gives endvidere adskillige gange i udsendelsen -  

 bl.a. ved hjælp af skilte - oplysninger om firmaets adresse og telefonnummer,  

 ligesom der gives udførlige oplysninger om produktets pris og om  

 finansieringsmulighederne, hvis der ikke betales kontant.
Det oplyses  

 tillige, at der i forbindelse med udsendelsen gives rabat.
Endelig forekommer  

 der flere gange i udsendelsen direkte anprisninger af produktet og  

 opfordringer til at kontakte firmaet.
Disse anprisninger gives ikke kun af  

 seere, der ringer ind, men også af studieværten og af repræsentanter for  

 firmaet.
I TV-Odenses udtalelse af 12. juli 1991 anføres, at programmet var et  

 direkte (live) seer-spørgeprogram med et panel af eksperter og patienter i  

 studiet, ledet af en programvært fra TV-Odense.
Det oplyses endvidere, at  

 programmets titel var et ganske almindeligt udtryk fra det danske  

 hverdagsprog, som skulle oplyse seerne om, at man fra TV-Odenses side ønskede  

 at gøre noget for seernes personlige velvære, og at seerne kunne ringe til  

 studiet, såfremt de havde diverse skavanker, f.eks. ondt i ryggen, hovedpine,  

 muskelsmerter osv.
TV-Odense fremhæver desuden, at programværten i et møde  

 med paneldeltagerne før udsendelsen havde meddelt, at det ikke er lovligt at  

 reklamere for enkelte produkter i udsendelsen.
TV-Odense mener, at dette i  

 det store og hele blev overholdt, dog blev prisen på et elektroterapi-apparat  

 nævnt på en forespørgsel fra en seer.
Endvidere oplyser TV-Odense: at hele  

 udsendelsen er opbygget på at være en ren seerservice: at der på intet  

 tidspunkt er anprisning: at det eneste som seerne tilbydes er en gratis  

 behandling på en klinik i Odense: at hvad derefter i klinikkens kontakt med  

 seerne måtte ske omkring salg osv. var TV-Odense fuldkomment uvedkommende på  

 enhver måde: og at, TV-Odense ikke modtog betaling for udsendelsen.
 I nævnets udtalelse af 15. august 1991 vedlagt registreringsbånd oplyses  

 yderligere, at TV-Odense tidligere har modtaget advarsler for overtrædelser  

 af reklamereglerne, og at det samtidig er blevet tilkendegivet over for  

 TV-Odense, at nævnet i tilfælde af yderligere overtrædelser af  

 reklamereglerne ville inddrage stationens sendetilladelse midlertidigt eller  

 endeligt.
I stationens kommentar af 7. november 1991 bemærker stationen, at  

 drøftelser af reklamereglerne den 27. februar 1991 mellem nævnet og 3 lokale  

 sendetilladelsesindehavere førte til at konceptet fra »Lykkehjulet«  

 blev godkendt som rammen for reklameudsendelser.
Stationen er af den  

 opfattelse, at den omhandlede udsendelse falder inden for rammen af denne  

 aftale.
Nævnet har heroverfor oplyst, at det af klageren omtalte møde specifikt  

 drejede sig om bingo-udsendelser, og at der således ikke foreligger nogen  

 generel rammeaftale for reklameudsendelser.
Såvel den foreliggende afgørelse  

 som tidligere beslutninger om at give advarsler til stationen for  

 overtrædelse af reklamereglerne er truffet på baggrund af konkrete  

 vurderinger af de pågældende indslags karakter.
Udvalget vedr.
Lokal Radio og TV skal herefter udtale:
 Udvalget har gjort sig bekendt med indholdet af registreringsbåndet og er  

 herefter enig med nævnet i, at udsendelsen, ved med skiltning at henvise til  

 leverandøren, ved hyppigheden af den mundtlige henvisning til leverandøren,  

 og ved at videregive oplysningen om at der gives rabat, klart har overskredet  

 grænserne for det tilladelige.
 I betragtning af, at de tidligere sager mod klageren ikke har vedrørt  

 forbrugeroplysningsudsendelser som den her behandlede, og at der i det hele  

 taget ikke tidligere har været afgjort sager af denne karakter, finder  

 udvalget, at sagen bør afgøres med en advarsel.
 Udvalget træffer derfor følgende afgørelse:
 Den af nævnet trufne afgørelse om midlertidig inddragelse af  

 sendetilladelsen ændres, således at klageren i stedet tildeles en advarsel.
Ingen .
