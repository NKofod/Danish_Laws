Om ændring af ejendomshandler, hvor  

 betingelserne for skattefritagelseefter § 11, 2. pkt., i  

 ejendomsavancebeskatningsloven ikke er opfyldt Skatterådet tiltrådte den 16. maj 2006, at  

 praksis vedrørende ekspropriationssager, der er omfattet af  

 skattefritagelsesbestemmelsen  

 i § 11, 2. pkt., i ejendomsavancebeskatningsloven blev præciseret.
 Foranlediget heraf udsendte SKAT den 29. juni  

 2006 en meddelelse om praksis, der blev offentliggjort som  


  

 SKM2006.438.SKAT  


.
 Skatterådet har på efterfølgende møder fået  

 forelagt et antal sager med anmodning om bindende svar, hvor der var indgået  

 en  

 endelig eller en betinget frivillig aftale om overdragelse af fast ejendom  

 mellem den pågældende ejer og en kommune.
 I nogle af de omtalte sager var der hjemmel i  

 planlovens § 47, stk. 1, til, at kommunalbestyrelsen kunne ekspropriere den  

 pågældende ejendom på aftaletidspunktet.
 Derimod forelå der ikke på aftaletidspunktet i  

 disse sager en beslutning fra de respektive kommunalbestyrelser om, at de  

 pågældende ejendomme skulle eksproprieres, hvis ejerne ikke indgik frivillig  

 aftale med de respektive kommuner om overdragelse af ejendommene.
 I nogle af de omtalte sager fremgik det af  

 overdragelsesdokumenterne, at den planlagte eller gennemførte handel var sket  

 ved frivillig aftale men på "ekspropriationslignende vilkår",  

 hvilket  

 skulle betyde, at fortjenesten ved overdragelsen var skattefri for sælger.
 Det var imidlertid Skatterådets opfattelse, at  

 sådanne tilkendegivelser ikke i sig selv er tilstrækkelig dokumentation til  

 at  

 godtgøre, at en frivillig overdragelse træder i stedet for en planlagt  

 ekspropriation.  

 Tilkendegivelsen kunne ikke anses som et udtryk for kommunalbestyrelsens  

 vilje  

 til at ekspropriere ejendommen, hvis den frivillige handel ikke blev  

 gennemført.
I andre af de sager, som Skatterådet har fået  

 forelagt, var der ikke på aftaletidspunktet formel hjemmel til at  

 ekspropriere  

 ejendommen, idet f.eks. lokalplanen, som var angivet som  

 ekspropriationsgrundlag,  

 først blev offentliggjort efter, at aften var indgået.
Det betød derfor, at  

 den  

 hjemmel, der var i planlovens § 47, stk. 1, ikke kunne anvendes som grundlag  

 for en ekspropriation af ejendommen på aftaletidspunktet.
 Skatterådet fandt derfor i de oven nævnte sager,  

 at fortjenesten ved handlerne var skattepligtig, da betingelserne for  

 skattefritagelse efter § 11, 2. pkt., i ejendomsavancebeskatningsloven ikke  

 var  

 opfyldt.
 Med udgangspunkt i den nævnte type sager finder  

 Skatterådet, at der er behov for at præcisere, at der er mulighed for at  

 annullere en handel under henvisning til, at handlen er indgået under  

 bristede  

 forudsætninger.
 Som eksempel herpå kan nævnes, at parterne i en  

 salgsaftale kan have anført, at handlen er indgået på   

 "ekspropriationslignende vilkår". Parterne kan som følge af denne  

 betingelse have forudsat, at handlen kun effektiviseres, hvis betingelsen  

 godkendes, og fortjenesten ved overdragelsen som følge heraf er skattefri.
 Imidlertid er betingelserne for at handle i en  

 ekspropriationssituation ikke opfyldt her, og fortjeneste i sådanne  

 situationer  

 er derfor som udgangspunkt skattepligtig for sælger.
 Hvis et sådant skatteforbehold opfylder  

 betingelserne i skatteforvaltningslovens § 28, vil beskatningen bortfalde,  

 såfremt  

 overdragelsesaftalen bliver annulleret.
 Efter § 28 er et skatteforbeholds gyldighed dog  

 betinget af, at forbeholdet er klart, skriftligt og oplyst over for SKAT  

 senest  

 samtidig med, at SKAT oplyses om dispositionens øvrige indhold.
 Selvom der ikke i selve salgsaftalen er taget  

 forbehold om, at fortjenesten skal være skattefri, jf. eksemplet ovenfor, kan  

 det alligevel forekomme, at dispositionen utvivlsomt har haft utilsigtede  

 skattemæssige virkninger, der ikke er uvæsentlige.
 Det kan f.eks. være tilfældet, hvor forløbet har  

 været således, at det kan dokumenteres, at sælgeren lagde til grund, at  

 fortjenesten ville være skattefri.
Hvis betingelserne i skatteforvaltningslovens §  

 29 er opfyldt, vil der være mulighed for at give adgang til omgørelse, dvs.  

 at  

 beskatningen bortfalder, hvis ejendommen tilbageoverdrages til den  

 oprindelige  

 sælger.
Det bemærkes, at både sælger og køber skal tiltræde en anmodning om  

 omgørelse.
