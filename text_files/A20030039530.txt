 Lov om ændring af lov om registreringsafgift af  

  

 motorkøretøjer m.v.
(Nedsættelse af registreringsafgiften ved ekstraordinære  

 prisstigninger på personbiler) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om registreringsafgift af motorkøretøjer m.v.,  

 jf. lovbekendtgørelse nr. 977 af 2. december 2002, som ændret ved § 1 i  

 lov nr. 154 af 12. marts 2003, foretages følgende ændringer:
 1.  

  

 I  

  

 § 4  

  

 indsættes som  

  

 stk. 15  

  

 og  

  

 16:
»Stk. 15.  

  

 For hver  

 kalendermåned fastsættes en korrektion af de afgiftssatser, der er fastsat i  

 stk.1, nr. 2, stk. 6, nr. 2, stk. 9 og stk. 13, nr. 2.  

 Kalendermånedens korrektion beregnes på grundlag af afvigelsen mellem  

 prisudviklingen for personbiler og prisudviklingen under ét.
Prisudviklingen  

 måles ved det indeks for nettopriser, der offentliggøres af Danmarks  

 Statistik.  

 Prisudviklingen for personbiler måles i procent ved ændringen i  

 nettoprisindekset for personbiler måned for måned.
Prisudviklingen under ét  

 måles som den gennemsnitlige procentvise ændring måned for måned i det  

 samlede  

 nettoprisindeks de seneste 12 måneder.
Prisafvigelsen beregnes herefter som  

 forskellen mellem prisudviklingen for personbiler og prisudviklingen under  

 ét.  

 Den samlede prisafvigelse er summen af prisafvigelserne siden marts 2003 og  

 beregnes med 2 decimaler.
Korrektionen udgør det dobbelte af den samlede  

 prisafvigelse 2 måneder tidligere.
Positiv korrektion fradrages i  

 afgiftssatserne.
Der bortses fra negativ korrektion.
Stk. 16.  

  

 De efter  

 stk. 15 beregnede korrektioner af afgiftssatserne har virkning for  

 personbiler, der afgiftsberigtiges i den kalendermåned, for hvilken  

 korrektionen er beregnet.« 2.  

  

 I  

  

 § 27, stk. 1, nr. 4,  

  

 ændres  

 »§ 5, stk. 1, 10 og 12« til: »§ 5, stk. 1-10 og 12«.
§ 2 Loven træder i kraft den 1. juni 2003.
Givet på Christiansborg Slot, den 28. maj  

 2003 Under Vor Kongelige Hånd og Segl MARGRETHE R.
