Nr BSF 115 Forslag til folketingsbeslutning om ændring af lov om Klagenævnet for  

 Udbud Fremsat af Jens Løgstrup Madsen (V) Pernille Sams (KF) den 3. maj 1995 Folketinget opfordrer regeringen til at fremsætte lovforslag om en ændring af lov om Klagenævnet for Udbud med henblik på at sikre, at klagenævnet af egen drift kan rejse sager om overtrædelser af EU's udbudsregler.
Bemærkninger til forslaget I rapportudkastet fra Erhvervsministeriets arbejdsgruppe  

 »Offentlig/privat - lige konkurrence« påpeges det, at erfaringerne  

 fra klagenævnets virksomhed tyder på, at nogle virksomheder afholder sig fra  

 at klage til klagenævnet, idet de er bange for at blive  

 »sortlistet«.
Denne formodning har vist sig velbegrundet.
En række aflysninger af udbud  

 af edb-teknologi i amterne har vist sig at være på kant med EU's  

 udbudsdirektiver.
Tilbudsgiverne ville i en række tilfælde kunne klage over  

 »udbud på skrømt« eller favorisering af nationale virksomheder med  

 dominerende markedsandele.
Alligevel afstår tilbudsgiverne fra at klage.
Det er i almen interesse, at overtrædelser af EU's udbudsdirektiver  

 straffes.
Ellers risikerer de udbydende myndigheder en situation, hvor  

 tilbudsgivere afholder sig fra at byde på grund af sandsynligheden for at  

 blive vraget på forhånd.
Dermed risikerer det danske marked at blive præget  

 af manglende konkurrence og dermed højere priser, lavere investeringer m.m.
