 Vedlagt fremsendes supplement til den med skrivelse af 13. december 1985  

 udsendte orientering til kriminalforsorgens personale om AIDS.
 Man skal anmode om, at supplementet bekendtgøres for personalet på  

 hensigtsmæssig måde.
 E.B.
Erik Bang Kriminalforsorgens anstalter, afdelinger, pensioner samt  

 arrestinspektørerne.
Bilag I tilslutning til den med direktoratets skrivelse af 13. december 1985  

 udsendte orientering til kriminalforsorgens personale om AIDS fastsættes  

 følgende supplerende regler efter forhandling med sundhedsstyrelsen samt i  

 den under direktoratet for kriminalforsorgen nedsatte arbejdsgruppe  

 vedrørende AIDS:
Ad vejledningens punkt 8C.
Forholdsregler ved uheld og punkt 11.  

 Anmeldelse af arbejdsulykker:
Med henblik på tilvejebringelse af det bedst mulige grundlag for  

 vurderingen af tilfældet som en eventuel arbejdsskade skal der ved alle  

 uheld, der indebærer øget smitterisiko for personalet, snarest efter det  

 stedfundne uheld udtages en blodprøve af den ansatte.
Prøven følges op med  

 nye undersøgelser for konstatering af antistoffer 1 1/2, 3, 6 og 12 måneder  

 efter uheldet.
 Der skal endvidere snarest efter uheldet søges udtaget en blodprøve af den  

 implicerede indsatte med henblik på at konstatere, om denne er smittebærer.
I forbindelse med stedfundne uheld, der indebærer en øget smitterisiko,  

 skal der udfærdiges rapport om, hvorledes der er forholdt som følge af  

 uheldet.
Ved uheld i forbindelse med magtanvendelse skal sådanne oplysninger  

 fremgå af magtanvendelsesrapporten, respektive rapporten om anbringelse i  

 sikringscelle eller anvendelse af håndjern.
