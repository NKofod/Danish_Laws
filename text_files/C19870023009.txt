 I medfør af lov nr. 217 af 16. maj 1984 om social pension, jf.  

 bekendtgørelse af lov om social pension nr. 624 af 28. september 1987 og  

 Socialministeriets bekendtgørelse af 23. december 1987 fastsættes:
I.
Ansøgning og sagsbehandling § 1.  Ansøgning anses for indgivet den dato, hvor den  

 modtages i kommunen.
 Stk. 2.  Når det sociale udvalg rejser sag om  

 førtidspension for en person, der ikke selv har ønsket at søge, anses  

 pensionen for søgt den dato, hvor udvalget træffer beslutning herom.
 Stk. 3.  Når det sociale udvalg genoptager en sag til  

 kontrol efter kendelse fra revaliderings- og pensionsnævnet, anses  

 kontrolsagen for rejst den dato, der er fastsat i kendelsen.
 Stk. 4.  Når det sociale udvalg iøvrigt tager en sag op  

 til kontrol, anses sagen for rejst den dato, hvor udvalget træffer beslutning  

 herom.
 Stk. 5.  Når ansøgning om førtidspension eller  

 invaliditetsydelse er modtaget i kommunen, eller udvalget har truffet  

 beslutning om at rejse sag, skal ansøgeren have meddelelse om datoen herfor.
 § 2.  For personer, der modtager pension efter de  

 færøske bestemmelser om folke-, invalide- og enkepension, men som ved  

 flytning til Danmark ikke overgår til pension efter Sikringsstyrelsens  

 bekendtgørelse af 23. december 1987 om ansøgning og udbetaling mv. af social  

 pension, skal det sociale udvalg undersøge mulighederne for pension og om  

 fornødent rejse sag herom.
 § 3.  Ved ansøgning om folkepension skal det sociale  

 udvalg udlevere skemaer til brug ved ansøgningen.
 Stk. 2.  Ved ansøgning om førtidspension og  

 invaliditetsydelse skal det sociale udvalg anvende det skema, der er  

 udarbejdet af Kommunernes Landsforening i samarbejde med Amtsrådsforeningen  

 og Sikringsstyrelsen.
 § 4.  Det sociale udvalg skal til personer der ikke  

 allerede har ret til pension, udsende meddelelse om retten til folkepension i  

 rimelig tid, inden den pågældende fylder 67 og 70 år.
 § 5.  Det sociale udvalg har pligt til at undersøge,  

 om der i stedet for førtidspension kan være ret til andre former for hjælp  

 eller bistand.
 Stk. 2.  Det sociale udvalg skal behandle pensionssagen,  

 hvis ansøgeren kræver det, selv om der er mulighed for anden form for hjælp  

 eller bistand.
 § 6.  Det sociale udvalg skal indhente alle  

 oplysninger, der har betydning for sagens afgørelse.
Stk. 2.  Det sociale udvalg kan pålægge offentlige  

 myndigheder at give oplysninger og dokumentation, som anses for nødvendig for  

 sagsbehandlingen.
Udskrifter mv. kan kræves uden betaling.
§ 7.  I sager om førtidspension og invaliditetsydelse  

 skal det sociale udvalg i almindelighed indhente oplysning om tidligere  

 pensionssag, arbejdsskade, familieforhold, uddannelse, erhvervsforløb, forsøg  

 på revalidering, indkomst- og formueforhold i de seneste 3 år samt aktuelt og  

 fremtidigt forsørgelsesgrundlag mv.
Endvidere indhentes nødvendige lægelige  

 oplysninger.
 Stk. 2.  Når det sociale udvalg indhenter oplysninger,  

 som amtskommunen skal betale efter pensionslovens § 25, skal det ske efter  

 retningslinier, der aftales mellem amtskommunen og udvalget.
§ 8.  Det sociale udvalg skal sørge for, at der er  

 mulighed for at benytte lægelig sagkundskab ved behandling af sager om  

 førtidspension og invaliditetsydelse.
Tilrettelæggelsen af lægebistanden må  

 tilpasses de stedlige forhold.
 § 9.  Det sociale udvalg og amtskommunens socialcenter  

 skal samarbejde om behandling af sager om førtidspension og  

 invaliditetsydelse for i videst muligt omfang at sikre sagernes oplysning.
 § 10.  Når der er indgivet ansøgning, skal det sociale  

 udvalg forelægge sagen for revaliderings- og pensionsnævnet, medmindre  

 ansøgeren har tilbagekaldt ansøgningen.
 Stk. 2.  Hvis betingelserne om indfødsret og bopæl ikke  

 er opfyldt, skal sagen kun forelægges, når nævnets afgørelse har betydning  

 for ansøgerens ret til dagpenge.
§ 11.  Det sociale udvalg skal foretage en samlet  

 social/erhvervsmæssig og helbredsmæssig vurdering.
På det grundlag afgiver  

 udvalget indstilling til revaliderings- og pensionsnævnet om pensionsform  

 eller afslag.
Indstillingen skal udførligt begrundes.
 Stk. 2.  Udvalget skal underrette ansøgeren om  

 indstillingen og begrundelsen herfor.
 § 12.  Når en ansøger om førtidspension er medlem af  

 en arbejdsløshedskasse, skal det sociale udvalg underrette Direktoratet for  

 arbejdsløshedsforsikringen både ved ansøgningen og ved afgørelsen.
Stk. 2.  Det sociale udvalg skal underrette den  

 myndighed, der administrerer en tjenestemandspension eller en  

 tjenestemandspensionslignende ydelse, hvis Stk. 3.  Underretning efter stk. 2 skal ske ved senere  

 ændringer i den udbetalte pension.
Med virkning fra 1. januar 1989 skal der  

 kun foretages underretning for personer, der selv får udbetalt højeste  

 førtidspension eller folkepension.
 § 13.  Hjælp til rejseudgifter, der betales af  

 amtskommunen efter pensionslovens § 25, beregnes efter de retningslinier, der  

 er fastsat i § 46 i Socialministeriets bekendtgørelse nr. 862 af 11. december  

 1986 om ydelse af hjælpemidler efter bistandslovens § 58.
 § 14.  Socialcentret skal yde det sociale udvalg  

 bistand i pensionssager.
 Stk. 2.  Socialcentret påser, at sager om førtidspension  

 og invaliditetsydelse er tilstrækkeligt oplyst og forelægger dem for  

 revaliderings- og pensionsnævnet.
 Stk. 3.  §§ 6, 7 og 8 gælder tilsvarende for  

 socialcentret.
II.
Udbetaling § 15.  Pension skal udbetales månedsvis forud, således  

 at den er til disposition for pensionisten senest den sidste bankdag i den  

 foregående måned.
Dispositionsdatoen skal meddeles til pensionisten og  

 pengeinstituttet.
 § 16.  Det sociale udvalg skal oplyse en ansøger om  

 førtidspension om retten til at få udbetalt forskud på pension.
 § 17.  Når en pensionist flytter til en anden kommune  

 her i landet, skal det sociale udvalg i fraflytningskommunen sende sagens  

 akter til det sociale udvalg i den nye bopælskommune.
§ 18.  Ved flytning fra Danmark til Færøerne skal det  

 sociale udvalg sende sagens akter til Færøernes socialforvaltning.
Ved  

 flytning fra Færøerne til Danmark må det sociale udvalg indhente sagens akter  

 fra Færøernes socialforvaltning.
§ 19.  Ved flytning fra Danmark til Grønland skal det  

 sociale udvalg standse udbetalingen med udgangen af fraflytningsmåneden.
Det  

 sociale udvalg må henvise pågældende til eventuelt at søge pension på  

 Grønland.
§ 20.  Ved udbetaling af pension i udlandet skal det  

 sociale udvalg med regelmæssige mellemrum forlange en attest fra pensionisten  

 til bekræftelse af adressen og af at pågældende er i live.
Herudover skal det  

 sociale udvalg fx een gang årligt forlange en erklæring med oplysning om  

 pensionistens indtægts- og formueforhold samt om eventuel ægtefælleindtægt,  

 såfremt det har betydning for størrelsen af den udbetalte pension.
III.
Pensionsbeløb § 21.  Ved fastsættelse af pensionen anvendes de  

 regulerede beløb efter pensionslovens § 49, som Sikringsstyrelsen bekendtgør  

 inden 10. juni og 10. december.
Beløbene har gyldighed fra henholdsvis 1.  

 juli og 1. januar.
 Stk. 2.  Ægteskabs- og hustrutillæg reguleres efter  

 reglerne i pensionslovens § 49.
IV.
Udbetaling under ophold på institution § 22.  Når der er truffet bestemmelse som nævnt i  

 pensionslovens § 46, stk. 1, må det i samarbejde med den institution, hvor  

 personen er indlagt, konstateres, at indlæggelsen træder i stedet for  

 plejehjemsophold, jf.
Socialministeriets bekendtgørelse af 23. december 1987.  

 Samtidig må udvalget påse, at der ikke foreligger mere egnede muligheder for  

 ophold andetsteds.
§ 23.  Amtsrådet eller den myndighed, som amtsrådet  

 bemyndiger til det, skal underrette det sociale udvalg i patientens  

 bopælskommune, når betingelserne for inddragelse af pensionen efter  

 pensionslovens § 46, stk. 2 anses for opfyldt eller for at blive opfyldt  

 inden for en kortere tid.
Det gælder uanset om patienten har haft en samlet  

 indlæggelsestid som fastsat i loven.
Stk. 2.  Redegørelsen til det sociale udvalg skal i  

 nødvendigt omfang omfatte en beskrivelse af pensionistens fysiske og psykiske  

 funktioner samt en medicinsk og social vurdering af pensionistens muligheder  

 for at klare sig i eget hjem eller ved ophold andetsteds.
Endvidere skal  

 redegørelsen indeholde oplysninger om indlæggelsesperioder inden for det  

 sidste 11/2 år forud for indlæggelsen samt datoen for denne.
 Stk. 3.  Hvis det sociale udvalg anmoder om det, skal  

 amtsrådet eller den myndighed, som amtsrådet bemyndiger dertil, afgive en  

 redegørelse som nævnt i stk. 2, til udvalget.
 § 24.  Hvis en pensionist får ophold på en  

 institution, der er nævnt i pensionslovens § 46, stk. 4 og 5 eller er  

 anerkendt efter § 96 i lov om social bistand, og opholdet må påregnes at have  

 en varighed ud over måneden, der følger efter optagelsesmåneden, skal  

 institutionen underrette det sociale udvalg i pensionistens bopælskommune om  

 optagelsen.
 Stk. 2.  Hvis der er rimelig udsigt til, at pensionisten  

 vil kunne forlade institutionen inden for et tidsrum af omkring 3 måneder  

 efter optagelsen, skal underretningen til det sociale udvalg indeholde  

 oplysninger herom.
 § 25.  Når det sociale udvalg træffer afgørelse om  

 inddragelse eller nedsættelse af pension efter pensionslovens § 46, skal  

 udvalget vejlede pensionisten og dennes ægtefælle om mulighederne for hjælp,  

 herunder om muligheden for hjælp efter bistandsloven til den hjemmeboende  

 ægtefælle.
V.
Behandling af sager om pension, hvor der tillige er spørgsmål om ret  

 til pension fra et andet land § 26.  Administrationen af pensionsloven varetages af  

 chefen for Sikringsstyrelsen, når en pension Stk. 2.  Bestemmelsen i stk. 1 gælder ikke afgørelser om  

 personligt tillæg.
§ 27.  For personer, der er bosat i Danmark, skal  

 ansøgning om pension, som skal fastsættes efter de regler, der er nævnt i §  

 26, indgives til det sociale udvalg i bopælskommunen.
Det sociale udvalg skal  

 sende en kopi af ansøgningen til Sikringsstyrelsen, hvis det fremgår af  

 ansøgningen, at der kan være ret til pension fra et andet EF-land.
For  

 personer, der er bosat i udlandet, skal ansøgningen indgives til  

 pensionsmyndigheden i bopælslandet.
 Stk. 2.  Ansøgning om dansk pension gælder tillige som  

 ansøgning om den udenlandske pension, medmindre der er tale om pension fra de  

 nordiske lande eller Schweiz, eller der er ønsket udsættelse med den  

 udenlandske pension.
 § 28.  Behandlingen af sager om pension, der skal  

 samordnes efter de regler, der er nævnt i § 26, skal følge de regler, der har  

 været gældende hidtil, se 1) Sikringsstyrelsens vejledning om EF-reglerne om  

 social sikring af vandrende arbejdstagere m.v., 2) Sikringsstyrelsens  

 cirkulærer eller vejledninger om de tosidede konventioner om social sikring,  

 som Danmark har indgået, og 3) de vejledende bemærkninger til den nordiske  

 konvention om social tryghed.
VI.
Standsning af pension ved dødsfald § 29.  Retten til pension ophører med udgangen af den  

 måned, hvori pensionisten dør, jf. dog om ret til efterlevelsespension,  

 pensionslovens § 48 og § 3, stk. 6 og 7 i lov nr. 248 af 8. juni 1983 samt §  

 4, stk. 2 og 3 i lov nr. 249 af 8. juni 1983.
 § 30.  I tilfælde hvor pensionisten dør på et  

 tidspunkt, hvor næste måneds pension er udbetalt eller bogført på  

 pensionistens konto i et pengeinstitut, skal beløbet kræves tilbagebetalt  

 efter reglerne i stk. 2 og 3.
Stk. 2.  Hvis dødsfaldet er indtruffet inden  

 dispositionsdatoen, skal beløbet tilbageføres til kommunen, såfremt både  

 tilbagekaldelsen og den faktiske tilbageførsel kan ske inden  

 dispositionsdatoen.
Kan disse betingelser ikke opfyldes, eller kan beløbet  

 ikke tilbageføres, fordi de efterladte har hævet beløbet, må det sociale  

 udvalg anmelde kravet for skifteretten eller for de efterladte med krav om  

 tilbagebetaling.
 Stk. 3.  Hvis dødsfaldet er indtruffet på eller efter  

 dispositionsdatoen, eller pensionisten faktisk har disponeret over  

 pensionsbeløbet før dispositionsdatoen, må det sociale udvalg anmelde  

 tilbagebetalingskravet for skifteretten eller for arvingerne på lige fod med  

 andre kreditorer.
VII.
Regnskab, refusion, revision og statistik § 31.  Reglerne om refusion, regnskabsaflæggelse og  

 revision er uændrede.
Følgende forskrifter udstedt i henhold til de tidligere  

 love forbliver i kraft efter den 1. januar 1988, jf. § 39 i  

 Socialministeriets bekendtgørelse af 23. december 1987 om social pension:
 § 32.  Revaliderings- og pensionsnævnene skal til  

 Sikringsstyrelsen indsende statistikoplysninger om afgørelser i sager om:
 Stk. 2.  Oplysningerne skal afgives på særlige skemaer,  

 som udsendes af Sikringsstyrelsen.
Stk. 3.  Skemaerne skal sendes til Sikringsstyrelsen  

 samlet een gang om måneden omfattende alle afsluttede sager i den foregående  

 måned.
Afslutningsdatoen er dato for afsendelse af afgørelsen til ansøgeren.  

 Samtidig sendes oplysninger om antallet af indgåede nye sager om pension mv.  

 i afgørelsesmåneden.
Særlig fremsendelsesblanket til opgørelse heraf udsendes  

 af Sikringsstyrelsen.
Den udfyldte fremsendelsesblanket og statistikskemaerne  

 skal sendes senest den 7. i måneden efter afslutningsmåneden.
 § 33.  Kommunerne skal til Sikringsstyrelsen indsende  

 statistikoplysninger om udbetaling af personlige tillæg efter pensionslovens  

 § 17 om:
 Stk. 2.  Oplysningerne kan afgives over Kommunedatas  

 fælleskommunale system for social pension efter indberetning til Kommunedata  

 af kommunernes statistikkoder for personlige tillæg.
 Stk. 3.  Kommuner, der ikke registrerer alle  

 udbetalinger af personlige tillæg i pensionssystemet, skal endvidere give  

 tilsvarende oplysninger om disse tillæg på et særligt skema, der udsendes af  

 Sikringsstyrelsen.
 Stk. 4.  Fristen for indsendelse af skemaerne fastsættes  

 af Sikringsstyrelsen efter aftale med Danmarks Statistik, der varetager den  

 statistiske bearbejdning af materialet.
VIII.
Ikrafttrædelsesbestemmelser mv.
 § 34.  Dette cirkulære træder i kraft ved  

 bekendtgørelse i Ministerialtidende med virkning fra den 1. januar 1988.
 Stk. 2.  Samtidig ophæves Sikringsstyrelsens cirkulære  

 af 5. september 1984 om social pension.
