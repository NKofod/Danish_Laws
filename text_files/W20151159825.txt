Offererstatningslovens § 1 - nævnets stillingtagen til, om skaden skyldes en overtrædelse af straffeloven, nævnets j.nr. 15-520-06384 Nævnet forelagde også n.j.nr. 15-520-06384 for Retslægerådet med henblik på en udtalelse om årsagssammenhæng.
Sagen omhandlede en ung mand, der efter indtag af betydelige mængder alkohol var taget til fest en aften, og som næste dags eftermiddag vågnede op ved en togstation uden at kunne huske, hvad der var sket i den mellemliggende periode.
Ansøger var forslået, da han kom til sig selv igen, og han mistede ved hændelsen synet på det ene øje.
Politiet indstillede efterforskningen i sagen, idet efterforskningen ikke havde kunnet fastlægge hændelsesforløbet.
Nævnet anmodede Retslægerådet om at oplyse, om ansøgers skader efter Retslægerådets opfattelse mest sandsynligt skyldtes overgreb fra en anden person, skader i forbindelse med fald eller lignende i påvirket tilstand, en ikke-udefrakommende påvirkning eller en anden grund.
