Nr BTL 187 Betænkning over Forslag til lov om ændring af lov om Arbejdsmarkedets  

 Tillægspension, af lov om arbejdsformidling og arbejdsløshedsforsikring m.v.,  

 af lov om arbejdsmarkedsuddannelser og af lov om en  

 arbejdsmarkedsuddannelsesfond (ATP-indbetaling)   

 Nr L 187 1992-93, 1. samling Afgivet af Arbejdsmarkedsudvalget Afgivet: 19930526 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Sammenslutningen af Landbrugets Arbejds- giverforeninger og Teknisk Skoleforening.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
 Et flertal inden for mindretallet (Venstres og Det Konservative  

 Folkepartis medlemmer af udvalget) stemmer imod lovforslaget, fordi det ikke  

 ønsker at pålægge erhvervslivet denne ekstrabyrde, og fordi merudgiften i  

 form af mistet provenu ikke er indeholdt i finanslovaftalen for 1993 samt i  

 fremtiden vil belaste de offentlige kasser med et tab på ikke under 100 mio.  

 kr. årligt.
 Et mindretal inden for mindretallet (Fremskridtspartiets medlem af  

 udvalget) kan ikke se nogen grund til at udvide kredsen af personer, der skal  

 foretage indbetaling til ATP.
 Det foreliggende lovforslag betyder samtidig, at erhvervslivet pålægges  

 store ekstraudgifter med deraf manglende mulighed for at klare sig rent  

 konkurrencemæssigt set.
 Det er uforståeligt, at minister for erhvervspolitisk samordning Mimi  

 Jakobsen, påstår at være den, der påser, at erhvervslivets konkurrenceevne  

 ikke forværres, tilsyneladende ikke efterlever sine flotte udtalelser.
 ÆndringsforslagAf arbejdsministeren , tiltrådt af et flertal  

 (S, SF, CD, RV og KRF):
 Til § 2 1) I det under nr. 4 foreslåede § 85 c, stk.  

 6, affattes 2. pkt. således:
»Arbejdsministeren fastsætter bidraget efter indstilling fra  

 Arbejdsmarkedets Tillægspension.« 2) I det under nr. 4 foreslåede § 85 c, stk. 6,  

 indsættes efter 2. pkt. som nye punktummer:
»Beløbet beregnes af Arbejdsmarkedets Tillægspension på grundlag af  

 de samlede bidrag til Arbejdsmarkedets Tillægspension, som er modtaget fra  

 arbejdsgiveren i de 3-måneders-perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det af arbejdsministeren fastsatte  

 bidrag, for hver gang arbejdsgiveren indbetaler et beløb, der svarer til  

 årsbidraget efter § 15, stk. 1, i lov om Arbejdsmarkedets  

 Tillægspension.« 3) I den under nr. 4 foreslåede § 85 c affattes  

stk. 7 således:
» Stk. 7. Arbejdsministeren fastsætter efter indstilling fra  

 direktøren for Arbejdsløshedsforsikringen og bestyrelsen for Arbejdsmarkedets  

 Tillægspension nærmere regler om indbetaling af bidrag efter stk. 3-6 samt om  

 indberetning herom til Arbejdsmarkedets Tillægspension.« Til § 3 4) I det under nr. 1 foreslåede § 53 a, stk.  

 6, indsættes efter 1. pkt. som nye punktummer:
»Beløbet beregnes af Arbejdsmarkedets Tillægspension på grundlag af  

 de samlede bidrag til Arbejdsmarkedets Tillægspension, som er modtaget fra  

 arbejdsgiveren i de 3-måneders-perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det af arbejdsministeren fastsatte  

 bidrag, for hver gang arbejdsgiveren indbetaler et beløb, der svarer til  

 årsbidraget efter § 15, stk. 1, i lov om Arbejdsmarkedets  

 Tillægspension.« Til § 5 5) I stk. 1 ændres datoen »15. juni« til:  

 »1. oktober«.
 6) I stk. 2 ændres datoen »21. juni« til:  

 »4. oktober«.
 7) I stk. 3, 1. og 2. pkt. ændres datoen »1.  

 juli« til: »1. oktober«.
 8) Efter stk. 3 indsættes som nyt stykke:
» Stk. 4. Modregning af arbejdsgiverbidrag efter denne lovs §  

 2, nr. 4 og § 3, nr. 1, sker første gang den 1. marts 1994 på grundlag af  

 ATP-bidrag modtaget i perioden 23. november 1993-22. februar 1994. Der  

 beregnes ikke arbejdsgiverbidrag på grundlag af ATP-bidrag, der vedrører  

 tiden før 1. oktober 1993.« Bemærkninger Til nr. 1 Ændringsforslaget betyder, at bidraget fastsættes af  

 arbejdsministeren, hvilket er fundet hensigtsmæssigt, og samtidig betyder  

 forslaget, at proceduren er identisk med proceduren vedrørende ATP-bidrag af  

 sygedagpenge, hvor bidraget fastsættes af socialministeren.
 Til nr. 2 og 4 Der er med ændringsforslaget alene tale om i loven at  

 fastsætte, at det beløb, der modregnes i kompensationen, skal beregnes på  

 grundlag af modtagne ATP-bidrag i forudgående 3-måneders-perioder, der er  

 identiske med dem, der gælder ved beregningen af kompensation.
 Til nr. 3 Ændringsforslaget betyder, at der skabes hjemmel til at  

 fastsatte nærmere regler om indbetaling og indberetning af bidragene fra  

 såvel de ledige som arbejdsløshedskasserne og arbejdsgiverne.
Til nr. 5-7 For at give bedre tid til fastsættelse af de nærmere regler og  

 indretning af de administrative systemer foreslås lovens ikrafttræden udskudt  

 et kvartal.
Loven vil finde anvendelse for udbetalinger fra og med den uge,  

 der påbegyndes mandag den 4. oktober 1993.
 Til nr. 8 Ændringsforslaget fastsætter 1. beregningsperiode for  

 modregningsbeløbet.
Rahbæk Møller (SF) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Klaus Hækkerup (S) Lilli  

 Gyldenkilde (SF) nfmd.
Svend Aage Jensen (CD) Per Stig Møller (KF) Kai  

 Dige Bach (KF) Charlotte Antonsen (V) Helge Sander (V) Bertel Haarder (V)  

 Poul Nødgaard (FP) Jørgen Estrup (RV) Glønborg (KRF) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse .
 ÆndringsforslagAf arbejdsministeren , tiltrådt af et flertal  

 (S, SF, CD, RV og KRF):
 Til § 2 1) I den under nr. 4 foreslåede § 85 c  

 affattes stk. 1 således:
»For ledige dagpengeberettigede medlemmer af en arbejdsløshedskasse  

 for lønmodtagere indbetales det bidrag, der er fastsat efter § 15, stk. 1, i  

 lov om Arbejdsmarkedets Tillægspension, jf. § 2 a i samme lov, jf. dog stk.  

 3.« 2) I det under nr. 4 foreslåede § 85 c, stk. 3,  

 indsættes efter 1. pkt. som nyt punktum:
