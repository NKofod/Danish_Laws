Fremsat den 7. november 2002 af  

 skatteministeren (Svend Erik Hovmand) Forslag til Lov om ændring af ligningsloven og  

 momsloven (Fritagelse for skat og moms af værdi af eget  

 arbejde) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændring:
 1. § 7 affattes således:
 »§ 7. Til den skattepligtige indkomst medregnes ikke:
a)	Gaver, der hidrører fra indsamlede bidrag, forudsat at gaven  

 alene har karakter af en anerkendelse af modtagerens fortjenester eller er  

 ydet i anledning af modtagerens alvorlige sygdom eller tilskadekomst eller er  

 ydet til personer, der har været udsat for en ulykke eller katastrofe,  

 eller til disses efterladte.
Det er ligeledes en forudsætning, at gaven  

 er oppebåret én gang for alle og ikke har karakter af vederlag,  

 samt at indsamlingen ikke er sket på modtagerens initiativ.
 b)	Hædersgaver udbetalt i henhold til lov nr. 93 af 20. marts  

 1940 om udbetaling af hædersgaver til danske sømænd og  

 fiskere og deres efterladte.
 c)	Hædersgaver udbetalt i henhold til lov nr. 383 af 9. august  

 1945 om visse hædersgaver til danske søfarende og fiskere og  

 deres efterladte.
 d)	Hædersgaver udbetalt i henhold til lov nr. 378 af 10. juni  

 1940 om udbetaling af hædersgaver til efterladte efter faldne og til  

 sårede den 9. april 1940.
 e)	Hædersgaver, der i henhold til lov udbetales til sårede  

 og til efterladte efter faldne af hær og flåde ved begivenhederne  

 den 29. august 1943.
 f)	Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjyske  

 landsdele samt understøttelser af tilsvarende art, der ydes fra tysk  

 side.
 g)	Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte  

 lovs §§ 14-18 ommeldte dagpenge, den i §§ 19-21 ommeldte  

 invaliditetserstatning, for så vidt denne ydes i overensstemmelse med  

 reglerne i § 20 som en årlig rente, samt de i § 22 ommeldte  

 renteydelser til efterladte.
 h)	Invaliditetsbeløb, invaliditetsydelse,  

 førtidsbeløb, personlige tillæg og helbredstillæg,  

 invaliditets-, bistands- og plejetillæg samt tillæg efter  

 § 72 c, der udbetales i henhold til lov om social pension eller  

 § 6, stk. 4, i lov nr. 285 af 25. april 2001 om ændring af  

 lov om social pension og andre love. (Førtidspensionsreform).
 i)	Ydelser efter lov om social service, lov om aktiv socialpolitik og  

 lov om integration af udlændinge i Danmark (integrationslov) til  

 dækning af nærmere bestemte udgifter for modtageren, ydelser  

 efter § 84 i lov om social service, ydelser efter § 34 i lov om  

 aktiv socialpolitik, andre ydelser efter lov om aktiv socialpolitik, i det  

 omfang disse ydelser beregnes på grundlag af hjælp ydet efter  

 lovens § 34, ydelser efter § 28 a i integrationsloven, andre  

 ydelser efter integrationsloven, i det omfang disse ydelser beregnes på  

 grundlag af hjælp ydet efter lovens § 28 a, ydelser efter lov om  

 specialpædagogisk støtte ved videregående uddannelser samt  

 ydelser efter lov om repatriering.
 j)	Understøttelser, der udbetales i henhold til fundatsen for  

 »Hvide Sande Fondet«.
 k)	Beløb, der af kommunen ydes som lommepenge eller til  

 beklædning til børn og unge under 18 år, som er anbragt  

 uden for hjemmet, jf. lov om social service § 40, stk. 2, nr. 11, i  

 det omfang beløbene ikke overstiger de vejledende satser udsendt af  

 Kommunernes Landsforening og Amtsrådsforeningen i Danmark.  

 Skattefriheden omfatter ikke beløb, der udbetales som honorering af  

 personligt arbejde på opholdsstedet m.v.
 l)	Beløb udbetalt én gang for alle i henhold til lov nr.  

 179 af 7. juni 1958 om fordelingen af visse fra udlandet modtagne  

 erstatninger, for så vidt erstatningerne udredes for legemsskade eller  

 krænkelse af den personlige frihed.
 m)	Beløb, der hidrører fra udbetaling af beboerindskud  

 (boligandele eller boligindskud) samt indekstillæg hertil, for så  

 vidt indskuddet vedrører lejligheder, der omfattes af de i lov om  

 almene boliger m.v. fastsatte regler om almen boligvirksomhed.
 n)	Børnetilskud og ydelser omfattet af §§ 10 a og 10 b i  

 lov om børnetilskud og forskudsvis udbetaling af børnebidrag,  

 forskudsvis udbetaling af børnebidrag og af særlige bidrag som  

 nævnt i denne lovs § 10, stk. 1, 5. pkt., og § 11,  

 stk. 1, 3. pkt.
o)	Udetillæg, hjemflytningstillæg og  

 bosættelsespenge, som oppebæres af danske statsborgere, der af  

 den danske stat er udsendt til tjeneste uden for riget, samt andre lignende  

 ydelser, der tjener til dækning af merudgifter som følge af  

 tjenesten i udlandet.
Beløb, der af EU-Kommissionen er udbetalt til  

 personer, der af den danske stat er udstationeret til midlertidig tjeneste  

 ved EU-Kommissionen til dækning af merudgifter i forbindelse med  

 udstationeringen.
p)	Naturalydelser og kostpenge, der ydes værnepligtige i  

 forsvaret og civilforsvaret i den periode, der er fastsat som den  

 første samlede tjenestetid, samt frivilligt personel i den periode,  

 der er fastsat som uddannelsestid.
Det samme gælder naturalydelser og  

 kostpenge, der ydes ved aftjening af civil værnepligt.
 q)	Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
 r)	Statslig godtgørelse til HIV-smittede personer eller disses  

 efterladte, når godtgørelsen ydes i sammenhæng med, at de  

 pågældende er blevet behandlet ved danske sygehuse eller er  

 smittet af personer, der er blevet behandlet ved danske sygehuse, samt  

 støtte, der udbetales af Blødererstatningsfonden, til  

 blødere, der efter behandling med blodprodukter ved danske sygehuse er  

 blevet konstateret HIV-smittede, eller til disses efterladte.
s)	Hæderspriser, der udbetales i henhold til Nobelstiftelsens  

 Grundstadgar eller ydes af mellemstatslige organisationer og institutioner,  

 hvori Danmark deltager eller er medlem, når hædersprisen  

 udelukkende har karakter af en anerkendelse af modtagerens fortjenester.  

 Hæderspriser, som ydes af offentlige midler, legater samt kulturelle  

 fonde og lignende her i landet eller i udlandet, når hædersprisen  

 udelukkende har karakter af en anerkendelse af modtagerens kunstneriske  

 fortjenester.
Det er en betingelse, at hædersprisen er ydet som et  

 uansøgt engangsbeløb.
 t)	Engangsbeløb, der udbetales til den erstatningsberettigede  

 efter § 32, stk. 7 eller 8, eller § 36, stk. 4 eller 5, i  

 lov om sikring mod følger af arbejdsskade.
 u)	Præmie efter lov om arbejdsløshedsforsikring m.v.  

 § 74 k eller § 75 c, stk. 10-13.
v)	Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at støtte  

 socialt eller sygdomsbekæmpende arbejde.
Ydelser fra en fond m.v., der  

 overstiger 10.000 kr. inden for et kalenderår, medregnes dog til den  

 skattepligtige indkomst med den del af værdien, der overstiger 10.000  

 kr.
 w)	Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld samt for  

 meget udbetalt uddannelsesstøtte, der eftergives efter lov om statens  

 uddannelsesstøtte.
 x)	Elevstøtte ydet i henhold til lov om folkehøjskoler,  

 efterskoler, husholdningsskoler og håndarbejdsskoler til personer, som,  

 når støtten modtages, opfylder aldersbetingelsen efter lov om  

 social pension for at modtage folkepension, som modtager eller får  

 forskud på førtidspension, eller som modtager invaliditetsydelse  

 med bistands- eller plejetillæg i henhold til § 6, stk. 4, i  

 lov nr. 285 af 25. april 2001 om ændring af lov om social pension og  

 andre love. (Førtidspensionsreform).
 y)	Bidrag efter lov om hjemmeservice.
z)	Værdien af eget arbejde samt en i den forbindelse  

 ikke-realiseret avance ved udtagning af varer og tjenesteydelser fra ejerens  

 virksomhed, når arbejdet udføres på egne formuegoder til  

 privat brug for den pågældende.« § 2 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som ændret senest ved lov nr. 409 af 6.  

 juni 2002, foretages følgende ændringer:
 1. I § 6, stk. 1, indsættes efter 1.  

 pkt.:
»1. pkt. finder ikke anvendelse, når bygningen efter  

 opførelsen, ombygningen eller moderniseringen anvendes til privat brug  

 for virksomhedens indehaver, med mindre opførelsen, ombygningen eller  

 moderniseringen sker med henblik på salg som led i næring eller  

 erhvervsmæssig udlejning.« 2. I § 7, stk. 1, 1. pkt., udgår to steder  

 »eller virksomhedens indehavers«.
 3. I § 28, stk. 1, indsættes efter 2.  

 pkt.:
»1. pkt. finder tilsvarende anvendelse for varer og ydelser, hvoraf der  

 skal betales afgift ved udtagning efter § 5, stk. 4, når  

 udtagningen sker til privat brug for virksomhedens indehaver eller dennes  

 personale.« 4. I § 28, stk. 3, udgår: "§ 5,  

 stk. 4, og«.
 5. I § 28, stk. 3, indsættes efter 1.  

 pkt.:
»1. pkt. finder tilsvarende anvendelse for varer og ydelser, hvoraf der  

 skal betales afgift ved udtagning efter § 5, stk. 4, når  

 udtagningen sker til andre formål end privat brug for virksomhedens  

 indehaver eller dennes personale.« § 3 Stk. 1. Loven træder i kraft den 1. januar 2003.
 Stk. 2. Ligningslovens § 7, litra z, som affattet i  

 § 1, nr. 1, har virkning for eget arbejde m.v., der udføres den  

 1. januar 2003 eller senere.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget fremsættes som et led i  

 udmøntningen af aftalen mellem regeringen og Dansk Folkeparti om  

 finansloven for 2003. Forslaget har til formål at sikre skatte- og  

 momsfrihed af eget arbejde, som håndværkere udfører  

 på deres egen ejendom.
De gældende skatte- og momsregler indebærer,  

 at bygningshåndværkere m.v. i modsætning til andre  

 erhvervsgrupper skal beskattes af værdien af deres eget arbejde,  

 også når dette arbejde udføres til privat brug f.eks. ved  

 modernisering eller ombygning af egen bolig.
Det betyder, at en  

 håndværker, som i sin fritid laver en modernisering af sit  

 parcelhus, skal selvangive og betale skat af værdien af sin egen  

 arbejdsindsats.
Beskatningen omfatter også en (fiktiv) avance, d.v.s.  

 mestersalær, i tilfælde, hvor der leveres ydelser fra en  

 virksomhed til arbejde på virksomhedsejerens ejendom.
Forslaget har til  

 formål at gennemføre en skatte- og momsmæssig ligestilling  

 af håndværkere med andre erhvervsgrupper ved udførelsen af  

 eget arbejde, således at bygningshåndværkere m.v. på  

 lige fod med andre personer skatte- og momsfrit kan udføre arbejde for  

 sig selv.
Fritagelsen omfatter ikke byggeri til erhvervsmæssigt  

 brug.
Med forslaget bringes dette område i  

 overensstemmelse med hovedprincipperne i den øvrige skattelovgivning,  

 hvorefter der ikke skal ske beskatning, fordi man sparer en udgift ved privat  

 at gøre arbejdet selv.
Forslaget følger indstillingen i en  

 rapport fra en arbejdsgruppe nedsat af skatteministeren om  

 vennetjenester/sort arbejde, eget arbejde, forbrug af egne varer, produkter  

 og ydelser samt personalegoder.
Det bemærkes, at lovforslaget i forhold til  

 ligningslovens § 7 alene indebærer en indførelse af nyt  

 litra z.
Af lovtekniske årsager er ligningslovens § 7 imidlertid  

 gennemskrevet og medtaget i sin helhed; dette indebærer ingen  

 materielle ændringer.
2. Gældende regler Beskatningen af bygningshåndværkeres m.v.  

 værdi af eget arbejde foretages efter praksis med hjemmel i  

 statsskattelovens § 4 på baggrund af en højesteretsdom fra  

 1928.
Der har gennem årene udviklet sig en fast praksis.  

 Beskatningen forudsætter, at der er skabt et omsætteligt  

 formuegode af økonomisk værdi for skatteyderen (eller sket en  

 værdiforøgelse af et allerede eksisterende formuegode). Det er  

 dog kun omsættelige formuegoder i form af fast ejendom, der er omfattet  

 af beskatningen.
Værdien af eget arbejde vedrørende andre  

 omsættelige formuegoder beskattes ikke.
Det er kun personer  

 beskæftiget inden for byggebranchen og tilknyttede erhverv, der anses  

 for skattepligtige, og arbejdet skal være udført inden for  

 skatteyderens aktuelle arbejdsområde.
Beskatningen af værdi af  

 eget arbejde foretages på tidspunktet for arbejdets  

 færdiggørelse.
Den omfattede personkreds, d.v.s. personer inden for  

 byggebranchen, kan blive mødt med krav om beskatning af værdi af  

 eget arbejde, af mestersalær og af hovedentreprenørsalær,  

 og i den forbindelse skal der ske en værdiansættelse heraf.  

 Mestersalær fastsættes typisk til 10 pct. af udgiften til  

 materialer og lønninger til egne ansatte.  

 Hovedentreprenørsalær fastsættes typisk til 3-3,5 pct. af  

 udgiften til fremmede håndværksmestres arbejde.
Den særlige  

 beskatning af værdi af eget arbejde finder ikke anvendelse i  

 forbindelse med opførelse eller forbedring af ejendomme, der er  

 bestemt til omsætning, d.v.s. for personer eller selskaber, der driver  

 næringsvirksomhed med handel med ejendomme.
Den løbende  

 beskatning af værdi af eget arbejde er således ikke udtryk for  

 beskatning af en afhændelsesavance.
Hvis en skatteyder er blevet  

 beskattet af værdi af eget arbejde i byggeriets  

 færdiggørelsesår, og den pågældende  

 efterfølgende anses for næringsdrivende med den omhandlede  

 ejendom, lægges det beskattede beløb af værdi af eget  

 arbejde m.v. til ejendommens skattemæssige anskaffelsessum ved  

 avanceopgørelsen.
 De gældende momsregler indebærer ligeledes, at  

 en håndværksmester pålægges moms af sit eget arbejde,  

 både når dette arbejde udføres til brug for dennes  

 virksomhed og til vedkommendes private brug (f.eks. eget hus eller  

 sommerhus). Rent teknisk sker dette ved, at momsgrundlaget i begge  

 tilfælde er den almindelige salgspris   d.v.s. pris og almindelig  

 avance på materialer samt værdien af arbejdsydelsen, når  

 arbejdet udføres for 3. mand.
3. Lovforslagets indhold Efter forslaget skal der ikke længere betales skat  

 af det arbejde, som udføres på egne formuegoder til privat brug.  

 Forslaget har i praksis kun betydning i forbindelse med byggeri.
Når en  

 håndværker således udfører byggearbejde på sin  

 private bolig skal han efter forslaget ikke længere beskattes af  

 arbejdet.
Der forslås endvidere fritagelse for beskatning af normal  

 avance i tilfælde af, at en håndværksmester anvender egen  

 arbejdskraft og materialer m.v. fra sin virksomhed.
Virksomhedens regnskab  

 for det pågældende byggearbejde skal således balancere,  

 idet ydelserne kan opgøres til kostpris.
Når der er tale om  

 momspligtig virksomhed, indebærer forslaget på samme måde,  

 at der kun skal betales moms af indkøbs- eller fremstillingsprisen,  

 når der bygges til eget privat brug.
Det vil sige, at der skal betales  

 moms af kostprisen på eventuelle materialer, der udtages fra en  

 håndværkers virksomhed, og ikke længere af en normal  

 (fiktiv) fortjeneste eller værdi af det arbejde, som  

 håndværkeren selv udfører på sin private  

 ejendom.
Det, som efter forslaget fritages, er med andre ord ikke  

 skat og moms af en realiseret indkomst, men af et beløb, som  

 vedkommende har sparet ved at udføre arbejdet selv.
Det samme  

 gælder en ikke-realiseret avance for materialer m.v., som leveres fra  

 indehaverens virksomhed.
I andre virksomheder er det normalt, at  

 selvstændigt erhvervsdrivende og ansatte kan udtage eller modtage varer  

 til eget brug til kostpris uden skattemæssige konsekvenser.
Efter forslaget har man valgt at fritage værdien af  

 eget arbejde til håndværkerens private brug for at ligestille den  

 pågældende med andre private husejere.
Fritagelsen  

 vedrører eget arbejde udført på håndværkerens  

 private bolig eller sommerhus, herunder nyopførelser.
Herudover er der  

 ikke tilsigtet nogen ændring i praksis.
Der skal fortsat ske  

 beskatning, hvis byggeriet m.v. er til erhvervsmæssigt brug.
For en  

 ejendom med blandet benyttelse, hvor arbejdet ikke umiddelbart kan  

 henføres til den erhvervsmæssige eller private del, skal der ske  

 en forholdsmæssig opgørelse.
Beskatningen af værdien af  

 eget arbejde til erhvervsmæssigt brug indebærer, at  

 virksomhederne som hidtil skattemæssigt behandles ens, uanset om  

 arbejdet udføres af virksomheden selv, eller den får arbejdet  

 udført af en anden virksomhed.
Det samme gælder i relation til  

 momsen, hvor virksomhederne skal betale moms af eget arbejde, uanset om der  

 er tale om i øvrigt momsfrie aktiviteter eller ej.
I alle  

 sådanne tilfælde sker der ingen ændringer, og værdien  

 af eget arbejde skal fortsat beskattes/pålægges moms.
Et særligt hensyn i den forbindelse er at  

 undgå, at håndværkere uden at betale skat og moms  

 køber grunde, gamle ejendomme m.v. og bygger/istandsætter med  

 henblik på salg eller udlejning af erhvervsmæssig karakter.
Der  

 skal ske beskatning, når en ejendom, uanset om den har tjent som bolig  

 for ejeren og dennes husstand, på et senere tidspunkt sælges, og  

 dette efter skattelovgivningen må anses for at være omfattet af  

 reglerne om næring.
I så fald beskattes nettoindkomsten efter de  

 almindelige regler for næring ved køb og salg af fast ejendom,  

 jf. statsskattelovens §§ 4-6, og der skal betales moms.
Indkomsten ved  

 næring vil både før og efter forslaget blive reduceret med  

 den værdi af eget arbejde, som løbende er blevet beskattet.
Hvis  

 værdi af eget arbejde ikke har været beskattet, sker der ingen  

 reduktion.
I relation til momsloven medfører forslaget rent teknisk en  

 justering af flere paragraffer, som udtrykkeligt fastslår, at for  

 byggeri m.v. til andre ikke-afgiftspligtige formål end privat brug,  

 herunder byggeri med henblik på salg i næringstilfælde  

 eller udlejning af erhvervsmæssig karakter, er afgiftsgrundlaget den  

 almindelige salgspris, som når arbejdet udføres for 3. mand  

 (d.v.s. incl. værdien af eget arbejde m.v.).
For bl.a. håndværkere i byggebranchen  

 håndværksmestre og håndværkssvende   gælder, at  

 de efter praksis lettere anses for næringsdrivende ved erhvervelse af  

 fast ejendom end andre personer.
De pågældende vil som  

 udgangspunkt ofte blive anset for at have haft en næringshensigt med  

 erhvervelsen af ejendommen, og der består en formodning for, at de skal  

 næringsbeskattes ved ejendommens afståelse.
En sådan  

 næringsformodning vil dog kunne afkræftes, hvis den  

 skattepligtige godtgør, at der foreligger en almindelig  

 boliginvestering.
Afgørelsen heraf vil bero på en konkret  

 vurdering.
Der kan også blive tale om beskatning efter  

 ejendomsavancebeskatningsloven, når ejendommen afhændes.
En  

 håndværker ligestilles således med andre personer, og den  

 tid, man selv bruger på vedligeholdelse og forbedringer af huset,  

 får ingen indflydelse på avanceberegningen.
Med forslaget er det så vidt muligt tilstræbt,  

 at reglerne for skatte- og momsfritagelse bliver identiske for eget arbejde.  

 Der vil dog stadig være en række forskelle i de to systemer,  

 bl.a. fordi de er opbygget forskelligt med forskellig terminologi.
Der  

 opkræves således ikke moms af det arbejde, som en  

 håndværker, der er lønmodtager, selv udfører  

 på sin ejendom.
Forslaget har for momsens vedkommende kun betydning for  

 personer, f.eks. håndværksmestre, der driver momspligtig  

 virksomhed.
Såfremt en håndværker, der er fritaget for  

 beskatning af eget arbejde, senere bliver næringsbeskattet ved salg af  

 fast ejendom, vil værdien af eget arbejde indirekte blive  

 indkomstbeskattet.
Ved næring bør der af konkurrencehensyn  

 også opkræves moms af det udførte arbejde, idet det  

 bemærkes, at der ikke er moms på salg af fast ejendom.
For  

 momsens vedkommende medfører forslaget således, at der i  

 tilfælde af næring skal ske en opgørelse af værdien  

 af eget arbejde og opkræves moms.
Dette må eventuelt ske i form  

 af efterregulering.
På samme måde skal der som hidtil ske  

 indkomstbeskatning ved erhvervsmæssig udlejning, og der skal betales  

 moms af eget arbejde, hvis byggeriet er til erhvervsmæssig udlejning.  

 Selve den erhvervsmæssig udlejning er ikke en momspligtig virksomhed i  

 henhold til momsloven.
4. Økonomiske konsekvenser for stat, amter og kommuner Det er forbundet med stor usikkerhed at skønne over  

 de provenumæssige konsekvenser ved forslaget.
Det skyldes først  

 og fremmest, at der ikke foreligger oplysninger om omfanget af værdien  

 af bygningshåndværkeres eget arbejde opgjort til  

 skattemyndighederne, idet disse ikke opgøres i en selvstændig  

 rubrik på selvangivelsen, samt at det er overordentligt vanskeligt at  

 skønne over hvor meget omfanget af bygningshåndværkeres  

 eget arbejde eventuelt vil øges som følge af forslaget.
 Lovforslaget vil medføre et umiddelbart provenutab  

 som følge af, at skatteprovenuet af bygningshåndværkeres  

 eget arbejde som selvangives under gældende regler, bortfalder.
 Det må dog som udgangspunkt formodes, at den  

 gældende praksis vedrørende den skatte- og momsmæssige  

 behandling af værdien af eget arbejde, i væsentligt omfang  

 overses af skatteydere, hvorfor det umiddelbare provenutab ved lovforslaget  

 er begrænset.
Det antages rent forudsætningsvis, at 1/10 af  

 værdien af eget arbejde, som omfattes af lovforslaget, og som  

 udføres at bygningsarbejdere i lønmodtagerforhold, selvangives.  

 Ligeledes antages, at 1/3 af værdien af eget arbejde omfattet af  

 lovforslaget, og som udføres af mestre, selvangives.
Under disse  

 forudsætninger gives der afkald på et provenu, der måske er  

 i størrelsesordenen 25 mill. kr. årligt.
Heraf skønnes  

 tabet af momsindtægter (der alene vedrører mestrene) at  

 udgøre 5 mill. kr.
Den noget højere selvangivelsesprocent for  

 mestrene skal ses i lyset af, at der synes at være større  

 opmærksomhed fra skattemyndighedernes side vedrørende mestrenes  

 skattemæssige forhold.
Desuden vil der på længere sigt opstå et  

 yderligere provenutab, idet det må formodes, at forslaget vil  

 føre til et øget omfang af  

 bygningshåndværkeres/mestres eget arbejde, og at en mindre del af  

 nybygninger og reparationer derfor vil blive udført indenfor branchen.  

 Dette medfører en umiddelbar reduktion i skatte- og  

 momsindtægterne fra byggebranchen.
Der er ikke grundlag for at foretage  

 et underbygget skøn over dette yderligere provenutab.
 I finansåret 2003 skønnes provenutabet at  

 blive ca. 10 mill. kr., heraf ca. 3 mill. kr. vedrørende momsen.
5. Administrative konsekvenser for staten Der er få sager om beskatning af værdi af eget  

 arbejde.
Selv om der måske vil blive rejst flere sager om  

 næringsbeskatning, vurderes de administrative konsekvenser at  

 være ret beskedne.
6. Økonomiske konsekvenser for erhvervslivet Efter en årrække må det formodes, at en  

 større del af byggebranchens aktiviteter vil blive foretaget privat af  

 håndværkerne, og dermed uden skatte- og momsbetalinger.
7. Administrative konsekvenser for erhvervslivet Lovforslaget har været forelagt Erhvervs- og  

 Selskabsstyrelsen, som har vurderet, at forslaget ikke er erhvervsrelevant.  

 Det skyldes, at forslaget alene regulerer de omfattede faggruppers  

 fritidsaktiviteter.
Derfor har forslaget heller ingen administrative  

 konsekvenser for erhvervslivet.
8. Økonomiske og administrative konsekvenser for borgerne Forslaget indeholder en lettelse for  

 bygningshåndværkere m.v., der udfører eget arbejde.
9. Miljømæssige konsekvenser Forslaget har ingen miljømæssige  

 konsekvenser.
10. Forhold til EU-retten Moms af byggeri er reguleret i EU ved 6. momsdirektiv  

 (77/388/EØF), der er gennemført ved momsloven.
De  

 foreslåede ændringer i momsreglerne kan rummes inden for rammerne  

 af denne regulering.
Den foreslåede ændring af ligningsloven  

 indeholder ikke EU-retlige aspekter.
11. Høring Lovforslaget er sendt til høring i  

 Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsgiverforeningen for  

 Handel, Transport og Service, Byggeriets Arbejdsgivere, Danske  

 Entreprenører, Dansk Familielandbrug, Dansk Handel & Service,  

 Dansk Industri, De Danske Landboforeninger, Den Danske Skatteborgerforening,  

 Det Danske Handelskammer, Finansrådet, Foreningen Danske Revisorer,  

 Foreningen Registrerede Revisorer, Foreningen af Statsautoriserede Revisorer,  

 Forsikring og Pension, Frederiksberg Kommune,  

 Håndværksrådet, Kommunernes Landsforening,  

 Københavns Kommune, Landbrugets Rådgivningscenter,  

 Landbrugsrådet, Landsorganisationen i Danmark, Sammenslutningen af  

 Landbrugets Arbejdsgiverforeninger, Skattechefforeningen og  

 Skatterevisorforeningen.
 Høringssvarene og kommentarerne hertil vil blive  

 fremlagt under folketingsbehandlingen af lovforslaget.
12. Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
 De første år: Årligt provenutab på ca. 25 mill.  

 kr. , heraf ca. 5 mill. kr. vedr. momsen.
 Finansårsvirkning:
 År 2003: Provenutab på ca. 10 mill. kr., heraf ca. 3 mill. kr.  

 vedr. momsen.
 Knap halvdelen af provenutabet skønnes at vedrøre amter og  

 kommuner.
Administrative konsekvenser for stat, amter og  

 kommuner Skønsmæssigt ret beskedne.
Økonomiske og administrative konsekvenser for  

 erhvervslivet Efter en årrække må det formodes, at en  

 større del af byggebranchens aktiviteter vil blive foretaget privat af  

 håndværkerne, og dermed uden skatte- og momsbetaling.
Der er  

 ingen administrative konsekvenser.
Miljømæssige konsekvenser Ingen.
 Ingen.
Administrative konsekvenser for borgerne Lempelse når en bygningshåndsværker  

 udfører eget arbejde.
Forholdet til EU-retten Moms af byggeri er reguleret i EU ved 6. momsdirektiv  

 (77/388/EØF), der er gennemført ved momsloven.
De  

 foreslåede ændringer i momsreglerne kan rummes inden for rammerne  

 af denne regulering.
Den foreslåede ændring af ligningsloven  

 indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Ligningslovens § 7 er alene gennemskrevet og medtaget  

 i sin helhed af lovtekniske årsager.
 Den eneste ændring af materiel karakter er  

 indførelsen af skattefrihed for værdien af eget arbejde i  

 ligningslovens § 7, litra z.
Denne ændring af ligningsloven indebærer, at  

 personer inden for byggebranchen, der udfører eget arbejde, ikke  

 længere er indkomstskattepligtige af arbejdet.
For selvstændigt  

 erhvervsdrivende omfatter fritagelsen endvidere sædvanligt  

 mestersalær og lignende, således at den pågældende  

 kan udtage varer og ydelser fra sin egen virksomhed til kostpris til brug ved  

 arbejdet.
Det er dog en forudsætning, at arbejdet udføres  

 på en ejendom, der tjener til eller er bestemt til privat brug for den  

 pågældende.
Den foreslåede fritagelse for beskatning af  

 værdien af eget arbejde ændrer ikke ved, at avancen ved salg af  

 fast ejendom i visse situationer   navnlig når ejendommen ikke har  

 tjent til bolig for ejeren eller dennes husstand - skal beskattes.  

 Såfremt man sælger fast ejendom, og der er tale om næring,  

 skal fortjenesten beskattes.
Regler herom findes i statsskattelovens  

 §§ 4-6 og en righoldig praksis i forlængelse heraf.
Værdien  

 af eget arbejde vil indgå i den fortjeneste, som realiseres.
Der kan  

 også være situationer, hvor avancen, som opnås ved salg af  

 en fast ejendom, herunder værdien af eget arbejde, skal beskattes efter  

 ejendomsavancebeskatningsloven.
I så fald vil der kun være  

 mulighed for ved avanceopgørelsen at fratrække dokumenterede  

 udgifter til vedligeholdelse og forbedringer, men ikke vedkommendes egen  

 skattefri arbejdsindsats på ejendommen.
De almindelige regler for  

 beskatning af avancen finder således uændret anvendelse.
Det er det almindelige anvendelsesområde for  

 næringsbegrebet, der finder anvendelse.
Ved næring med salg af  

 fast ejendom i skattemæssig forstand forstås, at en ejendom  

 erhverves eller bygges med henblik på senere at sælge ejendommen  

 med fortjeneste.
Som udgangspunkt skal der være tale om en systematisk  

 virksomhed med køb og salg af ejendom, for at der kan ske  

 næringsbeskatning.
For nogle faggruppers vedkommende kan der efter praksis  

 allerede i kraft af deres erhverv antages at være en  

 næringsformodning, således at ejendomme, der er anskaffet efter  

 tidspunktet for påbegyndelse af næringen som udgangspunkt anses  

 for omfattet af næringsbeskatningen.
For  

 bygningshåndværkere og andre personer med tilknytning til fast  

 ejendom i forbindelse med hushandler er der en betydelig stærkere  

 formodning om næring end for andre personer.
 I almindelighed må der være foretaget mere end  

 én ejendomshandel, før der kan ske næringsbeskatning.  

 Antallet af omsatte ejendomme, hyppigheden af salgene og størrelsen af  

 de opnåede fortjenester tillægges vægt ved  

 afgørelsen af, om der skal ske næringsbeskatning.
 Der kan ikke fastsættes absolutte, talmæssige  

 grænser for, hvor mange ejendomshandler der skal til, for at der kan  

 anses at foreligge næring, hvor ofte, der skal handles, og hvor store  

 fortjenesterne skal være.
 Skattemyndighederne har bevisbyrden for, at der er  

 formodning for næring, og skatteyderen vil i det konkrete  

 tilfælde have mulighed for at afkræfte formodningen.
En formodning kan afkræftes ved, at skatteyderen  

 konkret godtgør, at andre formål med erhvervelsen af ejendommen  

 end at opnå fortjeneste ved videresalg har udgjort så betydelige  

 motiver i forbindelse med erhvervelsen, at det økonomiske motiv, at  

 opnå fortjeneste, ikke har været væsentligt.
Bl.a. spiller  

 beboelsestiden en væsentlig rolle.
Hvis omstændighederne peger i  

 retning af en almindeligt boliginvestering, kan det være  

 tilstrækkeligt, at ejendommen har været beboet i eksempelvis 5  

 år.
Til § 2 Til nr. 1 Ændringen er en konsekvens af nr. 2, jf. nedenfor,  

 hvor det foreslås, at en håndværksmester, som har en  

 afgiftspligtig virksomhed, ikke længere skal betale moms af eget  

 arbejde i forbindelse med opførelse af bygninger m.v. til eget privat  

 brug.
Imidlertid skal værdien af eget arbejde ved byggeri fortsat  

 være afgiftspligtigt, hvis byggeriet foretages med henblik på  

 senere salg eller udlejning.
Dette gælder, selv om bygningen efter  

 opførelsen m.v. først anvendes til privat brug for  

 håndværksmesteren, når opførelsen m.v. af bygningen  

 efter skattelovgivningen må anses for at ske som led i dennes  

 næringsvej.
Det samme er tilfældet, hvis opførelsen m.v.  

 af bygningen sker med henblik på udlejning i et omfang, der vurderes at  

 gå ud over almindelig privat udlejning.
For eksempel vil en  

 håndværker efter forslaget kunne bygge et sommerhus til privat  

 brug, uden at værdien af eget arbejde skal momspålægges,  

 selv om huset efterfølgende udlejes visse dele af året.  

 Således anses eksempelvis delvis udleje af værelser i en  

 helårsbolig, eller periodevis udleje af sommerhus, ikke som  

 erhvervsmæssig udlejning, når ejeren selv benytter  

 helårsboligen eller sommerhuset.
Ved vurderingen af, om der er tale om  

 erhvervsmæssig udlejning, anvendes de samme regler som på  

 skatteområdet.
Den gældende affattelse af momslovens § 6,  

 stk. 1, fastsætter egentlig denne afgiftspligt, men i praksis har  

 bestemmelsen ikke hidtil været anvendt til at lægge moms på  

 eget arbejde ved opførelse m.v. af bygninger med henblik på  

 senere salg eller udlejning i tilfælde, hvor bygningen efter  

 opførelsen m.v. er blevet anvendt til privat brug af  

 håndværksmesteren.
I stedet har § 7, stk. 1,  

 været anvendt.
For at gøre det helt klart, at der også  

 efter den foreslåede ændring af § 7, stk. 1, jf. nr. 2,  

 skal pålægges moms af eget arbejde i tilfælde, hvor  

 opførelse m.v. af bygninger sker med henblik på salg eller  

 udlejning, selvom bygningen efter opførelsen m.v. først  

 anvendes til håndværksmesterens eget private brug, foreslås  

 dette derfor præciseret i § 6, stk. 1.
Til nr. 2 § 7, stk. 1, er hovedbestemmelsen for moms af  

 eget arbejde.
Det foreslås, at opførelse m.v. af bygninger til  

 en håndværksmesters private brug ikke længere skal  

 være afgiftspligtigt efter § 7, stk. 1. Ændringen  

 medfører således, at § 7 alene kommer til at vedrøre  

 udtagning af varer og ydelser til håndværksmesterens virksomheds  

 brug.
Til nr. 3 Momslovens § 28, stk. 1, fastsætter de  

 tilfælde, hvor afgiftsgrundlaget i forbindelse med udtagning af varer  

 og ydelser fra en virksomhed er varernes og ydelsernes indkøbs- eller  

 fremstillingspris.
Den foreslåede ændring betyder, at der ved  

 udtagning af varer og ydelser, hvor der skal betales moms efter § 5,  

 stk. 4, om udtagning i forbindelse med byggeri m.v., fremover kun skal  

 betales moms af varernes og ydelsernes indkøbs- eller  

 fremstillingspris, når udtagningen sker til privat brug for  

 virksomhedens indehaver eller dennes personale.
Ved fremstillingsprisen  

 forstås de udgifter, som den afgiftspligtige har haft i forbindelse med  

 fremstillingen af varen eller ydelsen.
Der skal derfor ikke betales moms af  

 den afgiftspligtiges eget arbejde eller af den avance, som den  

 afgiftspligtige sædvanligvis ville have haft ved et salg til  

 tredjemand.
Afgiftspligten efter § 5, stk. 4, omfatter varer  

 udtaget fra virksomheden og arbejde udført af virksomhedens personale.  

 Arbejde udført af virksomhedens indehaver er omfattet, når den  

 afgiftspligtige udfører arbejde, som falder ind under den  

 pågældendes fag eller hertil knyttet fagområde, eller  

 når den pågældende udfører tilsvarende arbejde for  

 fremmed regning eller for egen regning i forbindelse med byggeri til salg  

 eller udlejning.
Afgiftspligten omfatter endvidere  

 underentreprenørydelser udtaget fra virksomheden.
 Det skal bemærkes, at udover udtagning til privat  

 brug omfatter afgiftspligten efter § 5, stk. 4, udtagning til  

 ikke-fradragsberettigede formål i virksomheden i tilfælde, hvor  

 virksomheden udfører tilsvarende arbejde for tredjemand eller i  

 forbindelse med byggeri for egen regning, der er afgiftspligtig efter lovens  

 § 6.
Til nr. 4 og 5 Momslovens § 28, stk. 2 og 3, fastsætter  

 de tilfælde, hvor afgiftsgrundlaget i forbindelse med udtagning af  

 varer og ydelser fra en virksomhed er den almindelige pris ved levering af  

 den pågældende vare eller ydelse. Ændringen betyder, at der  

 ud over ved udtagning af varer og ydelser til opførsel m.v. af  

 bygninger til virksomhedens brug (§§ 6 og 7) kun ved udtagning til andre  

 ikke-fradragsberettigede formål end privat brug, det vil sige f.eks.  

 byggeri m.v. med henblik på salg eller udlejning, ligesom hidtil skal  

 betales moms af den almindelige salgspris, inklusiv sædvanlig avance og  

 værdien af eget arbejde.
Til § 3 Det foreslås, at skatte- og momsfritagelsen finder  

 anvendelse på arbejder, der udføres efter den 1. januar 2003.  

 For arbejde, som er påbegyndt, men ikke afsluttet inden denne dato,  

 skal der ske en opgørelse med 1. januar som skæringspunkt.  

 Herved vil virkningstidspunktet være sammenfaldende for skat og  

 eventuel moms, idet momsen opgøres løbende for en  

 afgiftsperiode.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændring:
 1. § 7 affattes således:
 § 7. Til den skattepligtige indkomst medregnes ikke:
 »§ 7. Til den skattepligtige indkomst medregnes ikke:
a)	Gaver, der hidrører fra indsamlede bidrag, forudsat at gaven  

 alene har karakter af en anerkendelse af modtagerens fortjenester eller er  

 ydet i anledning af modtagerens alvorlige sygdom eller tilskadekomst eller er  

 ydet til personer, der har været udsat for en ulykke eller katastrofe,  

 eller til disses efterladte.
Det er ligeledes en forudsætning, at gaven  

 er oppebåret én gang for alle og ikke har karakter af vederlag,  

 samt at indsamlingen ikke er sket på modtagerens initiativ.
a)	Gaver, der hidrører fra indsamlede bidrag, forudsat at gaven  

 alene har karakter af en anerkendelse af modtagerens fortjenester eller er  

 ydet i anledning af modtagerens alvorlige sygdom eller tilskadekomst eller er  

 ydet til personer, der har været udsat for en ulykke eller katastrofe,  

 eller til disses efterladte.
Det er ligeledes en forudsætning, at gaven  

 er oppebåret én gang for alle og ikke har karakter af vederlag,  

 samt at indsamlingen ikke er sket på modtagerens initiativ.
 b)	Hædersgaver udbetalt i henhold til lov nr. 93 af 20. marts  

 1940 om udbetaling af hædersgaver til danske sømænd og  

 fiskere og deres efterladte.
 b)	Hædersgaver udbetalt i henhold til lov nr. 93 af 20. marts  

 1940 om udbetaling af hædersgaver til danske sømænd og  

 fiskere og deres efterladte.
c)	 (Ophævet) c)	Hædersgaver udbetalt i henhold til lov nr. 383 af 9. august  

 1945 om visse hædersgaver til danske søfarende og fiskere og  

 deres efterladte.
 d)	Hædersgaver udbetalt i henhold til lov nr. 383 af 9. august  

 1945 om visse hædersgaver til danske søfarende og fiskere og  

 deres efterladte.
 d)	Hædersgaver udbetalt i henhold til lov nr. 378 af 10. juni  

 1940 om udbetaling af hædersgaver til efterladte efter faldne og til  

 sårede den 9. april 1940.
 e)	Hædersgaver udbetalt i henhold til lov nr. 378 af 10. juni  

 1940 om udbetaling af hædersgaver til efterladte efter faldne og til  

 sårede den 9. april 1940.
 e)	Hædersgaver, der i henhold til lov udbetales til sårede  

 og til efterladte efter faldne af hær og flåde ved begivenhederne  

 den 29. august 1943.
 f)	Hædersgaver, der i henhold til lov udbetales til sårede  

 og til efterladte efter faldne af hær og flåde ved begivenhederne  

 den 29. august 1943.
 f)	Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjyske  

 landsdele samt understøttelser af tilsvarende art, der ydes fra tysk  

 side.
 g)	Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjyske  

 landsdele samt understøttelser af tilsvarende art, der ydes fra tysk  

 side.
 g)	Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte  

 lovs §§ 14-18 ommeldte dagpenge, den i §§ 19-21 ommeldte  

 invaliditetserstatning, for så vidt denne ydes i overensstemmelse med  

 reglerne i § 20 som en årlig rente, samt de i § 22 ommeldte  

 renteydelser til efterladte.
 h)	Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte  

 lovs §§ 14-18 ommeldte dagpenge, den i §§ 19-21 ommeldte  

 invaliditetserstatning, for så vidt denne ydes i overensstemmelse med  

 reglerne i § 20 som en årlig rente, samt de i § 22 ommeldte  

 renteydelser til efterladte.
 h)	Invaliditetsbeløb, invaliditetsydelse,  

 førtidsbeløb, personlige tillæg og helbredstillæg,  

 invaliditets-, bistands- og plejetillæg samt tillæg efter  

 § 72 c, der udbetales i henhold til lov om social pension eller  

 § 6, stk. 4, i lov nr. 285 af 25. april 2001 om ændring af  

 lov om social pension og andre love. (Førtidspensionsreform).
 i)	Invaliditetsbeløb, invaliditetsydelse,  

 førtidsbeløb, personlige tillæg og helbredstillæg,  

 invaliditets-, bistands- og plejetillæg samt tillæg efter  

 § 72 c, der udbetales i henhold til lov om social pension eller  

 § 6, stk. 4, i lov nr. 285 af 25. april 2001 om ændring af  

 lov om social pension og andre love. (Førtidspensionsreform).
 i)	Ydelser efter lov om social service, lov om aktiv socialpolitik og  

 lov om integration af udlændinge i Danmark (integrationslov) til  

 dækning af nærmere bestemte udgifter for modtageren, ydelser  

 efter § 84 i lov om social service, ydelser efter § 34 i lov om  

 aktiv socialpolitik, andre ydelser efter lov om aktiv socialpolitik, i det  

 omfang disse ydelser beregnes på grundlag af hjælp ydet efter  

 lovens § 34, ydelser efter § 28 a i integrationsloven, andre  

 ydelser efter integrationsloven, i det omfang disse ydelser beregnes på  

 grundlag af hjælp ydet efter lovens § 28 a, ydelser efter lov om  

 specialpædagogisk støtte ved videregående uddannelser samt  

 ydelser efter lov om repatriering.
 j)	Ydelser efter lov om social service, lov om aktiv socialpolitik og  

 lov om integration af udlændinge i Danmark (integrationslov) til  

 dækning af nærmere bestemte udgifter for modtageren, ydelser  

 efter § 84 i lov om social service, ydelser efter § 34 i lov om  

 aktiv socialpolitik, andre ydelser efter lov om aktiv socialpolitik, i det  

 omfang disse ydelser beregnes på grundlag af hjælp ydet efter  

 lovens § 34, ydelser efter § 28 a i integrationsloven, andre  

 ydelser efter integrationsloven, i det omfang disse ydelser beregnes på  

 grundlag af hjælp ydet efter lovens § 28 a, ydelser efter lov om  

 specialpædagogisk støtte ved videregående uddannelser samt  

 ydelser efter lov om repatriering.
 j)	Understøttelser, der udbetales i henhold til fundatsen for  

 »Hvide Sande Fondet«.
 k)	Understøttelser, der udbetales i henhold til fundatsen for  

 »Hvide Sande Fondet«.
 k)	Beløb, der af kommunen ydes som lommepenge eller til  

 beklædning til børn og unge under 18 år, som er anbragt  

 uden for hjemmet, jf. lov om social service § 40, stk. 2, nr. 11, i  

 det omfang beløbene ikke overstiger de vejledende satser udsendt af  

 Kommunernes Landsforening og Amtsrådsforeningen i Danmark.  

 Skattefriheden omfatter ikke beløb, der udbetales som honorering af  

 personligt arbejde på opholdsstedet m.v.
 l)	Beløb, der af kommunen ydes som lommepenge eller til  

 beklædning til børn og unge under 18 år, som er anbragt  

 uden for hjemmet, jf. lov om social service § 40, stk. 2, nr. 11, i  

 det omfang beløbene ikke overstiger de vejledende satser udsendt af  

 Kommunernes Landsforening og Amtsrådsforeningen i Danmark.  

 Skattefriheden omfatter ikke beløb, der udbetales som honorering af  

 personligt arbejde på opholdsstedet m.v.
 l)	Beløb udbetalt én gang for alle i henhold til lov nr.  

 179 af 7. juni 1958 om fordelingen af visse fra udlandet modtagne  

 erstatninger, for så vidt erstatningerne udredes for legemsskade eller  

 krænkelse af den personlige frihed.
 m)	Beløb udbetalt én gang for alle i henhold til lov nr.  

 179 af 7. juni 1958 om fordelingen af visse fra udlandet modtagne  

 erstatninger, for så vidt erstatningerne udredes for legemsskade eller  

 krænkelse af den personlige frihed.
 m)	Beløb, der hidrører fra udbetaling af beboerindskud  

 (boligandele eller boligindskud) samt indekstillæg hertil, for så  

 vidt indskuddet vedrører lejligheder, der omfattes af de i lov om  

 almene boliger m.v. fastsatte regler om almen boligvirksomhed.
n)	(Ophævet) n)	Børnetilskud og ydelser omfattet af §§ 10 a og 10 b i  

 lov om børnetilskud og forskudsvis udbetaling af børnebidrag,  

 forskudsvis udbetaling af børnebidrag og af særlige bidrag som  

 nævnt i denne lovs § 10, stk. 1, 5. pkt., og § 11,  

 stk. 1, 3. pkt.
 o)	Beløb, der hidrører fra udbetaling af beboerindskud  

 (boligandele eller boligindskud) samt indekstillæg hertil, for så  

 vidt indskuddet vedrører lejligheder, der omfattes af de i lov om  

 almene boliger m.v. fastsatte regler om almen boligvirksomhed.
o)	Udetillæg, hjemflytningstillæg og  

 bosættelsespenge, som oppebæres af danske statsborgere, der af  

 den danske stat er udsendt til tjeneste uden for riget, samt andre lignende  

 ydelser, der tjener til dækning af merudgifter som følge af  

 tjenesten i udlandet.
Beløb, der af EU-Kommissionen er udbetalt til  

 personer, der af den danske stat er udstationeret til midlertidig tjeneste  

 ved EU-Kommissionen til dækning af merudgifter i forbindelse med  

 udstationeringen.
 p)	Børnetilskud og ydelser omfattet af §§ 10 a og 10 b i  

 lov om børnetilskud og forskudsvis udbetaling af børnebidrag,  

 forskudsvis udbetaling af børnebidrag og af særlige bidrag som  

 nævnt i denne lovs § 10, stk. 1, 5. pkt., og § 11,  

 stk. 1, 3. pkt.
p)	Naturalydelser og kostpenge, der ydes værnepligtige i  

 forsvaret og civilforsvaret i den periode, der er fastsat som den  

 første samlede tjenestetid, samt frivilligt personel i den periode,  

 der er fastsat som uddannelsestid.
Det samme gælder naturalydelser og  

 kostpenge, der ydes ved aftjening af civil værnepligt.
 q)	Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
r)	Udetillæg, hjemflytningstillæg og  

 bosættelsespenge, som oppebæres af danske statsborgere, der af  

 den danske stat er udsendt til tjeneste uden for riget, samt andre lignende  

 ydelser, der tjener til dækning af merudgifter som følge af  

 tjenesten i udlandet.
Beløb, der af EU-Kommissionen er udbetalt til  

 personer, der af den danske stat er udstationeret til midlertidig tjeneste  

 ved EU-Kommissionen til dækning af merudgifter i forbindelse med  

 udstationeringen.
 r)	Statslig godtgørelse til HIV-smittede personer eller disses  

 efterladte, når godtgørelsen ydes i sammenhæng med, at de  

 pågældende er blevet behandlet ved danske sygehuse eller er  

 smittet af personer, der er blevet behandlet ved danske sygehuse, samt  

 støtte, der udbetales af Blødererstatningsfonden, til  

 blødere, der efter behandling med blodprodukter ved danske sygehuse er  

 blevet konstateret HIV-smittede, eller til disses efterladte.
s)	Naturalydelser og kostpenge, der ydes værnepligtige i  

 forsvaret og civilforsvaret i den periode, der er fastsat som den  

 første samlede tjenestetid, samt frivilligt personel i den periode,  

 der er fastsat som uddannelsestid.
Det samme gælder naturalydelser og  

 kostpenge, der ydes ved aftjening af civil værnepligt.
s)	Hæderspriser, der udbetales i henhold til Nobelstiftelsens  

 Grundstadgar eller ydes af mellemstatslige organisationer og institutioner,  

 hvori Danmark deltager eller er medlem, når hædersprisen  

 udelukkende har karakter af en anerkendelse af modtagerens fortjenester.  

 Hæderspriser, som ydes af offentlige midler, legater samt kulturelle  

 fonde og lignende her i landet eller i udlandet, når hædersprisen  

 udelukkende har karakter af en anerkendelse af modtagerens kunstneriske  

 fortjenester.
Det er en betingelse, at hædersprisen er ydet som et  

 uansøgt engangsbeløb.
 t)	Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
 t)	Engangsbeløb, der udbetales til den erstatningsberettigede  

 efter § 32, stk. 7 eller 8, eller § 36, stk. 4 eller 5, i  

 lov om sikring mod følger af arbejdsskade.
 u)	Statslig godtgørelse til HIV-smittede personer eller disses  

 efterladte, når godtgørelsen ydes i sammenhæng med, at de  

 pågældende er blevet behandlet ved danske sygehuse eller er  

 smittet af personer, der er blevet behandlet ved danske sygehuse, samt  

 støtte, der udbetales af Blødererstatningsfonden, til  

 blødere, der efter behandling med blodprodukter ved danske sygehuse er  

 blevet konstateret HIV-smittede, eller til disses efterladte.
 u)	Præmie efter lov om arbejdsløshedsforsikring m.v.  

 § 74 k eller § 75 c, stk. 10-13.
v)	Hæderspriser, der udbetales i henhold til Nobelstiftelsens  

 Grundstadgar eller ydes af mellemstatslige organisationer og institutioner,  

 hvori Danmark deltager eller er medlem, når hædersprisen  

 udelukkende har karakter af en anerkendelse af modtagerens fortjenester.  

 Hæderspriser, som ydes af offentlige midler, legater samt kulturelle  

 fonde og lignende her i landet eller i udlandet, når hædersprisen  

 udelukkende har karakter af en anerkendelse af modtagerens kunstneriske  

 fortjenester.
Det er en betingelse, at hædersprisen er ydet som et  

 uansøgt engangsbeløb.
v)	Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at støtte  

 socialt eller sygdomsbekæmpende arbejde.
Ydelser fra en fond m.v., der  

 overstiger 10.000 kr. inden for et kalenderår, medregnes dog til den  

 skattepligtige indkomst med den del af værdien, der overstiger 10.000  

 kr.
w)	(Ophævet) w)	Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld samt for  

 meget udbetalt uddannelsesstøtte, der eftergives efter lov om statens  

 uddannelsesstøtte.
 x)	Engangsbeløb, der udbetales til den erstatningsberettigede  

 efter § 32, stk. 7 eller 8, eller § 36, stk. 4 eller 5, i  

 lov om sikring mod følger af arbejdsskade.
 x)	Elevstøtte ydet i henhold til lov om folkehøjskoler,  

 efterskoler, husholdningsskoler og håndarbejdsskoler til personer, som,  

 når støtten modtages, opfylder aldersbetingelsen efter lov om  

 social pension for at modtage folkepension, som modtager eller får  

 forskud på førtidspension, eller som modtager invaliditetsydelse  

 med bistands- eller plejetillæg i henhold til § 6, stk. 4, i  

 lov nr. 285 af 25. april 2001 om ændring af lov om social pension og  

 andre love. (Førtidspensionsreform).
 y)	Præmie efter lov om arbejdsløshedsforsikring m.v.  

 § 74 k eller § 75 c, stk. 10-13.
 y)	Bidrag efter lov om hjemmeservice.
z)	Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at støtte  

 socialt eller sygdomsbekæmpende arbejde.
Ydelser fra en fond m.v., der  

 overstiger 10.000 kr. inden for et kalenderår, medregnes dog til den  

 skattepligtige indkomst med den del af værdien, der overstiger 10.000  

 kr.
z)	Værdien af eget arbejde samt en i den forbindelse  

 ikke-realiseret avance ved udtagning af varer og tjenesteydelser fra ejerens  

 virksomhed, når arbejdet udføres på egne formuegoder til  

 privat brug for den pågældende.« æ)	Eftergivet studiegæld efter kapitel 3 i lov om tilskud  

 til afvikling af studiegæld og om eftergivelse af studiegæld samt  

 for meget udbetalt uddannelsesstøtte, der eftergives efter lov om  

 statens uddannelsesstøtte.
 ø)	Elevstøtte ydet i henhold til lov om  

 folkehøjskoler, efterskoler, husholdningsskoler og  

 håndarbejdsskoler til personer, som, når støtten modtages,  

 opfylder aldersbetingelsen efter lov om social pension for at modtage  

 folkepension, som modtager eller får forskud på  

 førtidspension, eller som modtager invaliditetsydelse med bistands-  

 eller plejetillæg i henhold til § 6, stk. 4, i lov nr. 285 af  

 25. april 2001 om ændring af lov om social pension og andre love.  

 (Førtidspensionsreform).
 å)	Bidrag efter lov om hjemmeservice.
§ 2 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som ændret senest ved lov nr. 409 af 6.  

 juni 2002, foretages følgende ændringer:
 1. I § 6, stk. 1, indsættes efter 1.  

 pkt.:
§ 6. Der betales afgift af afgiftspligtige personer bortset  

 fra offentlige institutioner m.v. omfattet af § 3, stk. 2, nr. 2 og  

 3, der for egen regning på egen, lejet eller lejers grund  

 opfører bygninger til sag eller udlejning, eller som på egne  

 eller lejede bygninger udfører ombygnings- eller  

 moderniseringsarbejder med henblik på salg eller udlejning, hvis den  

 pågældende eller dennes ansatte udfører arbejde ved  

 projekteringen, opførelsen eller ombygnings- eller  

 moderniseringsarbejde.
Reparations- eller vedligeholdelsesarbejde til en  

 samlet værdi af mere end 75.000 kr. årligt sidestilles med  

 ombygnings- eller moderniseringsarbejde.
 Stk. 2.  ..
»1. pkt. finder ikke anvendelse, når bygningen efter  

 opførelsen, ombygningen eller moderniseringen anvendes til privat brug  

 for virksomhedens indehaver, med mindre opførelsen, ombygningen eller  

 moderniseringen sker med henblik på salg som led i næring eller  

 erhvervsmæssig udlejning.« § 7. Der betales afgift af afgiftspligtige personer bortset  

 fra offentlige institutioner m.v. omfattet af § 3, stk. 2, nr. 2 og  

 3, der for egen regning på egen eller lejet grund lader bygninger  

 opføre til virksomhedens eller virksomhedens indehavers brug, eller  

 som udfører ombygnings- eller moderniseringsarbejde på egne  

 eller lejede bygninger til virksomhedens eller virksomhedens indehavers brug,  

 hvis den pågældendes ansatte udfører arbejde ved  

 projekteringen, opførelsen eller ombygnings- eller  

 moderniseringsarbejdet.
Reparations- eller vedligeholdelsesarbejde til en  

 samlet værdi af mere end 75.000 kr. årligt sidestilles med  

 ombygnings- eller moderniseringsarbejde.
 2. I § 7, stk. 1, 1. pkt., udgår to steder  

 »eller virksomhedens indehavers«.
 3. I § 28, stk. 1, indsættes efter 2.  

 pkt.:
 § 28. For varer og ydelser, hvoraf der skal betales afgift ved  

 udtagning efter § 5, stk. 1-3, er afgiftsgrundlaget  

 indkøbsprisen eller fremstillingsprisen, jf. dog stk. 3, heri  

 ikke indbefattet afgiften efter denne lov, men medregnet andre afgifter som  

 anført i § 27, stk. 2, nr. 1. Har virksomheden selv  

 indført varen fra steder uden for EU, anses en i overensstemmelse med  

 reglerne i § 32, stk. 1, fastsat værdi som  

 indkøbsprisen.
»1. pkt. finder tilsvarende anvendelse for varer og ydelser, hvoraf der  

 skal betales afgift ved udtagning efter § 5, stk. 4, når  

 udtagningen sker til privat brug for virksomhedens indehaver eller dennes  

 personale.« Stk. 2.  ..
 Stk. 3. For varer og ydelser, som en virksomhed anvender ved  

 byggeri m.v., og hvoraf der skal betales afgift efter § 5, stk. 4,  

 og §§ 6 og 7, fastsættes afgiftsgrundlaget på den i  

 stk. 2 anførte måde.
 4.
 5. I § 28, stk. 3, indsættes efter 1.  

 pkt.:
