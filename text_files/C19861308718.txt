 Formål.
§ 1.  Frøkontrolkommissionen og de af kommissionen  

 nedsatte udvalg er rådgivende over for statsfrøkontrollen og  

 landbrugsministeren i spørgsmål vedrørende undersøgelser af kontrol med frø  

 og sædekorn.
Kommissionen danner et fagligt forbindelsesled mellem jordbrug,  

 frø- og sædekornshandel og statsfrøkontrollen.
 Sammensætning.
 § 2.  Kommissionen består af 12 medlemmer, der  

 udnævnes af landbrugsministeren for en periode af 5 år efter indstilling på  

 følgende måde:
 2 medlemmer indstilles af De danske Landboforeninger og Danske  

 Husmandsforeninger.
 1 medlem indstilles af De samvirkende danske Frøavlerforeninger.
 1 medlem indstilles af Dansk Erhvervsgartnerforening efter samråd med De  

 samvirkende danske Haveselskaber.
 5 medlemmer indstilles af Grosserer-Societetets Komitee, hvoraf 2  

 medlemmer skal repræsentere markfrøhandelen, 1 medlem havefrøhandelen og 2  

 medlemmer sædekornshandelen.
 3 medlemmer, der repræsenterer statslig forsøgsvirksomhed vedrørende  

 planteavl og planteforskning indstilles af kommissionen.
 Stk. 2.  Fratræder et medlem inden udløbet af den  

 periode, for hvilken den pågældende er udnævnt, udnævnes et nyt medlem for  

 den resterende del af perioden.
 Formand.
 § 3.  Landbrugsministeren udnævner efter indstilling  

 fra kommissionen et af medlemmerne til formand for den periode for hvilken  

 vedkommende er udnævnt til medlem af kommissionen.
 Næstformand.
 § 4.  Kommissionen vælger et af medlemmerne som  

 næstformand, der ved formandens fravær træder i dennes sted.
 Juridisk tilforordnet.
 § 5.  landbrugsministeren udpeger en juridisk  

 tilforordnet for kommissionen.
 Forretningsudvalget.
 § 6.  Formanden, næstformanden samt et medlem udpeget  

 af kommissionen udgør kommissionens forretningsudvalg.
 Kontaktudvalg.
 § 7.  Under kommissionen nedsættes kontaktudvalg for  

 sædekorn, markfrø og grønsagsfrø. Disse udvalg har til hovedopgave at være  

 rådgivende for statsfrøkontrollen og landbrugsministeren ved  

 tilrettelæggelsen af administrationen af ordningen i landbrugsministeriets  

 bekendtgørelser om sædekorn, markfrø og grønsagsfrø.
 Sekretariatet.
 § 8.  Sekretariatet er henlagt til statsfrøkontrollen.
 Opgaver og kompetence.
 § 9.  Kommissionen kan på eget initiativ tage  

 spørgsmål op til behandling og på grundlag heraf fremkomme med indstillinger  

 og forslag inden for dens sagsområde.
 Stk. 2.  Forslag og ændringer af regler for  

 statsfrøkontrollens virksomhed og af statsfrøkontrollens takster forelægges  

 normalt kommissionen til udtalelse, forinden de af statsfrøkontrollen  

 indsendes til landbrugsministeren til godkendelse.
 Stk. 3.  I henhold til statsfrøkontrollens regler om  

 beregning af erstatning for kvalitetsmangler ved handel med sædekorn og  

 tilsvarende regler ved handel med frø af foder-, olie- og spindplanter  

 nedsætter kommissionen bedømmelsesudvalg.
 Stk. 4.  Kommissionen kan nedsætte særlige udvalg til i  

 forbindelse med faglige kredse uden for kommissionen at udarbejde  

 betænkninger og forslag til brug for kommissionen ved dens overvejelser og  

 afgørelser.
 Stk. 5.  Kommissionen kan påtage sig at afgøre  

 uoverensstemmelser vedrørende frø- og sædekornshandel og kan medvirke ved  

 etablering af voldgift til afgørelse af sådanne sager.
 Arbejdsform.
§ 10.  Kommissionens sager behandles og afgøres  

 almindeligvis på møder.
Afgørelse kan dog også træffes ved skriftlig votering  

 efter udsendelse af sagen til kommissionens medlemmer.
 Stk. 2.  Der kan kun træffes beslutninger i sager,  

 hvorom mindst 7 af kommissionens medlemmer er enige.
 Stk. 3.  Kommissionen kan overdrage begrænsede dele af  

 sine funktioner til forretningsudvalget.
Stk. 4.  Forretningsudvalget, eventuelt formanden, kan i  

 presserende sager udtale sig på kommissionens vegne.
Beslutninger truffet af  

 forretningsudvalget eller formanden meddeles kommissionen.
 Stk. 5.  Forretningsudvalget udarbejder dagsorden for og  

 forbereder sager til behandling på kommissionens møder.
 Stk. 6.  Forud for møderne udsendes den af  

 forretningsudvalget og sekretariatet udarbejdede dagsorden.
Stk. 7.  Møderne ledes af formanden og i dennes fravær  

 af næstformanden.
I møderne deltager statsfrøkontrollens direktør, og efter  

 afgørelse af kommissionens formand kan andre sagkyndige deltage i møderne.
Stk. 8.  Sekretariatet udarbejder referater af møder i  

 kommissionen og udsender disse til kommissionens medlemmer.
Eventuelle  

 bemærkninger til referaterne indsendes til statsfrøkontrollen inden en given  

 tidsfrist.
Bemærkningerne udsendes til kommissionens medlemmer, behandles på  

 næstfølgende kommissionsmøde og vedlægges referatet af dette.
Sekretariatet  

 udarbejder ligeledes referater af møderne i kommissionens udvalg og sender  

 disse til kommissionsmedlemmerne til orientering.
Stk. 9.  Der udarbejdes årligt en beretning om  

 kommissionens arbejde.
Beretningen offentliggøres i statsfrøkontrollens  

 årsberetning.
 Udgifter.
 § 11.  udgifterne i forbindelse med kommissionen og  

 dens udvalgsarbejde dækkes over statsfrøkontrollens bevillinger.  

 Kommissionens medlemmer får udbetalt rejse- og mødeudgifter efter de til  

 enhver tid i statstjenesten gældende regler.
Foranstående forretningsorden godkendes herved LANDBRUGSMINISTERIET, den 21. marts  

 1986.
 P.M.V.
 e.b.
