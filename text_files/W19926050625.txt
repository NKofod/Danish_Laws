Fører af personbil stødte under overhaling frontalt sammen med  

 modkørende bil, hvorved en passager i sigtedes bil blev dræbt og flere  

 passagerer kom alvorligt til skade.
Sigtede blev selv påført varige lammelser  

 og forventedes at blive permanent kørestolsbruger.
Sigtede kunne ikke kende  

 sig skyldig og tiltalefrafald blev ikke meddelt. (* 2) En 19-årig mand S kørte i sin personbil med 4 passagerer og overhalede i  

 tåget vejr, hvorved han stødte frontalt sammen med en modkørende bil.
En af  

 passagererne i S.s bil blev dræbt og de øvrige tilføjet alvorlig personskade.  

 S beskadigede selv rygmarven med varige lammelser af begge ben og af blære og  

 tarmfunktion.
S forventedes at blive permanent kørestolsbruger.
S forklarede,  

 at han intet kunne huske fra uheldet, og han krævede erstatning for person-  

 og materiel skade.
Under disse omstændigheder kunne forudsætningerne for at  

 meddele tiltalefrafald ikke anses for at være til stede.
 (* 1) Offentliggøres i Anklagemyndighedens Årsberetning 1992.
