Fremsat den 17. november 2004 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov  

 om ændring af lov om beskatning til kommunerne af faste ejendomme (Den amtskommunale grundskyldpromille for  

 landbrugsejendomme og lignende ejendomme) § 1 I lov om beskatning til kommunerne af faste ejendomme,  

 jf. lovbekendtgørelse nr. 783 af 1. september 2003, som ændret ved lov nr.  

 1211  

 af 27. december 2003 og § 31 i lov nr. 469 af 9. juni 2004, foretages  

 følgende ændringer:
 1.  

  

 I  

  

 § 2, stk. 4, 4. pkt.,  

  

 ændres »6,2  

 promille« til: »8,5 promille«.
 2.  

  

 I  

  

 § 5, stk. 2, 1. pkt.,  

  

 ændres »3,8  

 promille« til: »1,5 promille«.
§ 2 Loven træder i kraft den 1. januar 2005.
§ 3 Stk. 1.  

  

 For  

 skatteåret 2005 gælder, at en nedsættelse af grundskylden for den enkelte  

 ejendom, der er en følge af bestemmelsen i § 5, stk. 2, i lov om  

 beskatning til kommunerne af faste ejendomme, som affattet ved denne lovs  

 § 1,  

 nr. 2, foretages ved afkortning af den eller de opkrævninger af  

 ejendomsskatter, der forfalder til betaling den 1. juli 2005 eller senere.  

 Hvis  

 der er tale om mere end en rate, fordeles nedsættelsen ligeligt på alle  

 raterne.
Hvis nedsættelsen ikke fuldt ud kan ske ved afkortning, udbetales  

 den  

 overskydende del af nedsættelsen den 1. oktober 2005 til ejendommens ejer på  

 dette tidspunkt, jf. § 29, stk. 1, i lov om beskatning til  

 kommunerne  

 af faste ejendomme.
 Stk. 2.  

  

 Statskassen  

 yder for skatteåret 2005 et særligt tilskud til de kommuner og amtskommuner,  

 der lider et provenutab som følge af bestemmelsen i § 5, stk. 2, i  

 lov om beskatning til kommunerne af faste ejendomme, som affattet ved denne  

 lovs § 1, nr. 2. Indenrigs- og sundhedsministeren fastsætter de nærmere  

 regler om beregning og udbetaling af det særlige tilskud.
 Stk. 3.  

  

 Ved  

 opgørelsen af beskatningsgrundlaget for amtskommuner for tilskudsåret 2005,  

 jf.  

 § 24 i lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 719 af 13. august 2003, indgår  

 provenuet af grundskyld inklusiv tilskud som opgjort efter denne lovs  

 § 3,  

 stk. 2.
Bemærkninger til lovforslaget Almindelige bemærkninger 1. Formålet med lovforslaget Som et led i EUs landbrugsreform reduceres de direkte  

 tilskud fra EU til landbruget.
Dette har første gang virkning i 2005. På den  

 baggrund er regeringen (Venstre og Det Konservative Folkeparti) og Dansk  

 Folkeparti  

 ifølge aftalen om finansloven 2005 enige om at nedsætte dansk landbrugs  

 indenlandske omkostninger tilsvarende gennem en lavere beskatning af  

 landbrugets produktionsjord.
Derfor foreslås den amtskommunale  

 grundskyldpromille  

 for landbrugsejendomme m.v. nedsat med 2,3 promillepoint fra og med 2005,  

 svarende  

 til 168 mio. kr.
Amterne vil blive kompenseret for nedsættelsen med et  

 tilsvarende beløb.
1.1. Gældende ret Efter de gældende regler for 2005 pålignes den amtskommunale  

 grundskyld med 10 promille  dog kun med 3,8 promille af ejendomme, der  

 på  

 tidspunktet for den vurdering, som lægges til grund ved skatteberegningen, må  

 anses for benyttet til landbrug, gartneri, planteskole eller frugtplantage,  

 jf.  

 § 33, stk. 1, i vurderingsloven.
Ejendomme beliggende i Københavns,  

 Frederiksberg og Bornholms Kommuner pålignes ikke amtskommunal grundskyld,  

 men  

 en promillesats svarende til den amtskommunale grundskyldpromille for de  

 pågældende ejendomstyper tillægges den kommunale grundskyldpromille i  

 Københavns, Frederiksberg og Bornholms Kommuner.
Det bemærkes, at ændringen ifølge lov nr. 469 af 9. juni  

 2004 om afgift af mineralsk fosfor i foderfosfat, hvormed den amtskommunale  

 grundskyldpromille ændredes fra 4,3 til 3,8 promille, endnu ikke er sat i  

 kraft.
Loven forventes sat i kraft med virkning for skatteåret 2005.
1.2. Lovforslagets indhold Med forslaget nedsættes den amtskommunale  

 grundskyldpromille for jord, der efter § 33, stk. 1, i  

 vurderingsloven  

 må anses for benyttet til landbrug, gartneri, planteskole eller  

 frugtplantage,  

 fra 3,8 promille til 1,5 promille.
I 2005 svarer nedsættelsen af  

 grundskyldpromillen med 2,3 promillepoints til ca. 168 mio. kr.
I de kommende  

 år vil reduktionen i kroner være afhængig af udviklingen i de afgiftspligtige  

 grundværdier.
Der ydes de berørte amtskommuner og kommuner (København,  

 Frederiksberg og Bornholm) kompensation for provenutabet.
Det foreslås, at  

 staten for 2005 kompenserer de berørte amtskommuner og kommuner individuelt  

 for  

 deres tab som følge af grundskyldpromillenedsættelsen.
Den individuelle  

 kompensationsordning gælder alene for 2005.  

 Herefter vil virkningen af provenutabet indgå i de provenuskøn over  

 grundskylden, der ligger til grund for forhandlingerne om den kommunale  

 økonomi.
2. Økonomiske og administrative konsekvenser for  

 det offentlige Forslaget indebærer et årligt mindreprovenu fra grundskyld  

 for amtskommunerne og Bornholms, Københavns og Frederiksberg Kommuner i det  

 omfang, der i disse kommuner er landbrugsejendomme m.v.
Det samlede  

 provenutab  

 er på grundlag af de skønnede afgiftspligtige grundværdier for 2005 anslået  

 til  

 ca. 168 mio. kr.
Staten yder i 2005 de berørte amtskommuner og kommuner en  

 individuel kompensation for provenutabet.
Der vil blive sigtet mod, at det  

 samlede kompensationsbeløb kan udbetales til de enkelte kommuner den 1.  

 september 2005. Den individuelle kompensationsordning gælder alene for 2005.  

 Herefter vil virkningen af provenutabet  

 indgå i de provenuskøn over grundskylden, der ligger til grund for  

 forhandlingerne  

 om den kommunale økonomi.
Det bemærkes, at ordningen udformes som en nedsættelse af  

 opkrævningerne i 2. halvår af de allerede pålignede ejendomsskatter for hele  

 skatteåret 2005. Derved vil der for kommunerne under ét i 2005 blive tale om  

 en  

 vis likviditetsfordel.
Samtidig vil ordningen medføre en vis  

 meradministration  

 for kommunerne i 2005, da grundskyldsnedsættelsen for dette år vil gøre det  

 nødvendigt at udsende nye opkrævninger for de berørte ejendomme.
 Der vil ligeledes blive tale om en vis statslig  

 administration i 2005 i forbindelse med udbetaling af tilskud til kommunerne  

 til dækning af provenutabet som følge af grundskyldsnedsættelsen.
3. Økonomiske konsekvenser for erhvervslivet Den foreslåede nedsættelse af den amtskommunale  

 grundskyldpromille for landbrugsejendomme m.v. fra 3,8 promille til 1,5  

 promille indebærer en lempelse af de samlede udgifter til ejendomsskatter for  

 landbrugsjord m.v., der for 2005 er skønnet til ca. 168 mio. kr.
Lempelsen  

 modsvares dog af reduktion af de direkte tilskud fra EU til landbruget på 168  

 mio. kr.
Samlet set vil der ske en vis omfordeling inden for erhvervet, idet  

 skattelettelserne vil blive udmøntet på alle ejere af landbrugsjord m.v. i  

 forhold til de afgiftspligtige grundværdier.
4. Administrative konsekvenser for erhvervslivet Ingen.
5. Miljømæssige konsekvenser Ingen.
6. Forholdet til EU Lovforslaget indeholder ikke EU-retlige aspekter.  

 Europa-Kommissionen har i en anden sag om nedsættelse af den amtskommunale  

 grundskyldpromille, sag nr.
N 57/2004 udtalt, at en nedsættelse af den  

 amtskommunale  

 grundskyldpromille ikke opfylder selektivitetskravet i traktatens artikel 87,  

 stk. 1, og dermed ikke udgør statsstøtte.
7. Høringer Lovforslaget har været sendt til høring hos Kommunernes  

 Landsforening, Amtsrådsforeningen, Københavns og Frederiksberg Kommuner og  

 Dansk Landbrug.
Vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen.
 En midlertidig kommunal meradministration ved ændring af  

 ejendomsskattebilletter og en midlertidig statslig meradministration som  

 følge af udbetaling af tilskud til kommunerne.
Økonomiske konsekvenser for erhvervslivet Lempelsen indebærer isoleret en lempelse af ejendomsskatterne  

 for landbrugsjord m.v.
Lempelsen modsvares dog af reduktion af de direkte  

 tilskud fra EU til landbruget.
Nettoeffekten vil være en vis omfordeling  

 inden for erhvervet.
Administrative konsekvenser for erhvervslivet Ingen Ingen Økonomiske konsekvenser for borgerne Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget har ingen EU-retlige aspekter.
Bemærkninger til de enkelte bestemmelser Til § 1 Til nr. 1 Der er tale om en konsekvensrettelse som følge af, at den  

 amtskommunale grundskyldpromille for landbrugsjord m.v. nedsættes fra 3,8  

 promille til 1,5 promille.
Ved ændringen sikres, at kompensationen som følge  

 af  

 loftet på 12 promille over den primærkommunale grundskyldpromille for  

 produktionsjord til Københavns, Frederiksberg og Bornholms Kommuner også  

 fremover vil blive ydet på baggrund af de pågældende kommuners  

 grundskyldpromille, nedsat med forskellen mellem den generelle amtskommunale  

 grundskyldpromille på 10 og grundskyldpromillen for de ejendomme, som er  

 omfattet af ejendomsskattelovens § 5, stk. 2.
Til nr. 2 Ifølge den foreslåede ændring i § 5, stk. 2,  

 nedsættes den amtskommunale grundskyldpromille af ejendomme, der på  

 tidspunktet  

 for den vurdering, som lægges til grund ved skatteberegningen, må anses for  

 benyttet  

 til landbrug, gartneri, planteskole eller frugtplantage, jf. § 33,  

 stk. 1,  

 i vurderingsloven, fra 3,8 promille til 1,5 promille.
Denne del af den  

 afgiftspligtige grundværdi opgøres som den samlede afgiftspligtige grundværdi  

 bortset fra den afgiftspligtige grundværdi, der er fastsat for stuehuset med  

 tilhørende grund og have.
Grundskyld af stuehusværdien opkræves således med  

 den  

 almindelige amtskommunale grundskyldpromille på 10.
 I Københavns, Frederiksberg og Bornholms Kommuner lægges  

 den promille, der er fastsat for amtskommunal grundskyld for de forskellige  

 typer ejendomme, jf. ejendomsskattelovens § 5, til de minimums- og  

 maksimumsgrænser, som er gældende for fastsættelse af grundskyldpromillen i  

 disse kommuner.
Til § 2 Det foreslås, at loven træder i kraft den 1. januar 2005,  

 idet reduktionen af tilskuddene sker med virkning for de tilskud, som kommer  

 til udbetaling i november/december 2005.
Til § 3 Af  

  

 stk. 1  

  

 fremgår, at ordningen udformes som en nedsættelse i 2. halvår af de allerede  

 pålignede ejendomsskatter for 2005. Det vil ikke være praktisk muligt at  

 indarbejde nedsættelsen i de opkrævninger, der skal udsendes primo 2005.  

 Nedsættelsen skal svare til forskellen mellem den grundskyld, der er pålignet  

 den enkelte ejendoms landbrugsjord m.v. med den nugældende grundskyldpromille  

 på 3,8 promille, og den grundskyld, der ville være blevet pålignet ejendommen  

 med en promille på 1,5. Den samlede nedsættelse fordeles ligeligt på den  

 eller  

 de rater af ejendomsskatter, der forfalder til betaling den 1. juli 2005  

 eller  

 senere.
Hvis de pålignede ejendomsskatter for 2. halvår af 2005 er mindre end  

 nedsættelsen, vil den overskydende del af nedsættelsen blive udbetalt den 1.  

 oktober 2005 til ejendommens ejer på dette tidspunkt.
Ifølge  

  

 stk.   

  

 2  

 yder statskassen for skatteåret 2005 et særligt tilskud til de amtskommuner  

 og  

 kommuner, der lider et provenutab som følge af ordningen.
Der vil blive  

 fastsat  

 nærmere regler om udformningen af kompensationsordningen.
Ordningen forventes  

 tilrettelagt således, at kommunerne på grundlag af beregningen af  

 nedsættelser  

 af grundskyld for den enkelte ejendom indberetter den samlede nedsættelse i  

 kommunen eller amtskommunen for skatteåret 2005 til Indenrigs- og  

 Sundhedsministeriet, som herefter udbetaler et foreløbigt kompensationsbeløb  

 i  

 2. halvår 2005. Kommunerne skal efter tilskudsårets udløb indsende en af  

 kommunens  

 revision attesteret endelig opgørelse over den samlede nedsættelse som følge  

 af  

 ordningen.
Herefter foretages en eventuel efterregulering af de udbetalte  

 kompensationsbeløb.
Der foretages herefter ikke yderligere efterregulering.
Bestemmelsen i  

  

 stk. 3  

  

 indebærer, at de afgiftspligtige grundværdier, der indgår ved opgørelse af  

 det  

 amtskommunale beskatningsgrundlag for 2005, jf. § 24 i lov om kommunal  

 udligning og generelle tilskud til kommuner og amtskommuner, opgøres inklusiv  

 tilskud efter denne lovs § 3, stk. 2, dvs. uden nedsættelsen af  

 grundskylden fra 3,8 promille til 1,5 promille.
Beskatningsgrundlaget for en  

 amtskommune til beregning af tilskuds- og udligningsbeløb opgøres som summen  

 af  

 amtskommunens indkomstskat, grundskyld og amtskommunens andel af  

 ejendomsværdiskat divideret med udskrivningsprocenten.
Formålet med  

 bestemmelsen er at sikre parallelitet mellem skattesystemet og tilskuds- og  

 udligningssystemet.
Efter stk. 2 kompenseres amtskommunerne i 2005 af  

 staten for provenutabet som følge af nedsættelsen af grundskylden fra 3,8  

 promille  

 til 1,5 promille.
Bestemmelsen i stk. 3 indebærer, at de enkelte  

 amtskommuner i 2005 får beregnet tilskuds- og udligningsbeløb uden  

 hensyntagen  

 til nedsættelsen af grundskyldspromillen.
Til gengæld får amtskommunerne  

 tilsvarende beregnet kompensationen ud fra det fulde provenu, dvs. uden  

 fradrag  

 for tilskud og udligning.
Denne ordning gælder alene for 2005, idet  

 virkningen  

 af den reducerede grundskyld i 2006 automatisk indgår i tilskuds- og  

 udligningssystemet.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste  

 ejendomme, jf. lovbekendtgørelse nr. 783 af 1. september 2003, som ændret ved  

 lov nr. 1211 af 27. december 2003 og § 31 i lov nr. 469 af 9. juni 2004,  

 foretages følgende ændringer:
§ 2.  

  

 -  

 - - Stk. 4.  

  

 Indenrigs- og sundhedsministeren yder et særligt tilskud til de kommuner, der  

 er omfattet af stk. 3. Tilskuddet til den enkelte kommune skal svare til  

 det beløb, hvormed grundskylden til kommunen af de ejendomme, der er nævnt i  

 stk. 3, nedsættes for det pågældende skatteår.
Hvis en kommunes  

 grundskyldpromille for et skatteår er højere end for 2002, beregnes  

 tilskuddet  

 på grundlag af kommunens grundskyldpromille for skatteåret 2002. For  

 Københavns, Frederiksberg og Bornholms Kommuner ydes et eventuelt tilskud for  

 de typer ejendomme, der er omfattet af § 5, stk. 2, alene på  

 baggrund  

 af kommunens grundskyldpromille nedsat med 6,2 promille.
For Bornholms  

 Kommune beregnes tilskuddet højest på baggrund af kommunens  

 grundskyldpromille for 2003.
 1.  

  

 I  

  

 § 2, stk. 4, 4. pkt.,  

  

 ændres »6,2  

 promille« til: »8,5 promille«.
§ 5.  

  

 -  

 - - Stk. 2.  

  

 Af  

 ejendomme, der på tidspunktet for den vurdering, som lægges til grund ved  

 skatteberegningen, må anses for benyttet til landbrug, gartneri, planteskole  

 eller frugtplantage, jf. § 33, stk. 1, i vurderingsloven, opkræves  

 den amtskommunale grundskyld dog med 3,8 promille af en del af de pågældende  

 ejendommes afgiftspligtige grundværdi.
Denne del af den afgiftspligtige  

 grundværdi  

 opgøres som den samlede afgiftspligtige grundværdi bortset fra den  

 afgiftspligtige grundværdi, der er fastsat for stuehuset med tilhørende grund  

 og have.
 2.  

  

 I  

  

 § 5, stk. 2, 1. pkt.,  

  

 ændres »3,8  

 promille« til: »1,5 promille«.
