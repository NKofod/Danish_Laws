En mor til et barn var af den danske stat udsendt for at forrette  

 tjeneste i et andet EF-land.
Hun fandtes ikke berettiget til forskudsvis  

 udbetaling af børnebidrag.
Ankestyrelsen henviste til, at forskudsvis  

 udbetaling af børnebidrag ikke er omfattet af EF- forordning nr. 1408/71,  

 afsn.
II, og at der i henhold til lov om børnetilskud og andre familieydelser  

 § 22, stk. 2, sammenholdt med § 11, stk. 1, gælder et krav om, at den  

 bidragsberettigede skal have haft fast bopæl her i landet i det seneste år.
 REDEGØRELSE FOR SAGEN:
En mor til et barn blev i februar 1985 af den danske stat udsendt for at  

 forrette tjeneste i et andet EF-land.
Barnet, født i 1971, forblev boende i  

 Danmark indtil den 1. november 1986, hvor hun fik ophold hos moderen.
I denne  

 forbindelse anmodede moderen socialforvaltningen i sin tidligere  

 opholdskommune om forskudsvis udbetaling af børnebidrag til barnet.
Moderen  

 oplyste, at hun fik udbetalt løn fra den danske stat, og at hun var fuldt  

 skattepligtig i Danmark, ligesom hun også var omfattet af den danske  

 sygesikring.
 AFGØRELSEN, DER KLAGES OVER:
 Socialforvaltningen gav afslag på forskudsvis udbetaling af børnebidrag  

 med henvisning til, at ansøgeren den 19. februar 1985 havde taget ophold i et  

 andet EF-land og således ikke opfyldte kravet om bopæl her i landet, jfr. §  

 22, stk. 2, sammenholdt med § 11, stk. 1, i lov om børnetilskud og andre  

 familieydelser.
 KLAGEN TIL ANKESTYRELSEN:
 Moderen anførte, at hun fandt det urimeligt, at hun ikke kunne få  

 børnebidrag forskudsvis udbetalt, når hun var skattepligtig i Danmark.
 LOVGRUNDLAG:
 Lov om børnetilskud og andre familieydelser, § 11, stk. 1, og § 22, stk.  

 2.
 ANKESTYRELSENS AFGØRELSE:
Ankestyrelsen tiltræder socialforvaltningens afslag på forskudsvis  

 udbetaling af børnebidrag.
Ankestyrelsen har herved lagt vægt på, at  

 forskudsvis udbetaling af børnebidrag ikke er omfattet af EF- forordning nr.  

 1408/71, afsn.
II.
I henhold til § 22, stk. 2, sammenholdt med § 11, stk. 1,  

 i lov om børnetilskud og andre familieydelser gælder der således et krav om  

 fast bopæl her i landet og tillige et krav om fast bopæl her i det seneste  

 år, ligesom barnet skal have hjemsted her i landet.
Disse betingelser er ikke  

 opfyldt, og der er ikke hjemmel i loven til at dispensere herfra.
