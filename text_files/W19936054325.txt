 Ankenævnet stadfæstede Rådets afgørelse, der pålagde Louis Poulsen  

 & Co indberetningspligt i medfør af konkurrencelovens § 7, nr. 1.
Ankenævnet fandt, at betingelserne i § 7, nr. 1, var opfyldt, når  

 sagens faktiske oplysninger viste, at der på grund af forholdene på det  

 berørte marked ikke forelå en tilstrækkelig virksom konkurrence.
Ankenævnet  

 lagde vægt på Konkurrencerådets begrundelse, hvorefter formålet var at skabe  

 åbenhed.
År 1993, 4. november 1993, afsagde Konkurrenceankenævnet i sagen j.nr.  

 92-39.053 Louis Poulsen & Co.
A/S ctr.
Konkurrencerådet sålydende:
K E N D E L S E 1. Ved skrivelse af 1. juli 1992 har Louis Poulsen & Co.
A/S klaget  

 over en af Konkurrencerådet den 17. juni 1992 meddelt beslutning om  

 forlængelse af selskabets indberetningspligt i medfør af konkurrencelovens §  

 7, nr. 1.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 Sagen har været mundtligt forhandlet.
 2. Konkurrencerådets skrivelse af 1. juli 1992 er sålydende:
 »Konkurrencerådet har på sit møde dags dato besluttet at forlænge  

 Louis Poulsens & Co's indberetningspligt i medfør af konkurrencelovens §  

 7, nr. 1.
 Den nye indberetningsperiode løber over 2 år, gældende fra 1. juli 1992.
 Indberetningspligten vedrører som hidtil oplysninger om priser, rabatter,  

 bonus, forretningsbetingelser og finansielle og organisatoriske forbindelser  

 og omfatter Louis Poulsens sortiment af el-installationsmateriel,  

 belysningsartikler, svagstrømsmateriel, oa., svarende til de varegrupper der  

 er omfattet af de nye FAFGE-aftaler om rabatter, kalkulationer m.v.
Formålet med at forlænge indberetningsordningen er først og fremmest at  

 skabe åbenhed om virksomhedens priser, rabatforhold og samhandelsbetingelser  

 og dermed sikre gennemsigtighed på et marked, hvor konkurrencen ikke er  

 tilstrækkelig virksom.
Samtidig vil de indberettede oplysninger give  

 Konkurrencerådet mulighed for løbende at følge udviklingen på markedet.  

 ...«.
 3. I rådets notat af 27. maj 1992 hedder det uddybende bl.a.:
»NKT-koncernens overtagelse af LK A/S har forstærket koncentrationen  

 på udbudssiden på markedet for el-installationsmateriel.
Grossistleddet  

 domineres af et duopol bestående af Louis Poulsen og Nordisk Solar, med en  

 samlet markedsandel på 93%.
 Markedsforholdene er præget af den administrerede prisfastsættelse, via  

 aftaler mellem LK (og NKT) og grossisterne og indbyrdes mellem grossisterne,  

 som har sat konkurrencen på priser og rabatter ud af kraft.
 I indberetningsperioden er flere af disse aftaler ændret: den nye  

 hovedaftale mellem NKT, LK og Solar indebærer en endnu tættere binding mellem  

 aftaleparterne, end det var tilfældet med den tidligere aftale, og FAFGE's  

 nye rabatsystem omfatter også visse typer belysningsmateriel,  

 svagstrømsmateriel, m.v.
 Da konkurrencen ikke er tilstrækkelig virksom i branchen, findes der  

 grundlag for fortsat at følge udviklingen på markedet og derfor forlænge  

 indberetningsordningerne for LK A/S, Louis Poulsen & Co., A/S og Nordisk  

 Solar Compagni for så vidt angår el-installationsmateriel og de typer af  

 belysnings- og svagstrømsmateriel m.v., der indgår i de nye aftalesystemer.
 Formålet med at forlænge indberetningsordningen er at øge  

 gennemsigtigheden på et marked, hvor konkurrencen ikke er tilstrækkelig  

 virksom, idet de indberettede oplysninger vil være offentligt tilgængelige.
Endvidere giver de indberettede oplysninger Konkurrencerådet mulighed for  

 løbende at følge udviklingen på markedet og dermed at danne grundlag for  

 rådets overvejelser om, hvorvidt der skal tages foranstaltninger i anvendelse  

 over for de skadelige virkninger af begrænsninger i konkurrencen, der måtte  

 følge af de 3 virksomheders dominerende stilling på markedet for  

 el-installationsmateriel m.v.« Klagerens argumentation Klageren har anført, at betingelserne i konkurrencelovens § 7, nr. 1, ikke  

 foreligger opfyldt.
Der er derfor ikke noget retligt grundlag for at forlænge  

 indberetningspligten.
Klageren blev i 1990 pålagt indberetningspligt, men indbragte ikke denne  

 afgørelse for ankenævnet.
Man gik ud fra, at forpligtelsen under alle  

 omstændigheder ville ophøre efter to års forløb.
Den manglende klage kan  

 selvsagt ikke tages til indtægt for det synspunkt, at klageren i al evighed  

 skal kunne pålægges en fortsat indberetningspligt uden et holdbart juridisk  

 grundlag.
Indtil 1. januar 1993 anvendtes fælles priskalkulation, der var udarbejdet  

 af brancheorganisationen FAFGE.
Anmeldelse til Konkurrencerådet af disse  

 priser gav fuld gennemsigtighed for så vidt angår priser.
Dette betyder, at  

 på det tidspunkt, hvor rådets afgørelse blev truffet, kunne manglende  

 gennemsigtighed ikke påberåbes som et selvstændigt argument for forlængelse  

 af indberetningspligten.
Klageren har indhentet en redegørelse omkring konkurrenceforholdene fra  

 professor ekon.dr.
Erik Johnsen.
Det fremgår af denne redegørelse, at  

 konkurrencen mellem elgrossisterne er endog særdeles virksom.  

 Konkurrencerådet derimod har ikke foretaget en egentlig undersøgelse af  

 konkurrencesituationen, men har blot fastslået som en kendsgerning, at  

 konkurrencen ikke er tilstrækkelig virksom.
Den omstændighed, at klageren og Nordisk Solar Compagni tilsammen har en  

 markedsandel på ca. 93% af omsætningen i el-branchens grossistled, i det  

 indbyrdes forhold hver med ca. halvdelen heraf, er ikke i sig selv udtryk for  

 manglende konkurrence.
Noget sådant kunne være tilfældet, hvis der var tale  

 om en altdominerende udbyder.
Selskabernes størrelse er udtryk for, at begge  

 virksomheder fungerer med maximal effektivitet under konkurrencen.
Og  

 effektiviteten i branchen højnes netop gennem modspillet mellem de to  

 udbydere indbyrdes og mellem disse og de mange mindre udbydere.
Der findes i øvrigt en række leverandører, som hverken er tilknyttet  

 FAFGE's grossistsektion eller FAFGE i øvrigt.
Dette forhold har rådet ikke  

 taget hensyn til.
Konkurrencerådet opfatter alene »konkurrence« som  

 priskonkurrence.
En sådan betragtningsmåde er helt misvisende, idet den  

 reelle konkurrence er meget mere differentieret.
Der konkurreres f.eks.  

 navnlig også på service.
Fem grossister har indgået aftaler med de store producenter i branchen,  

 NKT og LK.
Klageren har indgået en aftale med såvel NKT som LK, men disse  

 aftaler omfatter alene klageren og henholdsvis NKT og LK.
De øvrige  

 grossister deltager ikke i disse to aftaler, men har indgået egne aftaler.
 Aftalerne mellem klageren og henholdsvis NKT og LK er således helt  

 sædvanlige samhandelsaftaler mellem to parter: producent og aftager  

 (grossist). Sådanne vertikale aftaler, som alene regulerer samhandlen mellem  

 to virksomheder, er ikke konkurrecebegrænsende.
At klageren og Nordisk Solar har opbygget et stort set identisk  

 servicekoncept med et landsdækkende net af filialer, der for det meste er  

 beliggende i de samme byer/lokalområder, er et klart udtryk for, at der  

 foreligger en overordentlig virksom konkurrence.
Det modsatte havde betydet,  

 at man havde delt markedet mellem sig.
Enhver el-installatør har mulighed for at skaffe sig materiel uden om  

 fuldsortimentgrossisterne.
At en stor del af el-installatørerne vælger at  

 lægge deres køb hos fuldsortimentgrossisterne er derfor ikke noget, som  

 bliver dem »påtvunget«, men er udtryk for de pågældende  

 installatørers eget valg.
De foretrækker den samlede ydelse, som kun  

 fuldsortimentgrossisterne kan præstere.
På markedet har der været en udbyder, der solgte el-materiel til lavere  

 priser.
Virksomheden forsøgte sig med selvbetjeningsbutikker, men uden  

 succes.
 I rådets begrundelse for at meddele indberetningspligt nævnes samtlige  

 forhold i konkurrencelovens § 7, nr. 1, men det væsentligste er formentlig  

 gennemsigtighed.
På det tidspunkt, hvor indberetningspligten blev forlænget, var der fuld  

 gennemsigtighed, idet aftaler om priser og rabatter var anmeldt.
Når rådet  

 senere henviser til, at aftalen om fælles priskalkulation efterfølgende er  

 ophævet, er det interessant i den forstand, at det anvendes for at  

 understøtte rådets oprindelige argumenter, der således må have været svage.
 Konkurrencerådet har ikke sandsynliggjort, endsige påvist, at lovens  

 betingelser for forlængelse af indberetningspligten er opfyldt, men har alene  

 fremført en række postulater uden reelt indhold eller begrundelse.
Rådet har i sin argumentation taget udgangspunkt i det, som skulle  

 påvises, og begrunder således afgørelsen med uden videre at fastslå, at  

 lovens grundlæggende betingelse er opfyldt: men der savnes fortsat en  

 påvisning af, at betingelserne i konkurrencelovens § 7, nr. 1, er opfyldt.
En  

 sådan argumentation bør ikke danne grundlag for en afgørelse.
Den  

 understreger derimod manglen på reelle kendsgerninger.
4. Konkurrencerådets argumentation Rådet har anført, at indsamlede konkrete oplysninger har dannet grundlag  

 for, at rådet har fundet, at konkurrencen i el-branchen ikke er tilstrækkelig  

 virksom.
Oplysningerne viser, at klageren har en markedsandel på 45%, og den  

 anden store el-grossist, Nordisk Solar Compagni, har en markedsandel på 48%.  

 Denne dominans er underbygget gennem en række aftaler om fælles priser,  

 rabatter m.v., dels mellem grossisterne indbyrdes via branchens organisation,  

 dels mellem grossisterne og de 2 store el-materielproducenter, NKT og LK.  

 Endvidere er priskonkurrencen mellem grossisterne neutraliseret, idet  

 aftalerne om priser og rabatter følges 100% af grossisterne.
 De 4 mest betydende aktører på markedet - som foruden klageren er Nordisk  

 Solar Compagni, LK og NKT - er blevet pålagt indberetningspligt i henhold til  

 § 7, nr. 1. Kun klageren har imidlertid fundet anledning til at påklage den  

 trufne afgørelse.
Formålet med indberetningsordningerne for de 4 dominerende virksomheder er  

 at øge gennemsigtigheden på markedet.
Følgelig vil de indberettede  

 oplysninger være offentligt tilgængelige.
Indberetningerne giver endvidere  

 rådet mulighed for løbende at følge udviklingen på markedet og vil dermed  

 kunne danne grundlag for rådets indgreb over for branchens fælles aftaler om  

 priser m.v.
Brancheorganisationen FAFGE har oplyst, at man pr. 1. januar 1993 vil  

 ophøre med at udsende fælles vejledende grossistpriser.
Dette forhold  

 understreger yderligere betydningen af fortsat løbende at følge udviklingen i  

 priser m.v. med henblik på at sikre, at branchen ikke fortsat følger fælles  

 priser, herefter blot i form af et uformelt prissamarbejde.
 Det er endvidere tankevækkende, at klageren først ved forlængelsen af  

 indberetningspligten har fundet anledning til at indbringe  

 indberetningspligten for ankenævnet.
Rådet kunne i medfør af konkurrencelovens § 7 have pålagt  

 indberetningspligt blot for at følge konkurrenceforholdene på markedet.  

 Herfor kræves ikke, at konkurrencen ikke er tilstrækkelig virksom.
Når  

 formålet imidlertid som i denne sag har været at skabe åbenhed, følger der af  

 § 10, stk. 1, nr. 2, at betingelsen, at konkurrencen ikke er tilstrækkelig  

 virksom, skal være opfyldt.
Kendskab til prislister og rabatskalaer er kun ensbetydende med  

 gennemsigtighed i prisdannelsen, såfremt disse oplysninger suppleres med  

 oplysninger om de konkret ydede rabatter.
Indberetningsordningen for klageren  

 omfatter derfor også de faktisk ydede rabatter til installatørerne.
El-branchens grossistled er karakteriseret ved, at der findes de nævnte to  

 store dominerende grossister, klageren og Nordisk Solar Compagni, som har  

 etableret et magtfuldt duopol.
Sammen med en række mindre grossister har de  

 søgt at eliminere priskonkurrencen mellem grossisterne ved at indgå aftaler  

 om fælles priser, rabatter og samhandelsforhold i øvrigt.
 Når alene grossister, der er tilsluttet FAFGE's grossistsektion, er  

 inddraget, skyldes det, at FAFGE's grossistsektion omfatter samtlige  

 fuldsortimentgrossister, der leverer til el-installatørleddet.
Konkurrence på priser og rabatter mellem virksomhederne i en branche må  

 anses for en vigtig indikator for, om der findes aktiv konkurrence på  

 markedet.
Konkurrence fortrinsvis på serviceydelser vil derimod typisk være  

 karakteriseret ved, at virkninger og gennemslagskraft ikke vil være så  

 direkte som konkurrencen på priserne.
Gennem fælles aftaler er konkurrencen på priser, rabatter m.v. søgt  

 elimineret.
Der konkurreres i stedet for på servicesiden ved at yde  

 installatørkunderne en udstrakt, men samtidig omkostningsfordyrende service.
Installatørerne kan ikke få leveret alt det el-materiel, de har brug for,  

 uden om fuldsortimentgrossisterne.
De øvrige salgskanaler er af begrænset  

 betydning.
Det drejer sig om importører og nichegrossister, der forhandler et  

 snævert sortiment af el-materiel, samt enkelte producenter, der sælger  

 direkte til de større installatører.
Formelt kan det hævdes, at den enkelte  

 lille installatør kan handle hos hver af de over 100 danske leverandører af  

 el-materiel.
Dette vil imidlertid reelt være udelukket, idet de enkelte meget  

 små indkøb hos hver potentiel leverandør kun vil kunne ske til priser, der  

 ikke er konkurrencedygtige.
Installatørerne har ikke ressourcer til at  

 administrere en sådan indkøbspolitik.
Heller ikke indkøb hos nichegrossister  

 er noget indkøbsalternativ.
Disse forhandler kun et snævert sortiment inden  

 for de 25.000 varenumre, som installatørerne vil have behov for.
Såfremt der havde været virksom konkurrence i el-branchen, havde dette  

 resulteret i, at nye udbydere var kommet ind på markedet og udbudt  

 el-materiel til lavere priser, men også med en mindre grad af service.
Dette  

 ville også tvinge fuldsortimentgrossisterne til at differentiere ydelserne  

 over for installatørerne, således at priserne afspejlede de reelle  

 omkostninger ved den ydede service.
5. Ankenævnets bemærkninger Hvor Konkurrencerådet har forlangt indberetning med den begrundelse, at  

 formålet hermed først og fremmest er at skabe åbenhed om virksomhedens  

 priser, rabatforhold og samhandelsbetingelser - jf. herved konkurrencelovens  

 § 7 sammenholdt med § 10, stk. 1, nr. 2 - samtidig med at dette tillige sker  

 for løbende at gøre det muligt at følge markedsudviklingen, er betingelserne  

 i lovens § 7, nr. 1, opfyldt, når sagens faktiske oplysninger viser, at der  

 på grund af forholdene på det berørte marked ikke foreligger en tilstrækkelig  

 virksom konkurrence.
Som anført af rådet domineres grossistleddet for el-installationsmateriel  

 m.v. af et faktisk duopol med klageren som den ene grossist.
Mellem  

 grossisterne var der, da rådet traf sin afgørelse, indgået aftaler om fælles  

 priser og rabatter m.v., og lignende aftaler er indgået med de store  

 el-materielproducenter.
 På denne baggrund finder ankenævnet, at betingelserne for at pålægge  

 klageren fortsat indberetningspligt som sket er til stede, og nævnet  

 stadfæster derfor rådets afgørelse.
 Konkurrencerådets afgørelse af 17. juni 1992 stadfæstes.
 (* 1) Konkurrencerådet:
