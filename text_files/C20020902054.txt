Skrivelse om individuel boligstøtte  

 opgørelse af formue når ægtefællers  

 husstandsfællesskab ophører (Til samtlige kommuner og sociale nævn m.fl.) Efter lov om individuel boligstøtte indgår et  

 formuetillæg i husstandsindkomsten ved beregning af boligsikring og  

 boligydelse til pensionister.
 Socialministeriet har modtaget flere henvendelser  

 vedrørende opgørelse af formuetillæg for  

 ægtefæller, når deres husstandsfællesskab  

 ophører i forbindelse med den ene ægtefælles flytning til  

 plejebolig.
 Efter boligstøttelovens § 6 sker beregning af  

 boligstøtte på grundlag af husstandsindkomsten.
 Som medlemmer af husstanden medregnes efter § 7  

 ansøgeren, dennes ægtefælle, hjemmeværende  

 børn og andre, der har fast ophold i lejligheden uden at være  

 logerende.
 I husstandsindkomsten medregnes efter § 8, stk. 6,  

 jf. § 8 a et formuetillæg, der opgøres som en andel af  

 støttemodtagerens og dennes husstandsmedlemmers formuer.
 Nærmere regler om opgørelse af formuen er  

 fastsat i bekendtgørelse nr. 994 af 8. november 2000.
Efter bekendtgørelsens § 1, indgår  

 nærmere angivne offentligt registrerede formueelementer i  

 støttemodtagerens formue, herunder ejendomsværdien af fast  

 ejendom her i landet, indestående i pengeinstitutter og restgæld  

 til realkreditinstitutter og pengeinstitutter.
I formuen indgår  

 endvidere en række uregistrerede formueelementer.
Værdien af ejendom opgøres efter § 3,  

 som den senest fastsatte ejendomsvurdering, der er meddelt ejendommens ejer.  

 Indestående i pengeinstitutter samt gæld til sådanne og til  

 realkreditinstitutter opgøres på grundlag af de oplysninger, der  

 senest er indberettet til skattemyndighederne efter skattekontrollovens  

 afsnit II.
Er husstandens samlede aktuelle formue enten ved  

 ansøgningen eller senere formindsket med mindst 100.000 kr. i forhold  

 til den beregnede formue, anvendes den aktuelle formue i stedet ved  

 boligstøtteberegningen, hvis støttemodtageren anmoder herom,  

 jf. bekendtgørelsens § 4 og lovens § 44.
 Det følger således fastsat i  

 boligstøtteloven og den hertil knyttede formuebekendtgørelse,  

 at den formue, der indgår i beregningen af individuel  

 boligstøtte, er den formue, der tilhører ansøgeren og de  

 personer, som ansøgeren har husstandsfællesskab med.
 Ophører husstandsfællesskabet mellem to  

 ægtefæller ved, at den ene flytter f.eks. i plejebolig, beregnes  

 boligstøtte til hver af ægtefællerne herefter på  

 grundlag af den enkelte ægtefælles husstandsindkomst og herunder  

 den enkelte ægtefælles formue.
Det følger efter Socialministeriets opfattelse  

 heraf, at en formue skal medregnes  ved boligstøtteberegningen hos  

 den ægtefælle, der er registreret som ejer af formuen, dvs.  

 den til hvis bodel formuen henregnes.
Hvis en pensionist, der flytter i  

 plejebolig, fuldt ud ejer familiens hidtidige fælles bolig, vil  

 værdien af ejendommen således indgå i et eventuelt  

 formuetillæg ved beregningen af pensionistens boligydelse i  

 plejeboligen, medmindre der i forbindelse med flytningen foretages  

 ændringer i formueforholdene.
