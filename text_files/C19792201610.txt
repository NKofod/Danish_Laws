(Til alle amtsråd og  

 kommunalbestyrelser) I henhold til undervisningsministeriets cirkulære af 28. april 1978 om  

 kombinationsbeskæftigelse for folkeskolens tjenestemænd, § 2, stk. 5,  

 fremsendes aftale af 19. marts 1979 om kombinationsbeskæftigelse for  

 folkeskolens tjenestemænd ved amtskommunale enkeltfagskurser, trykt på  

 bagsiden.
 Det bemærkes, at ledige undervisningstimer ved enkeltfagskurserne, der  

 ønskes udført som kombinationsbeskæftigelse, i videst muligt omfang bør  

 tillægges efter forudgående opslag.
 Af hensyn til planlægningen af skoleåret bør opsigelsesvarslet for den  

 enkelte kombinationsbeskæftigelse, jfr. cirkulæret af 28. april 1978, § 3,  

 stk. 1 og 2, normalt fastsættes til 6 måneder, således at beskæftigelsen i  

 givet fald ophører ved udløbet af skoleåret.
 Notering om tjenestefrihed, sygdom o.lign. for tjenestemanden foretages af  

 den myndighed, ved hvilken hans tjenestemandsstilling er normeret.
 Vedrørende lønudbetaling og refusion af løn henvises til § 4 i cirkulæret  

 af 28. april 1978, idet tilføjes, at for tjenestemænd, der er placeret i en  

 højere lønramme end lønramme 23, ydes refusion i forhold til lønnen på  

 skalatrin 35. Særlige ydelser i henhold til aftalens § 3, stk. 4, kan  

 udbetales af amtskommunen, såfremt det findes hensigtsmæssigt.
 Idet henvises til bestemmelsen i § 1, stk. 1, i cirkulæret af 28. april  

 1978, bemærkes, at tjenestemænd i folkeskolen i særlige tilfælde kan ansættes  

 som timelønnede lærere, f.eks. for kortere perioder eller hvor behovet for  

 undervisningen opstår på et sådant tidspunkt, at det ikke er muligt at  

 arrangere kombinationsbeskæftigelse.
 Undervisningsministeriet, den 21. marts  

 1979.
 P.M.V.
 E.B.
H.
Folmer-Skov eksp.sekr.
AFTALE om kombinationsbeskæftigelse for folkeskolens tjenestemænd  

 ved amtskommunale enkeltfagskurser.
 I henhold til tjenestemandslovens § 45, stk. 2, er der mellem  

 undervisningsministeren og Danmarks Lærerforening indgået nedenstående aftale  

 om kombinationsbeskæftigelse for folkeskolens tjenestemænd ved amtskommunale  

 enkeltfagskurser.
 § 1. Kombinationsbeskæftigelse ved et amtskommunalt enkeltfagskursus  

 fastlægges efter drøftelse mellem vedkommende amtskommune, den myndighed, ved  

 hvilken tjenestemanden er ansat, og tjenestemanden.
 Stk. 2. For beskæftigelsen gælder de regler, der er fastsat i  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
§ 2. Ved fastlæggelse af kombinationsbeskæftigelse efter § 1, stk. 1,  

 fastsættes det antal årlige løntimer, i hvilket tjenestemanden skal være til  

 rådighed for det amtskommunale enkeltfagskursus.
Løntimetallet kan ikke  

 overstige halvdelen af fuldt pligtigt timetal.
 Stk. 2. Det årlige løntimetal efter stk. 1 divideres med 40 og det  

 fremkomne timetal indregnes i tjenestemandens pligtige ugentlige løntimetal.
 § 3. For den del af tjenestetiden, i hvilken tjenestemanden står til  

 rådighed for det amtskommunale enkeltfagskursus, er han undergivet de regler,  

 som er gældende for lærere/overlærere ved kurset.
 Stk. 2. Overtager tjenestemanden således pædagogisk-administrative  

 opgaver eller timer ved HF-undervisningen, ydes der timetillæg og særligt  

 tillæg som for lærere/overlærere ved kurset.
Stk. 3. Tillægges der tjenestemanden timer ud over det i henhold til § 2,  

 stk. 1, fastsatte antal, anvendes de regler, som er gældende om overtimer for  

 lærere/overlærere ved kurset.
Opnår tjenestemanden et færre antal timer end  

 fastsat, er han i muligt omfang pligtig til at overtage vikartimer, svarende  

 til de manglende timer.
 Stk. 4. Ved anvendelse af reglerne om undervisning på ubekvemme  

 tidspunkter, natpenge m.v., godtgørelse for delt tjeneste og  

 befordringsgodtgørelse lægges hele tjenesten, inkl. tjenesten i folkeskolen  

 til grund ved beregningen.
§ 4. Er tjenestemanden berettiget til timetillæg (timereduktion) ved det  

 60. år, kan det samlede timetillæg (timereduktion), der opnås herved ikke  

 overstige 160 løntimer årlig eller 4 timer ugentlig.
Timetillægget fordeles  

 efter forholdet mellem løntimetallene ved de to tjenestesteder.
 § 5. Aftalen har virkning fra 1. august 1979. København, den 19. marts  

 1979.
 Danmarks Lærerforening Undervisningsministeriet P.M.V.
