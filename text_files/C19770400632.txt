Anvendelseskoderne bruges først og fremmest til at beskrive den aktivitet,  

 der foregår i bygninger og enhedr, det vil sige til at beskrive, hvad de  

 mennesker, der bruger bygningen eller enheden foretager sig i disse.  

 Herudover indgår bygningens art i nogle anvendelseskoder som et led i  

 klassificeringen.
Ejerforholdet til bygningen eller enheden er således  

 normalt uden betydning for tildeling af anvendelseskoder.
 Hvor der ikke foregår nogen aktivitet i bygningen eller enheder, f.eks.  

 når denne står ubrugt under salgsforhandlinger og lignende, skal den sidst  

 kendte anvendelse fremgår af den registrerede kode.
Den faktiske anvendelse skal registreres, uanset om bygningen eller  

 enheden er opført med anden brug forøje.
Således registreres det beboede  

 stuehus til en i øvrigt nedlagt landbrugsejendom som et fritliggende  

 enfamiliehus, altså med bygningsanvendelseskode 120 og ikke som stuehus til  

 landbrugsejendom (110). Såfremt stalden til den nedlagte landbrugsejendom  

 udlejes eller benyttes til lager, tildeles denne bygning kode 320, men står  

 den imidlertid ubenyttet hen, registreres sidst kendte anvendelse, altså kode  

 210.
 Anvendelseskoderne skal ajourføres i videst muligt omfang, idet man ved  

 byggesagsbehandling, og hvor kommunen i øvrigt har relevant kontakt med  

 ejereeller brugere, bør søge oplyst, om den faktiske anvendelse ændres.
Når en bygning ikke er opdelt på erhvervsenheder, det vil sige, når  

 bygningens erhvervsenheder ikke er selvstændigt registreret, fordi  

 beboelsesarealet udgør mindre end 5 pct. af det samlede  bygningsareal, skal  

 der altid registreres en anvendelseskode på bygningsniveau.
Der må her  

 skønnes over bygningens hovedsagelige anvendelse.
Såfremt det findes  

 hensigtsmæssigt, kan man imidlertid, selv om bygningens beboelsesareal ikke  

 udgør 5 pct. af det samlede bygningsareal, vælge at registrere de enkelte  

 enheder til erhverv fuldt ud.
Når enhedernes anvendelseskoder således  

 herefter er registreret, er det ikke nødvendigt at tildele bygningen som  

 sådan en anvendelseskode, idet denne tildeles maskinelt ud fra  

 anvendelseskoderne på enhedsniveau (under hensyn til enhedernes andel af det  

 samlede bygningsareal).
For visse bygninger giver anvendelseskoderne på enhedsniveau en mere  

 detaljeret beskri af benyttelsen end bygningsanvendelseskoderne.
Fortegnelsen  

 over bygningsanvendelseskoder kan derfor ikke benyttes til indplacering af  

 enheder og omvendt.
 Såvel på enhedsniveau som på bygningsniveau skal de ikke specificerede  

 restgrupper (190, 290, 390,.......) und Det vil sige, at man kun i de meget  

 få undtaglesestilfælde, hvor aktiviteten ikke kan beskrives ved en af de  

 øvrige koder, bør betegne bygningen eller enheden som: »anden  

 bygning/enhed til....«.
Hvis anvendelseskoden kun delvist dækker den faktiske benyttelse, må dette  

 ikke føre til, at man i stedet vælger restgruppen, idet notatlinjerne kan  

 bruges som supplement til anvendelseskoderne.
Notatlinjerne kan ligeledes, i  

 det omfang kommunen er bekendt hermed, bruges til en angivelse af den  

 specificerede anvendelse af en bygning indenfor de områder anvendelseskoden  

 dækker - f.eks. lagerbygning.
Endvidere gælder for landbrugsbygninger, at  

 disse hovedsageligt registreres med bygningsanvendelseskode 210, mens  

 notatlinjerne 01-03 oplyser bygningens anvendelse indenfor landbrugsdriften,  

 f.eks. »maskinhus«, »stald«, »lade« etc.  

 Specielt vedrørende landbrugsejendomme bemærkes, at der foretages en opdeling  

 på bygninger efter anvendelsen, selvom bebyggelsen er sammenhængende.
Er  

 stuehuset således sammenbygget med drifts- og avlsbygninger, tildeles  

 særskilte bygningsnumre.
I notatlinje anføres tillige, at stuehuset ikke er  

 fritliggende.
 Var bygningen registreret under anvendelseskode 290, ville det ikke være  

 muligt af registret at se, om det var en landbrugs- eller industribygning,  

 hvorved en vigtig information bl.a. til brug for vurderingsopgaven ville være  

 gået tabt.
I visse tilfælde kan det dog være nødvendigt at anvende restgrupperne.
Her  

 kan nævnes, at en pedel- eller forstanderlejlighed i en skole- eller  

 institutionsbygning registreres med enhedsanvendelseskoden 190.
Benyttes en bygning som garage, indeholder fortegnelsen over  

 bygningsanvendelseskoder dels en kode 310 for transport- og garageanlæg, dels  

 en kode 910 for garager med plads til en eller to køretøjer.
Således tildeles  

 koden 910 til mindre bygninger til garageformål, f.eks. garager ved  

 enfamiliehuset, mens garager med plads til 3 køretøjer og derover tildeles  

 koden 310.
 Ved registrets førstegangsetablering bruges koderne 910 »garage (med  

 plads til en eller to køretøjer)», 920 »carport« og 930  

 »udhus« ikke ved registreringen af disse mindre bygninger anført på  

 P-skemaer, men ved ajourføringen efter førstegangsindberetningen til  

 BBR-registret tildeles bygningsnummer til disse bebyggelser, og herefter  

 benyttes anvendelseskoderne 910, 920 og 930.
 Opmærksomheden henledes endvidere på, at der allerede ved etableringen  

 foretages en særskilt registrering af kolonihavehus - bygningsanvendelseskode  

 540.
 Anvendelseskoderne er en meget vigtig forudsætning for anvendelsen af  

 registret bl.a. til den statistikproduktion, der skal foretages på grundlag  

 af registret til brug for såvel administrative som mere  

 planlægningsorienterede formål.
 Det er derfor af betydning, at kvaliteten af anvendelsesregistreringen er  

 så høj som muligt, samt at kommunerne i meget høj grad anvender samme  

 retningslinjer for kategoriseringen såvel på bygnings- som på enhedsniveau.
Bilag I indeholder derfor en eksempelsamling over typiske bygninger og  

 disses indplacering under bygningsanvendelseskoder.
Eksempelsamlingen kan  

 ligeledes benyttes ved tildelingen af anvendelseskoder til bolig- eller  

 erhvervsenheder, idet dog bemærkes, at bygningsanvendelseskoderne 320 og 410  

 er underopdelt på enhedsniveauet.
 Herudover spiller anvendelseskoderne en central rolle i den maskinelle  

 kontrol af BBR's indhold, idet systemet er indrettet således, at der ud fra  

 anvendelseskoden automatisk (via EDB) skønnes over pålideligheden af de  

 øvrige oplysninger i registret.
Da det må forventes, at kravene til omfanget og detaljeringsgraden af de  

 udtræk, registret kan producere, vil vokse i perioden efter, at registret er  

 sat i drift, må der allerede nu forudses en udvidelse af anvendelseskoderne.  

 Dette vil medføre en yderligere opdeling af de kategorier, i hvilke bygninger  

 og enheder kan registreres nu.
Derfor er det vigtigt at være særdeles  

 omhyggelig med registreringen i etableringsfasen, ligesom man ikke bør være  

 tilbageholdende med via notatlinjerne at give supplerende oplysninger om  

 anvendelsen, da dette i givet fald vil lette en udvidelse af registreringen.
 Endelig kan det bemærkes, at en opdeling også af rene erhvervsbygninger  

 m.v. i enheder antagelig vil komme på tale i en senere fase af registrets  

 udvikling.
 Eksempelsamling og forklarende tekst vedr. tildelingen af  

  bygningsanvendelseskoder i BBR.
EDB-system 110 BYGNINGER TIL HELÅRSBEBOELSE.
Stuehus til landbrugsejendom Beboelsesbygning, der sædvanligvis benyttes af ejeren, og som er  

 beliggende i tilknytning til en ejendom, hvor der drives landbrug.
EDB-system 120 Fritliggende enfamiliehus(parcelhus) Bygning, der alene indeholder een boligenhed eller bygning med blandet  

 beboelse og erhverv, hvor boligarealet udgør over halvdelen.
EDB-system 130 Række- kæde- eller dobbelthus.
Rækkehus Dobbelthus Kædehus EDB-system 140 Etageboligbebyggelse (flerfamiliehus, herunder to-familiehus).
Flerfamiliehus EDB-system 150 Kollegier EDB-system 160 Døgninstitution (plejehjem, alderdomshjem, børne- eller  ungdomshjem).
 Anvendelseskoden 160 tildeles beboelsesbygninger til institution for bl.a.  

 åndsvage, syge, gamle eller børn og unge, når personkredsen, der tager ophold  

 på institutionen normalt ikke kan forventes at vende tilbage til hidtidig  

 adresse, og som følge heraf som hovedregel i CPR vil være registreret med  

 institutionens adresse.
 Koden omfatter tillige beboelsesbygninger til f.eks. højskoler,  

 kostskoler, såfremt opholdet ikke er af rent midlertidig karakter.
For kollektivboliger, beskyttede boliger m.v. tildeles koden 160 kun,  

 såfremt plejen og tilsynet er af et omfang, der giver bygningen en karakter  

 af institution.
Det følger heraf, at f.eks. pensionistboliger normalt  

 tildeles en af koderne 120-140.
EDB-system 190 anden bygning til helårsbeboelse.
PRODUKTIONS OG LAGERBYGNINGER I FORBINDELSE MED LANDBRUG, INDUSTRI, HÅNDVÆRK, OFFENTLIGE VÆRKER O.LIGN.
EDB-system 210 Bygning til erhvervsmæssig produktion vedrørende landbrug, skovbrug, gartneri, råstofudvinding o.lign.
 Koden omfatter bl.a. bygninger til husdyrbrug, fjerkræavl, pelsfarm,  

 stutteri, kennel, gartneri, frugtavl, planteskole, dambrug, sten-, grus-,  

 tørve- og brunkulsudvinding.
 Det bemærkes, at koden - i modsætning til de øvrige anvendelseskoder -  

 omfatter alle bygninger (excl. beboelse) på ejendommen, der har tilknytning  

 til de nævnte erhverv, og som er en forudsætning for udøvelse heraf.
EDB-system 220 Bygning til erhversmæssig produktion vedrørende industri, håndværk m  

  (fabrik, værksted o.lign.
 I denne gruppe indplaceres bygninger, der benyttes til  

 fremstillingsvirksomhed og forarbejdning samt lagervirksomhed i forbindelse  

 hermed.
 Som eksempler kan nævnes bygninger benyttet til bryggerivirksomhed  

 (tappehal o.lign.) garveri-, trykkeri-, jernstøberi- og slagterivirksomhed,  

 sko-, tobaks-, tekstil-, papir- og brødfabrikation, fotolaboratorium o.lign.
 Selvstændige kontor- eller administrationsbygninger for virksomheder  

 tildeles bygningsanvendelseskode 320.
 EDB-system 230.
 El-, gas-, vand- eller varmeværk, forbrændingsanstalt m.v.
 Af yderligere eksempler på bygninger i denne gruppe kan nævnes  

 rensningsanlæg, transformerstationer og vandtårne.
EDB-system 290 Anden bygning til landbrug, industri ect.
BYGNINGER TIL HANDEL, TRANSPORT, KONTOR, LIBERALE ERHVERV, SERVICEVIRKSOMHED O.LIGN.
EDB-system 310 Transport- og garageanlæg (fragtmandshal, lufthavnsbygning  

  banegårdsbygning).
 I denne gruppe indplaceres lagerbygninger- og anlæg med tilknytning til  

 transporterhvervene, som f.eks. kornsiloer, køle- og pakhuse på havne-,  

 bane-, og lufthavnsarealer.
 Egentlige garageanlæg - bortset fra garageanlæg, der benyttes af  

 landbrugsbedrifter, der tildeles anvendelseskode 210 - indplaceres i denne  

 gruppe, også selv om de er tilknyttet industrivirksomheder, kontorhuse  

 o.lign.
 Som yderligere eksempler på bygninger i denne gruppe kan nævnes  

 godsbanegårde, jernbanestationsbygninger, rutebilstationer, parkeringshuse,  

 remiser, hangarbygninger, ankomst- og afgangshaller kontrol- og fyrtårne samt  

 brand- og redningsstationer.
 Bygninger bestemt for kommunikation som f.eks. telefon-, post- og  

 telegrafvæsenets bygninger og bygninger benyttetr af telegram-,  

 pressebureauer indplaceres tillige i denne gruppe.
EDB-system 320 Bygning til kontor, Handel, lager, herunder offentlig administration I denne gruppe indplaceres bygninger benyttet til engros- og detailhandel  

 som f.eks. auktionshaller, butikscentre, supermarkeder, varehuse, butiks- og  

 forretningsbygninger, herunder tillige bygninger benyttet til forretning og  

 beboelse, når forretningsarealet overstiger halvdelen af bygningens samlede  

 areal (se tillige under kode 120).
 Gruppen omfatter tillige bygninger, benyttet til liberale erhverv, som  

 f.eks. rådgivende ingeniør og arkitektkontorer, lægehuse o-lign.
 Enhver bygning bestemt for offentlig administration indplaceres i gruppen  

 som f.eks. rådhuse, rets-, politi- og toldvæsenets bygninger,  

 ministerialbygninger og ambassader.
 Private administrations- og kontorbygninger indplaceres også i denne  

 gruppe, tillige med bygninger anvendt af banker, pengeinstitutter,  

 forsikringsselskaber, kreditforeninger samt børsbygninger.
 Endelig indplaceres lagerbygninger i denne gruppe, når disse har  

 tilknytning til kontor, handel og administration.
EDB-system 330 Bygning til hotel, restaurant, vaskeri, frisør og anden  

  servicevirksomhed.
 Enhver bygning anvendt for hotel- og restaurationsvirksomhed, som f.eks.  

 moteller, værtshuse, barer, pensionater o.lign. indplaceres i denne gruppe.
Opmærksomheden henledes på, at bygninger anvendt for anden  

 servicevirksomhed ikke omfatter service- og tjenesteydelser under liberalt  

 erhverv.
Som eksempel på bygninger anvendt til anden servicevirksomhed kan  

 nævnes renseri, barber, fotograf, diner transportable, rulleforretning,  

 skønhedssalon, tank- og servicestationer samt offentligt toilet.
EDB-system 390 Anden bygning til transport, handel ect.
 BYGNINGER TIL KULTURELLE FORMÅL SAMT INSTITUTIONER:
EDB-system 410 Bygning til biograf, teater, erhvervsmæssig udstilling, bibliotek,  

  museum, kirke o.lign.
 Som eksempler på bygninger i denne gruppe kan nævneskoncert- og operahuse,  

 kongresbygninger,kulturcentre, messehaller, forsamlings- og foreningshuse,  

 missionshuse, synagoger, templer o.lign.
 Bygninger tilknuttet kirker o.lign. samt lighuse, krematorier og kapeller  

 placeres ligeledes i denne gruppe.
 Det bemærkes, at bygninger, tilhørende foreninger anvendt til kontor eller  

 administration tildeles anvendelseskode 320.
EDB-system 420 Bygning til undervisning og forskning (skole, gymnasium,  

  forskningslaboratorium o.lign.).
 Enhver bygning anvendt til undervisnings-, forsknings- og videnskabelige  

 formål som f.eks. universitetsbygninger, tekniske skoler, handelsskoler,  

 observatorier, planetarier, teknologiske~ og meteorologiske institutter  

 indplaceres i denne gruppe.
 Beboelsesbygninger tilknyttet kost- og højskoler tildeles anvendelseskode  

 160.
EDB-system 430 Bygning til hospital, sygehjem, fødeklinik o.lign.
 Beboelsesbygninger til personale (lægeboliger m.m. tildeles  

 anvendelseskode 120-190.
EDB-system 440 Bygning til daginstitution.
 Som eksempel kan nævnes børnehaver, vuggestuer, fritidshjem.
EDB-system 490 Bygning til anden institution, herunder kaserne, fængsel o.lign.
 BYGNINGER TIL FRITIDSFORMÅL:
EDB-system 510 Sommerhus.
EDB-system 520 Bygning til ferieformål m.v., bortset fra sommerhus og  kolonihavehus  

 (feriekoloni, vandrehjem o.lign.
EDB-system 530 Bygning i forbindelse med idrætsudøvelse (klubhus, idrætshal,  svømmehal  

 o.lig.) EDB-system 540 Kolonihavehus.
 Det bemærkes, at kolonihavehuse vil kolonihaveforeningen stå som  

 skødehaver og være opført på ejendommens blad i tingbogen, hvorefter den  

 enkelte kolonihaveejer ikke kan gøre sit hus til genstand for særskilt  

 belåning med tinglysning på ejendommens blad i tingbogen.
EDB-system 590 Anden bygning til fritidsformål.
 MINDRE BYGNINGER TIL GARAGEFORMÅL, OPBEVARING M.V.
EDB-system 910 Garage (med plads til 1 eller 2 køretøjer).
EDB-system 920 Carport.
EDB-system 930 Udhus.
