 Ved kgl. resolution af 9. november 1967 har Danmark tiltrådt en til  

 konventionen af 28. juli 1951 om flygtninges retsstilling  

 (udenrigsministeriets bekendtgørelse nr. 55 af 24. november 1954, Lovtidende  

 C) knyttet protokol af 31. Januar 1967.
 Protokollen har følgende ordlyd (den kinesiske, russiske og spanske tekst  

 er udeladt):
 PROTOKOL vedrørende flygtninges retsstilling.
De stater, som er deltagere i nærværende protokol, er i betragtning af, at den i Geneve den 28. juli 1951 undertegnede  

 konvention om flygtninges retsstilling (i det følgende betegnet som  

 konventionen) kun omfatter de personer, der er blevet flygtninge som følge af  

 begivenheder indtrådt før den 1. januar 1951, i betragtning af, at nye flygtningesituationer er opstået, siden  

 konventionen blev vedtaget, og vedkommende flygtninge derfor muligvis ikke  

 falder inden for konventionens område, i betragtning af, at det er ønskeligt, at alle flygtninge, der omfattes af  

 konventionens definition, bør nyde samme retsstilling uanset skæringsdagen  

 den 1. januar 1951, blevet enige om følgende:
Artikel I Almindelig bestemmelse.
 1. De i denne protokol deltagende stater forpligter  

 sig til at anvende konventionens artikler 2-34 inklusive på de nedenfor  

 definerede flygtninge.
 2. I denne protokol skal betegnelsen  

 »flygtning« - undtagen ved anvendelsen af denne artikels stk. 3 -  

 forstås som enhver person, der omfattes af definitionens artikel 1, som om  

 ordene »som følge af begivenheder indtrådt før den 1. januar 1951  

 og« samt ordene »som følge af sådanne begivenheder« var  

 udeladt i artikel 1 A (2).
 3. Denne protokol skal af de deltagende stater  

 anvendes uden geografisk begrænsning, idet dog deklarationer afgivet af  

 stater, der allerede deltager i konventionen, i henhold til dennes artikel 1  

 B (1) (a) også skal være gældende i forhold til denne protokol, medmindre de  

 er udvidet i henhold til konventionens artikel 1 B (2).
Artikel II De nationale myndigheders samarbejde med De forenede Nationer.
 1. De i denne protokol deltagende stater forpligter  

 sig til at samarbejde med De forenede Nationers højkommissariat for  

 flygtninge eller enhver anden institution under De forenede Nationer, som  

 måtte efterfølge dette i udøvelsen af dets funktioner, og skal især lette  

 højkommissariatet under udøvelsen af dets pligt til at føre tilsyn med  

 anvendelsen af denne protokols bestemmelser.
 2. For at sætte højkommissariatet eller enhver anden  

 institution under De forenede Nationer, der måtte efterfølge dette, i stand  

 til at afgive beretninger til De forenede Nationers kompetente organer,  

 forpligter de i denne protokol deltagende stater sig til at forsyne dem med  

 oplysninger og statistisk materiale, som de har anmodet om, vedrørende:
Artikel III Oplysning om national lovgivning.
 De i denne protokol deltagende stater skal sende De forenede Nationers  

 generalsekretær de love og bestemmelser, de måtte vedtage for at sikre  

 anvendelsen af denne protokol.
Artikel IV Bilæggelse af tvistigheder.
 Enhver tvist mellem deltagerne i denne protokol, som vedrører dens  

 fortolkning eller anvendelse, og som ikke kan bilægges ved andre midler, skal  

 efter anmodning af enhver af parterne i tvisten henvises til Den  

 mellemfolkelige Domstol.
Artikel V Tiltrædelse.
Denne protokol skal stå åben for tiltrædelse af samtlige de i konventionen  

 deltagende stater og enhver anden stat, som er medlem af De forenede Nationer  

 eller en af særorganisationerne eller af De forenede Nationers  

 generalforsamling opfordres til at tiltræde.
Tiltrædelse sker ved deponering  

 af et tiltrædelsesinstrument hos De forenede Nationers generalsekretær.
Artikel VI Klausul vedrørende forbundsstater.
 For forbundsstater eller stater, der ikke er enhedsstater, gælder følgende  

 bestemmelser:
Artikel VII Forbehold og erklæringer.
 1. Enhver stat kan ved sin tiltrædelse tage forbehold  

 med hensyn til protokollens artikel IV og med hensyn til anvendelsen af  

 enhver af konventionens bestemmelser i overensstemmelse med denne protokols  

 artikel I, med undtagelse af de i artiklerne 1, 3, 4, 19 (1) og 33 indeholdte  

 bestemmelser; for så vidt angår de i konventionen deltagende stater skal  

 forbehold i henhold til denne artikel ikke omfatte flygtninge, over for hvem  

 konventionen anvendes.
 2. Forbehold taget af deltagerstater i konventionen i  

 henhold til dennes artikel 42, finder - medmindre de er trukket tilbage -  

 anvendelse på deres forpligtelser i henhold til denne protokol.
 3. Enhver stat, som tager et forbehold i henhold til  

 denne artikels stk. 1, kan når som helst tilbagekalde dette ved en meddelelse  

 herom til De forenede Nationers generalsekretær.
 4. En erklæring afgivet i henhold til konventionens  

 artikel 40, stk. 1 og 2 af en i denne deltagende stat, der tiltræder  

 nærværende protokol, skal være gældende for denne protokol, medmindre den  

 pågældende stat ved sin tiltrædelse afgiver en meddelelse til De forenede  

 Nationers generalsekretær om, at dette ikke skal være tilfældet.  

 Bestemmelserne i konventionens artikel 40, stk. 2 og 3 og artikel 44, stk. 3  

 skal finde anvendelse på denne protokol.
Artikel VIII Ikrafttræden.
 1. Denne protokol træder i kraft på den dato, da det  

 sjette tiltrædelsesinstrument deponeres.
 2. For enhver stat, der tiltræder protokollen efter  

 deponeringen af det sjette tiltrædelsesinstrument, træder protokollen i kraft  

 på den dato, da den pågældende stat deponerer sit tiltrædelsesinstrument.
Artikel IX Opsigelse.
 1. Enhver deltagende stat kan når som helst opsige  

 denne protokol ved en meddelelse stilet til De forenede Nationers  

 generalsekretær.
 2. En sådan opsigelse skal træde i kraft for den  

 pågældende deltagerstat et år efter den dato, da den modtages af De forenede  

 Nationers generalsekretær.
Artikel X Meddelelser fra De forenede Nationers generalsekretær.
 De forenede Nationers generalsekretær skal underrette de i artikel V  

 nævnte stater om datoen for protokollens ikrafttræden, om tiltrædelser,  

 forbehold og tilbagekaldelser af forbehold og opsigelser af denne protokol  

 samt om erklæringer og meddelelser vedrørende denne.
Artikel XI Deponering i De forenede Nationers sekretariats arkiv.
Et eksemplar af denne protokol, hvis engelske, franske, kinesiske,  

 russiske og spanske tekster skal have samme gyldighed, undertegnet af  

 præsidenten for De forenede Nationers generalforsamling og af De forenede  

 Nationers generalsekretær, skal deponeres i De forenede Nationers  

 sekretariats arkiv.
Generalsekretæren fremsender bekræftede kopier heraf til alle medlemmer af De forenede Nationer og de øvrige i  

 artikel V omhandlede stater.
 I overensstemmelse med artikel XI har vi påført denne protokol vore  

 underskrifter den 31. januar 1967.
A.P.
Pazhwak Præsident for De forenede Nationers generalforsamling.
U Thant De forenede Nationers generalsekretær.
 Danmarks tiltrædelsesinstrument blev den 29. januar 1968 deponeret hos De  

 forenede Nationers generalsekretær, og protokollen er samme dato i medfør af  

 artikel VIII trådt i kraft for Danmarks vedkommende.
 Foruden Danmark har følgende stater tiltrådt protokollen:
Algeriet Argentina Cameroun Den centralafrikanske Republik Gambia Norge Pavestolen Senegal Sverige.
 Udenrigsministeriet, den 12. februar  

 1968.
 Poul Hartling.
