Bekendtgørelse om kvalifikationseksamen for registrerede  

  

 revisorer I medfør af § 9, stk. 5, i lov nr. 302 af 30.  

 april 2003 om statsautoriserede og registrerede revisorer, fastsættes:
Kapitel 1 Almindelige bestemmelser § 1.  

  

 Kvalifikationseksamen  

 for registrerede revisorer aflægges for en af Revisorkommissionen nedsat  

 eksamenskommission.
Kvalifikationseksamen består af en skriftlig prøve og en  

 mundtlig prøve.
Revisorkommissionen fastsætter de nærmere regler for  

 fremgangsmåden ved den skriftlige og den mundtlige prøve.
 § 2.  

  

 For  

 at kunne indstille sig til den skriftlige del af kvalifikationseksamen for  

 registrerede revisorer kræves:
1)  

 	  

    

 a)  

 	  

    

 at HD i regnskab og økonomistyring eller HA og  

 uddannelsen til registreret revisor fra Handelshøjskole/universitet er  

 bestået,  

 eller b)  

 	  

    

 at  

 revisorkandidateksamen (cand. merc. aud.) er bestået, eller c)  

 	  

    

 at revisoruddannelsen  

 på handelsskolerne er gennemført, jf. bestemmelserne i  

 Undervisningsministeriets bekendtgørelse om revisoruddannelsen, 2)  

 	  

    

 at der højst er  

 forløbet 8 år efter udløbet af det kalenderår, hvori en af de i nr. 1 nævnte  

 uddannelser er gennemført, og 3)  

 	  

    

 deltagelse i mindst 3  

 år efter det fyldte 18. år i udførelse af navnlig opgaver, der vedrører  

 revision af årsrapporter eller tilsvarende regnskabsrapporteringer, i en  

 registreret eller statsautoriseret revisionsvirksomhed.
 Stk. 2.  

  

 Revisorkommissionen  

 kan undtage fra bestemmelsen i stk. 1, nr. 2.
 Stk. 3.  

  

 Erhvervs-  

 og Selskabsstyrelsen kan undtage fra bestemmelsen i stk. 1, nr. 3.
§ 3.  

  

 For  

 at kunne deltage i den mundtlige prøve ved kvalifikationseksamen kræves, at  

 den  

 skriftlige prøve ved kvalifikationseksamen er bestået.
Indstilling til den  

 mundtlige prøve skal ske senest 3 år efter, at den skriftlige prøve er  

 bestået.  

 Revisorkommissionen kan undtage herfra.
 Stk. 2.  

  

 Indstilling  

 til den mundtlige prøve kan tillige ske, hvis den skriftlige prøve ved  

 eksamen  

 for statsautoriserede revisorer er bestået.
§ 4.  

  

 Kvalifikationseksamen  

 omfatter en skriftlig og en mundtlig prøve.
Den skriftlige prøve kan efter  

 Revisorkommissionens bestemmelse omfatte 1 eller 2 skriftlige opgaver.
Den  

 skriftlige og den mundtlige prøve skal godtgøre de pågældendes praktiske  

 færdigheder inden for områder, som henhører under registrerede revisorers  

 virke.
 § 5.  

  

 Ved  

 bedømmelsen anvendes karakteren »bestået« og »ikke bestået«.
 Stk. 2.  

  

 Der gives  

 særskilt bedømmelse af den skriftlige og af den mundtlige prøve.
 Stk. 3.  

  

 For at  

 bestå eksamen kræves, at der ved både den skriftlige og den mundtlige prøve  

 er  

 opnået karakteren »bestået«.
 § 6.  

  

 Eksamen  

 afholdes én gang om året.
Stk. 2.  

  

 Ansøgning  

 om at indstille sig til eksamen indgives til Revisorkommissionen i en af  

 Erhvervs- og Selskabsstyrelsen fastsat form.
Medmindre andet bestemmes, skal  

 ansøgning om at indstille sig til den skriftlige og den mundtlige prøve være  

 modtaget i Revisorkommissionen senest den 1. juni det pågældende år, og  

 ansøgning om alene at indstille sig til den mundtlige prøve skal være  

 modtaget  

 i Revisorkommissionen senest den 1. oktober det pågældende år.
Stk. 3.  

  

 Ingen, der  

 3 gange har påbegyndt henholdsvis den skriftlige og den mundtlige prøve ved  

 kvalifikationseksamen, kan oftere indstille sig til denne prøve.  

 Revisorkommissionen kan i særlige tilfælde undtage herfra.
Beståede prøver  

 kan  

 ikke tages om.
 § 7.  

  

 Erhvervs-  

 og Selskabsstyrelsen udnævner efter indstilling fra eksamenskommissionen  

 eksaminatorer og censorer.
 Stk. 2.  

  

 Skriftlige  

 opgaver bedømmes af mindst 2 censorer og mundtlige eksaminationer af mindst 2  

 censorer sammen med eksaminator.
 § 8.  

  

 For  

 bestået eksamen udfærdiges et bevis.
Kapitel 2 Klageadgang § 9.  

  

 Klage  

 over en eksamination, herunder en eksamensbedømmelse, kan af eksaminanden  

 indgives til formanden for Revisorkommissionen, der videresender den til  

 formanden for eksamenskommissionen.
Klagen, der skal være skriftlig og  

 begrundet, skal være modtaget senest 2 uger efter, at resultatet af en  

 eksamination er blevet bekendtgjort.
 Stk. 2.  

  

 Eksaminator  

 og censorer kan efter en fornyet gennemgang fastholde eller ændre  

 bedømmelsen.  

 De kan endvidere i samråd med formanden for eksamenskommissionen vedtage at  

 ophæve eksaminationen og lade en ny eksamination afholde.
 Stk. 3.  

  

 Behandlingen  

 af klagen skal være afsluttet og resultatet meddelt klageren gennem  

 Revisorkommissionens formand senest 1 måned efter, at kommissionen har  

 afsluttet de mundtlige eksaminationer.
Kapitel 3 Ikrafttrædelses- og overgangsbestemmelser § 10.  

  

 Bekendtgørelsen  

 træder i kraft den 1. september 2003.
