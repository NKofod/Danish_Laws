Nr LSF 101 Forslag til Lov om ændring af lov om offentlig sygesikring (Gebyr ved  

 udskiftning af sygesikringsbevis) Fremsat af sundhedsministeren (Elsebeth Kock-Petersen) den 6. december 1989 Vedtaget ved tredjebehandling den 15. december 1989 Lov nr. 857 af 20/12/1989 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 390 af 7. juni 1989, foretages følgende  

 ændring:
 § 5 affattes således:
» § 5. Sundhedsministeren fastsætter regler om udfærdigelse af  

 et bevis til personer, som har ret til ydelser efter loven.
Beviset gælder  

 som dokumentation for retten til ydelser efter loven.
Stk. 2. Sundhedsministeren fastsætter nærmere regler om, hvorledes de  

 sikringsformer, der er nævnt i § 2, skal gælde for 1) børn, der har fast ophold uden for deres hjem, og 2) personer, der ikke har bopæl her i landet.
 Stk. 3. Sundhedsministeren kan fastsætte regler om opkrævning af et gebyr  

 for beviser, jf. stk. 1, der udstedes på grund af:
1) at den sikrede ønsker ændringer af bevisets oplysninger, eller 2) bevisets bortkomst eller ødelæggelse.« § 2 Loven træder i kraft den 1. januar 1990.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 390 af 7. juni 1989, foretages følgende  

 ændringer:
» § 5. Sundhedsministeren fastsætter regler om udfærdigelse af  

 et bevis til personer, som har ret til ydelser efter loven.
Beviset gælder  

 som dokumentation for retten til ydelser efter loven.
Stk. 2. Sundhedsministeren fastsætter nærmere regler om, hvorledes de  

 sikringsformer, der er nævnt i § 2, skal gælde for 1) børn, der har fast ophold uden for deres hjem, og 2) personer, der ikke har bopæl her i landet.
Stk. 3. Sundhedsministeren kan fastsætte regler om opkrævning af et gebyr  

 for beviser, jf. stk. 1, der udstedes på grund af, 1) den sikrede ønsker ændringer af bevisets oplysninger, eller 2) bevisets bortkomst eller ødelæggelse.« § 2 Loven træder i kraft den 1. januar 1990.
Bemærkninger til lovforslaget Til § 1 Med de foreslåede ændringer tilvejebringes hjemmel til, at  

 sundhedsministeren kan fastsætte bestemmelser om opkrævning af gebyr for  

 beviser, der skal udstedes som følge af, at den sikrede ønsker ændringer af  

 sygesikringsbevisets oplysninger.
Der kan således opkræves gebyr for beviser,  

 der skal udstedes på grund af, at den sikrede selv ønsker at skifte læge  

 eller sikringsgruppe.
Endvidere kan der opkræves gebyr for beviser, der  

 udstedes til erstatning for beviser, der er bortkommet eller på anden måde  

 gjort uanvendelige som dokumentation for den sikredes ret til ydelser efter  

 loven.
Der opkræves ikke gebyr for beviser, der udstedes 1) i forbindelse med generel udskrivning af beviser til alle aktivt  

 sikrede, 2) når den sikrede fylder 16 år, 3) i forbindelse med overgang fra hvilende til aktiv sygesikring, for  

 eksempel i forbindelse med ophør af værnepligt, 4) ved ændring af personnnummer, og 5) i forbindelse med lægeskifte som følge af praksisophør, ved ophævelse  

 af kompagniskabspraksis, eller andre ændringer af lægepraksis, som er  

 begrundet i beslutninger, der træffes af den enkelte læge eller af den  

 offentlige sygesikring.
Det er således formålet med forslaget, at der kan indføres et gebyr for  

 beviser, der udstedes ved ændringer af den offentlige sygesikrings  

 oplysninger om den enkelte sikrede, som kan henføres til den pågældendes egen  

 beslutning eller handlemåde.
Gebyret foreslås fastsat til 100 kr.
Det  

 reguleres årligt med en reguleringsprocent, der fastsættes på finansloven.
 Provenuet ved den foreslåede gebyrordning skønnes at blive 5 mio. kr. på  

 årsbasis.
 Forslaget forventes ikke at medføre væsentlige administrative konsekvenser  

 for kommunerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget » § 5. Sundhedsministeren fastsætter regler om udfærdigelse af  

 et bevis til personer, som har ret til ydelser efter loven.
Beviset gælder  

 som dokumentation for retten til ydelser efter loven.
Stk. 2. Sundhedsministeren fastsætter nærmere regler om, hvorledes de  

 sikringsformer, der er nævnt i § 2, skal gælde for 1) børn, der har fast ophold uden for deres hjem, og 2) personer der ikke har bopæl her i landet.
Stk. 3. Sundhedsministeren kan fastsætte regler om opkrævning af et gebyr  

 for beviser, jf. stk. 1, der udstedes på grund af, 1) den sikrede ønsker ændringer af bevisets oplysninger, eller 2) bevisets bortkomst eller ødelæggelse«.
§ 5. Personer, der opholder sig her i landet og har ret til ydelser efter  

 denne lov, forsynes med et bevis herfor.
Indenrigsministeren fastsætter  

 nærmere regler om udfærdigelsen at dette bevis.
Stk. 2. Indenrigsministeren kan fastsætte nærmere regler om, hvorledes 1) børn, der opnår 16 års alderen inden for et tidsrum af 6 måneder før  

 eller efter det årlige tidspunkt for valg af sikringsform, 2) børn, der har fast ophold uden for deres hjem, og 3) personer, der ikke har bopæl her i landet, henføres til de sikringsformer, der er nævnt i § 2.
