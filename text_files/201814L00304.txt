Betænkning afgivet af Transport-, Bygnings- og Boligudvalget den 22. november 2018 Betænkning over Forslag til lov om ændring af færdselsloven (Forhøjelse af bøde for parkering på ramper, forhøjelse af parkeringsafgifter for store køretøjer, Færdselsstyrelsens mulighed for overtagelse af parkringskontrollen og ændring af klagemyndighed) [af transport-, bygnings- og boligministeren (Ole Birk Olesen)]:
1. Ændringsforslag Transport-, bygnings- og boligministeren har stillet 2 ændringsforslag til lovforslaget.
2. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af transport-, bygnings- og boligministeren, tiltrådt af udvalget:
 1) Nr. 5 affattes således:
»5. I § 121, stk. 5, 1. pkt., indsættes efter »510 kr.«: », jf. dog stk. 6.«« [Konsekvensrettelse] 2) Nr. 6 affattes således:
 »6. I § 121 indsættes efter stk. 5 som nyt stykke:
»Stk. 6. Afgiften udgør 2.040 kr. for lastbiler og busser, hvis tilladte totalvægt overstiger 3.500 kg.« Stk. 6 bliver herefter stk. 7.« [Parkeringsafgiftsforhøjelse for lastbiler og busser, hvis tilladte totalvægt overstiger 3.500 kg. ] Bemærkninger Til nr. 1 I det fremsatte lovforslag er det foreslået, at det i færdselslovens § 121, stk. 5, 1. pkt., tilføjes, at afgiften for en overtrædelse af et standsnings- eller parkeringsforbud er 510 kr. for køretøjer på ikke over 3.500 kg.
Dette skyldtes, at der med lovforslaget som fremsat blev foreslået en forhøjelse af afgiften for køretøjer over 3.500 kg.
Den foreslåede forhøjelse af parkeringsafgiften for tunge køretøjer begrænses med dette ændringsforslag, jf. det foreslåede nr. 2, til kun at gælde for lastbiler og busser over 3.500 kg.
Der vil således  ligesom efter den gældende færdselslov  fortsat være køretøjer over 3.500 kg., som alene pålægges den almindelige parkeringsafgift på 510 kr.
Derfor er der behov for at ændre, at den almindelige henholdsvis den foreslåede forhøjede afgift udstedes, alt efter om der er tale om et køretøj over eller under 3.500 kg.
Til nr. 2 I det fremsatte lovforslag er det foreslået, at der efter færdselslovens § 121, stk. 5, indsættes et nyt stykke, hvor det fremgår, at afgiften for en overtrædelse af et standsnings- eller parkeringsforbud udgør 2.040 kr. for køretøjer, hvis tilladte totalvægt overstiger 3.500 kg.
 Under udvalgets behandling af lovforslaget er der rejst spørgsmål om hensigtsmæssigheden i, at forslaget også rammer private bilister, nærmere bestemt autocampere, hvis tilladte totalvægt overstiger 3.500 kg.
Det er ikke hensigten med forslaget, at private bilister skal være omfattet af afgiftsforhøjelsen, da baggrunden for lovforslaget er at sikre overholdelse af den indførte tidsbegrænsning på maximalt 25 timers parkering på statens rastepladser.
Tidsbegrænsningen skal være med til at sikre, at der er plads til korte hvil i overensstemmelse med rastepladsernes formål og indretning.
Det foreslås derfor at begrænse den kreds af køretøjer, som omfattes af den foreslåede forhøjede afgift, således at afgiftsforhøjelsen kun skal gælde for lastbiler og busser, hvis tilladte totalvægt overstiger 3.500 kg.
Ved bus menes en bil, som benyttes til personbefordring, og ved lastbil forstås en bil, der er indrettet til at benyttes til godsbefordring.
Det forudsættes, at definitionerne af disse køretøjer skal forstås i overensstemmelse med den til enhver tid gældende definition heraf.
 Med den foreslåede ændring vil køretøjer, hvis tilladte totalvægt overstiger 3.500 kg, men som ikke er en lastbil eller bus, således  ligesom i dag  være omfattet af den almindelige parkeringsafgift på 510 kr., jf. færdselslovens § 121, stk. 5.
5. Udvalgsarbejdet Lovforslaget blev fremsat den 3. oktober 2018 og var til 1. behandling den 11. oktober 2018. Lovforslaget blev efter 1. behandling henvist til behandling i Transport-, Bygnings- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 27. juni 2018 dette udkast til udvalget, jf.
Transport-, Bygnings- og Boligudvalget alm. del  bilag 342 (folketingsåret 2017-18). Den 3. oktober 2018 sendte transport-, bygnings- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 7 spørgsmål til transport-, bygnings- og boligministeren til skriftlig besvarelse, som ministeren har besvaret.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Carsten Kissmeyer (V) Leif Mikkelsen (LA) Villum Christensen (LA) Brigitte Klintskov Jerkel (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Eva Flyvholm (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
