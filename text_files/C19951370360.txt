 Tillæg til vejledning om støtte og statsgaranti for lån til  

 miljøforbedrende investeringer i mindre landbrug m.v.
 Denne vejledning er et supplement til den grønne vejledning om støtte og  

 statsgaranti for lån til miljøforbedrende investeringer i mindre landbrug  

 m.v., og beskriver de nærmere betingelser for at opnå miljøstøtte under den  

 forlængede ordning.
August 1995 INDLEDNING Ved lov nr. 1108 af 21. december 1994 vedtog Folketinget en forlængelse af  

 miljøstøtteordningen for landmænd m.fl., som på grund af leveringsproblemer i  

 byggebranchen eller af visse andre årsager havde været afskåret fra at  

 etablere den tilstrækkelige opbevaringskapacitet inden 1. januar 1995. Der  

 afsattes en samlet ramme på 50 mio. kr. til formålet.
 Forlængelsen indebærer for de pågældende ansøgere, at investeringerne i  

 stedet skal være afsluttet senest den 30. september 1995, og ansøgning skal  

 være indgivet senest den 31. marts 1996.
 Fristen for færdiggørelse af støtteberettigede investeringer i  

 opbevaringsanlæg m.v., der har forbindelse med eller indgår i fælles  

 biogasanlæg og andre anlæg til særlig udnyttelse af husdyrgødnig, er i  

 henhold til særlig bemyndigelse forlænget til den 31. marts 1996.
 Ved lovændringen forlænges endvidere den særlige adgang til at  

 straksafskrive miljøforbedrende investeringer, samt adgangen til at opnå  

 statsgaranti for lån til finansiering af miljøforbedrende investeringer.
 Der er samtidig foretaget en ændring af Miljøministeriets bekendtgørelse  

 om erhvervsmæssigt dyrehold, husdyrgødning, ensilage m.v., hvorved fristen  

 for etablering af den tilstrækkelige opbevaringskapacitet forlænges  

 tilsvarende.
 Adgangen til at søge støtte under den forlængede ordning er reguleret ved  

 Landbrugs- og Fiskeriministeriets bekendtgørelse nr. 351 af 1. juni 1995 om  

 støtte til miljøforbedrende investeringer i mindre landbrug m.v.
ANSØGERKREDS Støtte kan ydes til ejere eller forpagtere, som har investeret i  

 individuelle anlæg.
Støtte til investeringer i fælles opbevaringsanlæg ydes  

 til de ansøgere, der har investeret i anlæggene.
Støtte til investeringer i  

 opbevaringsanlæg m.v. i forbindelse med fælles biogasanlæg m.v. ydes til de  

 personer eller det selskab, der er nævnt i ansøgningen.
 Under den forlængede ordning er det desuden en betingelse, at ansøgerne  

 falder ind under en af følgende kategorier:
 Kategori 1.
 Ansøgere, der før 1. oktober 1994 har indgået bindende aftale om levering  

 eller etablering af et opbevaringsanlæg.
 Kategori 2.
 Ansøgere, der har modtaget tilsagn om gældssanering efter den 30.  

 september 1994.
 Kategori 3.
 Ansøgere, der har investeret i et fælles biogasanlæg og indgivet en samlet  

 projektbeskrivelse til kommunalbestyrelsen til forhåndsgodkendelse inden den  

 1. januar 1995.
 Kategori 4.
 Ansøgere, der i 1994 har været omfattet af konkrete planer om etablering  

 af et fælles biogasanlæg, men hvor disse planer er opgivet igen efter den 30.  

 september 1994.
 Kategori 5.
Ansøgere, der i perioden fra den 1. oktober 1994 til og med den 23.  

 november 1994 har indgået bindende aftale om levering eller etablering af et  

 opbevaringsanlæg.
Tilsagn om støtte til ansøgere under kategori 5 kan  

 tidligst meddeles efter udløbet af ansøgningsfristen den 31. marts 1996 og  

 efter særskilt instruktion fra Strukturdirektoratet for Landbrug og Fiskeri,  

 jf. nedenfor.
BEVILLINGSMÆSSIGE FORUDSÆTNINGER Til dækning af udgifterne til støtte af investeringer under den forlængede  

 ordning er der afsat 50 mill. kr.
Inden for denne ramme har ansøgere, der  

 falder ind under kategorierne 1 til 4, første prioritet.
 Hvis der efter tildeling af tilskud til ansøgere under disse kategorier  

 resterer midler under ovennævnte ramme, vil disse midler blive tildelt  

 ansøgere under kategori 5. Tildeling af tilskud til disse ansøgere sker på  

 grundlag af datoen for indgåelse af den bindende aftale således, at tidligere  

 aftaler går forud for senere.
FORHÅNDSVURDERING Hvis projektet er forhåndsgodkendt under den tidligere miljøstøtteordning,  

 skal der ikke foretages en fornyet forhåndsvurdering.
ANSØGNING OM STØTTE Ansøgningen om støtte til miljøforbedrende investeringer skal vedlægges  

 dokumentation for, at ansøger opfylder betingelserne for at opnå miljøstøtte  

 under den forlængede ordning.
 Kravet om bindende aftale, jf. kategori 1 og kategori 5, anses for  

 opfyldt, når der foreligger en ordrebekræftelse, eller når det i øvrigt kan  

 dokumenteres, at der er afgivet bestilling på et opbevaringsanlæg.
 For ansøgere under kategori 2 skal der medsendes dokumentation for tilsagn  

 om gældssanering samt for, at tilsagnets betingelser fortsat er opfyldt.
Projektbeskrivelsen under kategori 3 skal som minimum indeholde en samlet  

 beskrivelse af biogasanlægget med angivelse af anlæggets hovedproduktionsdata  

 og den samlede opbevaringskapacitet.
Derudover skal der foreligge en liste  

 over deltagerne.
For ansøgere under kategori 4 skal der foreligge dokumentation for, at det  

 er gennemførelsen af det samlede fælles biogasprojekt, der opgives.
Der kan  

 således ikke søges under denne kategori, hvis det drejer sig om enkelte  

 deltagere, som forlader projektet.
Der skal desuden foreligge skriftlig  

 dokumentation for, at ansøger har været omfattet af konkrete planer om  

 etablering af det fælles biogasanlæg.
Ansøgningen om miljøstøtte skal som hidtil vedlægges forhåndsgodkendelse  

 og nej-attest.
Endvidere skal der vedlægges en erklæring om tilstrækkelig  

 opbevaringskapacitet i de tilfælde, hvor forhåndsvurderingen er foretaget før  

 1. januar 1993, eller hvor forhåndsgodkendelsens erklæring ikke længere er  

 dækkende.
Ansøgningen kan indgives på samme skema, som hidtil har været  

 anvendt.
FÆLLESANLÆG Der kan som hidtil ydes støtte til etablering af anlæg til opbevaring af  

 husdyrgødning fra flere ejendomme.
Alle deltagere i fællesanlægget, der søger om miljøstøtte, skal falde ind  

 under en af de under ANSØGERKREDS omtalte kategorier.
Det behøver ikke at  

 være den samme kategori.
Bemærk, at deltagere i fællesanlæg, der falder under  

 kategori 5, først kan få tilsagn om evt. støtte efter ansøgningsfristens  

 udløb 31. marts 1996.
BEHANDLING AF ANSØGNINGER Det er ved forlængelsen af miljøstøtteordningen besluttet, at der kun kan  

 bevilges miljøstøtte til ansøgere under kategori 5, hvis der efter bevilling  

 af tilskud til ansøgerne under kategori 1 til 3 resterer midler af den  

 afsatte ramme på 50 mill. kr.
 Når fristen for ansøgning om støtte er udløbet den 31. marts 1996, oplyser  

 Strukturdirektoratet for Landbrug og Fiskeri om den nærmere procedure for  

 eventuel behandling af ansøgninger under kategori 5.
STØTTESATSER Støttesatserne for investeringer, der er gennemført under den forlængede  

 ordning, afhænger af den kategori, ansøger falder ind under:
FRISTER FOR STØTTEBERETTIGEDE INVESTERINGER Under den forlængede ordning kan der søges om støtte til investeringer,  

 der afsluttes inden 1. oktober 1995. Ansøgninger om støtte til investeringer  

 afsluttet i 1994, som indsendes efter 30. juni 1995, behandles i henhold til  

 reglerne i den forlængede ordning.
 Fristen for færdiggørelse af støtteberettigede investeringer i  

 opbevaringsanlæg m.v. i forbindelse med fælles biogasanlæg m.v. er i henhold  

 til en særlig bemyndigelse i loven forlænget til den 31. marts 1996.
 For statsgaranti for lån til miljøforbedrende investeringer og for  

 ordningen om straksafskrivning gælder de samme frister.
ANSØGNINGSFRIST Fristen for ansøgning om miljøstøtte under den forlængede ordning er den  

 31. marts 1996. Denne frist gælder også for investeringer i opbevaringsanlæg  

 m.v. i forbindelse med fælles biogasanlæg m.v.
 Samme frist gælder for ansøgning om statsgaranti for lån til  

 miljøforbedrende investeringer.
