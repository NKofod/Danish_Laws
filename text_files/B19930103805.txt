 I henhold til § 1 i lov nr. 895 af 30. november 1993 om forlængelse af  

 visse frikommuneforsøg m.v., meddeles:
 § 1.  Frikommuneregulativer for Lyngby-Taarbæk Kommune  

 (regulativ nr. 6), Kjellerup Kommune (regulativ nr. 14), Tranekær Kommune  

 (regulativ nr. 14), Værløse Kommune (regulativ nr. 25), Næstved Kommune  

 (regulativ nr. 21), Ringsted Kommune (regulativ nr. 4) og Holmegaard Kommune  

 (regulativ nr. 24) om forenkling af artsinddelingen i det kommunale budget-  

 og regnskabssystem forlænges til og med regnskab 1994.
 Stk. 2.  Frikommuneregulativer for Esbjerg Kommune om  

 ændringer af kontoplanen på ældreområdet (regulativ nr. 22) og Odense Kommune  

 om ændring af kontoplanen på institutions- og skoleområdet (regulativ nr. 12)  

 forlænges til og med regnskab 1994.
 Stk. 3.  Frikommuneregulativer for Esbjerg Kommune  

 (regulativ nr. 3), Næstved Kommune (regulativ nr. 16) og Ringsted Kommune  

 (regulativ nr. 4) vedrørende adgang til afgivelse af rammeanlægsbevillinger  

 og fravigelse af krav om særskilt anlægsregnskab samt regulativ nr. 4 for  

 Esbjerg Kommune om adgang til rammedriftsbevillinger og fravigelse af regler  

 om kontering forlænges til og med regnskab 1994.
 Stk. 4.  Frikommuneregulativer for Holmegaard Kommune  

 (regulativ nr. 9 og 10), Næstved Kommune (regulativ nr. 17), Hadsund Kommune  

 (regulativ nr. 4) og Ringsted Kommune (regulativ nr. 4) om adgang for  

 kommunalbestyrelsen til at afgive flerårige bevillinger og til at overføre  

 uforbrugte bevillinger mellem budgetår forlænges for så vidt angår adgangen  

 til at overføre beløb fra 1993 til 1994.
 Stk. 5.  Frikommuneregulativ nr. 5 a for Herlev Kommune  

 om overladelse af beslutningskompetence i visse kommunale anliggender til  

 lokaludvalg forlænges indtil den 1. august 1994.
 § 2.  Forlængelsen af frikommuneregulativerne har  

 virkning fra den 1. januar 1994.
 Stk. 2.  Frikommuneregulativerne og denne bekendtgørelse  

 vil være fremlagt de samme steder som kommunalbestyrelsens mødedagsordener,  

 jf. lov om kommunernes styrelse, § 8, stk. 4.
