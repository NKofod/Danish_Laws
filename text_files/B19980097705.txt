Bekendtgørelse om modtagepligt på  

 kombiterminaler I medfør af § 10 i lov nr. 289 af 18. maj 1998 om  

 jernbanevirksomhed m.v. fastsættes:
 § 1. Bekendtgørelsen finder anvendelse  

 på jernbanevirksomhedsejede kombiterminaler eller dele heraf, som er  

 beliggende på eller i forbindelse med statens jernbanenet.
 § 2. Kombiterminaler, der ejes eller forvaltes af  

 DSB stilles til rådighed for andre operatører på lige og  

 ikke diskriminerende vilkår efter reglerne i denne  

 bekendtgørelse.
 Stk. 2. Bekendtgørelsens regler finder tilsvarende  

 anvendelse for andre jernbanevirksomhedsejede kombiterminaler beliggende i  

 umiddelbar tilknytning til statens jernbanenet.
 § 3. Ved andre operatører forstås  

 jernbanevirksomheder, der opfylder de i § 3 i lov om jernbanevirksomhed  

 m.v. fastsatte betingelser for at drive jernbanevirksomhed i Danmark, og som  

 af Banestyrelsen har fået tildelt kanal på et givet baneafsnit.  

 Forpligtelsen efter § 2 til at modtage andre operatører  

 gælder alene på kombiterminaler som ligger i umiddelbar  

 tilknytning til baneafsnit, hvor den pågældende operatør  

 har fået tildelt kanal.
 § 4. Vognmænd, der er samarbejdspartnere med  

 andre operatører, der benytter en kombiterminal, har adgang til denne  

 på lige og ikke-diskriminerende vilkår.
 § 5. DSB er forpligtet til at stille  

 kombiterminalens spor, betjent løftekapacitet, adgangsveje og  

 midlertidig henstillingsplads til rådighed for andre  

 operatører.
 Stk. 2. DSB er ikke forpligtet til at foretage  

 indgangseftersyn, optage protokol, foretage toldregistrering, behandle  

 fragtbreve, rangere tog mellem togvejspor og kombiterminal, oprangere og  

 klargøre på kombiterminalområdet, el. lign. for andre  

 operatører.
 Stk. 3. Andre operatører betaler løftegebyr  

 henholdsvis leje til DSB for brug af kombiterminalen, herunder de i  

 stk. 1, nævnte faciliteter og betjening.
§ 6. DSB stiller, i det omfang det er muligt, de  

 af DSB ejede spor og klargøringsfaciliteter, som er beliggende i  

 udendørs terræn, i tilknytning til kombiterminaler til  

 rådighed for andre operatører.
DSB udarbejder hvert år en  

 oversigt over de spor og klargøringsfaciliteter DSB stiller til  

 rådighed og indsender den til Banestyrelsen.
 § 7. Betingelserne for andre operatørers  

 adgang til de af DSB ejede og forvaltede kombiterminaler fastsættes i  

 en aftale mellem DSB og de pågældende operatører.
 Stk. 2. Den i stk. 1 nævnte aftale skal indeholde  

 bestemmelser om følgende:
 1)	Betaling, jf. bilag 1.
2)	Passende sikkerhedsstillelse for andre operatørers  

 forpligtelse til at betale løftegebyr, leje m.v., samt dækning  

 af DSB s eventuelle tab ved andre operatørers betalingsstandsning,  

 konkurs el. lign.
Sikkerhedsstillelse skal ske i form af en bankgaranti  

 udstedt af en af DSB godkendt bank eller på anden af DSB godkendt  

 måde og med en af DSB godkendt ordlyd.
 3)	Overholdelse af sikkerhedsbestemmelser fastsat af Jernbanetilsynet,  

 Banestyrelsen og DSB.
 4)	Voldgift.
 Stk. 3. De i stk. 1 nævnte aftaler skal  

 udfærdiges på dansk og underlægges dansk ret.
 § 8. Klage over afgørelse truffet i  

 medfør af denne bekendtgørelse kan indgives til  

 Jernbaneklagenævnet efter reglerne i § 24 i lov om  

 jernbanevirksomhed m.v.
 § 9. Bekendtgørelsen træder i kraft  

 den 1. januar 1999.
Bilag 1 Bekendtgørelse om modtagepligt på  

 kombiterminaler Jernbanevirksomheder, der har indgået en aftale med  

 DSB om benyttelse af de i bekendtgørelsen nævnte  

 kombiterminaler, betaler indtil videre en lejeafgift på 0 kr.
