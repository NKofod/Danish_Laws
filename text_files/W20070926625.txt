Landsskatteretskendelse vedr.
Omkostningsgodtgørelse Klagen skyldes, at skattecentret har reduceret den af klagerens  

 advokat anvendte tid i forbindelse med klage til Landsskatteretten, da  

 skattecentret har anset klagen for at være overflødig på grund af lovændring.
Landsskatterettens afgørelse Landsskatteretten ændrer  

 skattecentrets afgørelse, hvorefter klageren er berettiget til  

 omkostningsgodtgørelse  

 med 100 % af i alt 203.125 kr.
Sagens oplysninger Klageren, der havde aktier i  

 en udenlandsk investeringsforening omfattet af den dagældende  

 aktieavancebeskatningslovs  

 § 2 a, anmodede den 1. november 2004 den stedlige skattemyndighed om et  

 bindende ligningssvar for så vidt angik beskatning ved afståelsen af disse  

 aktier.
Anmodningen om bindende ligningssvar blev fremsendt på baggrund af en  

 dom fra EF-domstolen afsagt den 15. juli 2004 vedrørende afståelsesbeskatning  

 (C-315/02, Anneliese Lenz mod Finanzlandesdirektion für Tirol).
 I et bindende ligningssvar af  

 1. november 2004 bekræftede den stedlige skattemyndighed, at klagerens  

 eventuelle afståelse af aktierne i den udenlandske investeringsforening ville  

 blive beskattet efter den dagældende aktieavancebeskatningslovs § 2 a.
 Klagerens advokat påklagede  

 efterfølgende det bindende ligningssvar til skatteankenævnet.
 Den 24. februar 2005  

 fremsatte Skatteministeren et lovforslag, der bl.a. indebar en ændring af  

 aktieavancebeskatningslovens  

 dagældende § 2 a (lovforslag nr. 98 af 24. februar 2005). Således fremgår  

 bl.a.  

 følgende af de almindelige bemærkninger til lovforslaget:
Forslaget går ud på at ændre  

 en række skatteregler omkring investeringsforeninger og  

 investeringsselskaber,  

 herunder aktieavancebeskatningslovens § 2 a.
Det sker bl.a. som følge af en  

 dom  

 af 15. juli 2004 om østrigske skatteregler om indeholdelse af udbytteskat  

 (Lenz-dommen).
I denne har EF-domstolen  

 udtalt, at de pågældende skatteregler umiddelbart set var en hindring for  

 investeringer i udlandet.
De var heller ikke i overensstemmelse med  

 EF-retten,  

 blot fordi de kunne begrundes med skatteniveauet i udlandet.
Domstolen  

 afviste  

 samtidig at tage stilling til, om de ville blive lovlige, hvis de tillod  

 udenlandske skatter at blive fratrukket i indenlandske skatter.
Det skete  

 under  

 henvisning til, at sådan fungerede de østrigske regler rent faktisk ikke.
Reglerne i  

 aktieavancebeskatningslovens § 2 a om beskatning af fortjeneste på salg af  

 aktier i selskabet, der er oprettet i lavskattelande, er begrundet med  

 skatteniveauet i de pågældende lande- På baggrund af dommen må det antages,  

 at  

 bestemmelsen er i strid med traktatens bestemmelser om adgang til fri  

 investering over landegrænserne. Lovforslaget undergik 1.  

 behandling den 1. april 2005, 2. behandling den 12. maj 2005, og blev  

 vedtaget  

 ved 3. behandling den 17. maj 2005 og udmøntede sig i lov nr. 407 af 1. juni  

 2005.
 Skatteankenævnet stadfæstede  

 ved afgørelse af 31. marts 2004 den stedlige skattemyndigheds besvarelse af  

 klagerens anmodning om bindende ligningssvar og bemærkede samtidig, at:
 der er fremsat forslag til ændring  

 af den nugældende bestemmelse i aktieavancebeskatningslovens § 2 a af  

 Skatteministeren den 24. februar 2005 ved L 98 2004-05. 2. samling.
( ) I § 13 i lovforslaget står  

 der, at Aktieavancebeskatningslovens § 2 a som affattet ved  

 lovbekendtgørelse  

 nr. 974 af 21. september 2004 ophæves med virkning fra og med indkomståret  

 2004. Afgørelse af den  

 skattemæssige behandling af den påtænkte disposition vil derfor afhænge af  

 vedtagelsen  

 af lovforslaget, herunder om det vedtages uændret.
Forud for eventuel vedtagelse  

 af en lovændring af aktieavancebeskatningslovens § 2 a, kan nævnet imidlertid  

 ikke ændre skatteadministrationens bindende ligningssvar. Klagerens advokat påklagede  

 den 27. april 2005 skatteankenævnets afgørelse til Landsskatteretten.  

 Landsskatteretten  

 afviste ved kendelse af 1. september 2005 at behandle klagen med følgende  

 begrundelse:
Den pågældende bestemmelse i  

 den tidligere aktieavancebeskatningslovs § 2 a er ophævet med virkning fra  

 indkomståret 2004, jf.
Lov nr. 407 af 1. juni 2005 om ændring af forskellige  

 skattelove (Investeringsselskaber og hedgeforeninger), § 13, stk. 8.
Klageren har endnu ikke solgt  

 aktierne i B.
Klageren anses ikke for at have retlig interesse i, at  

 Landsskatteretten tager stilling til, om et salg inden indkomståret 2004  

 ville  

 have medført beskatning efter den dagældende aktieavancebeskatningslovs § 2  

 a.  

 Klagen afvises derfor. Klagerens advokat ansøgte  

 herefter på vegne af klageren om fuld omkostningsgodtgørelse for udgifter til  

 sagkyndig bistand ydet af advokaten i forbindelse med sagens førelse i  

 skatteankenævnet og Landsskatteretten, i alt 203.825 kr. (inkl. moms). Af de  

 203.825 kr. udgør 700 kr. klageafgift til Landsskatteretten.
Af den med ansøgningen  

 medfølgende salærredegørelse fra advokaten fremgår det, at der i alt blev  

 anvendt 67 timer på sagen.
Her af kan de 40 timer henføres til sagens førelse  

 i  

 skatteankenævnet og 27 timer kan henføres til sagens behandling i  

 Landsskatteretten.
Skattecentrets afgørelse af 4. april 2006 Skattecentret har delvist imødekommet  

 klagerens ansøgning om omkostningsgodtgørelse og godkendt godtgørelse med 100  

 %  

 af 133.499,23 kr.
Skattecentret har på baggrund  

 af en konkret bedømmelse anset klageren for at have opnået fuldt medhold  

 eller  

 medhold i overvejende grad.
Der er lagt særlig vægt på den efter lovændringen  

 forventelige skattemæssige behandling af klagerens eventuelle afståelse af de  

 i  

 klagen omhandlede aktier set i forhold til de ved skatteankenævnet og  

 Landsskatteretten nedlagte påstande.
Der var på det tidspunkt, hvor  

 skatteankenævnets afgørelse blev påklaget til Landsskatteretten, af  

 Skatteministeren fremsat et lovforslag, der efter sit indhold ville afklare  

 det  

 i anmodningen om bindende ligningssvar stillede spørgsmål.
Omkostningerne til  

 sagens behandling i Landsskatteretten kunne således have været minimeret ved  

 fremsendelse af en foreløbig klage til Landsskatteretten med anmodning om at  

 berostille klagen, indtil der forelå en endelig afklaring vedrørende det  

 fremsatte  

 lovforslag.
 De afholdte udgifter til  

 sagens behandling i Landsskatteretten har således været åbenbart overflødige.  

 Skattecentret kan på denne baggrund kun skønsmæssigt godkende et tidsfor-brug  

 på 4 timer ud af 27 timer til udarbejdelse af en foreløbig klageskrivelse.
Klagerens påstand og argumenter Klagerens advokat har fremsat  

 påstand om, at der godkendes omkostningsgodtgørelse for hele den ansøgte på  

 beløb på 203.825 kr.
Klageren ønskede vished om,  

 at der i Danmark ikke ville blive gennemført beskatning i forbindelse med et  

 eventuelt salg af klagerens aktier i strid med EU-retten.
Anmodningen om  

 bindende ligningssvar blev fremsendt til den stedlige skattemyndighed, idet  

 der  

 på dette tidspunkt, på trods af den af EF-domstolen afsagte dom, fortsat var  

 stor usikkerhed om de skattemæssige konsekvenser ved salg af de omhandlede  

 aktier.
Frem til vedtagelsen af  

 lovforslag nr. 98 af 24. februar 2005 kunne det således ikke med sikkerhed  

 forudsiges, hvornår og hvordan reglerne på området ville blive ændret.
Såvel  

 de  

 stedlige skattemyndigheder som skatteankenævnet henholdt sig til  

 aktieavancebeskatningslovens dagældende § 2 a uden hensyntagen til dommen fra  

 EF-domstolen eller det fremsatte lovforslag.
Visse lovforslag ændres  

 væsentligt efter fremsættelse, og det forekommer også regelmæssigt, at  

 lovforslag ikke når at blive vedtaget før Folketingens sommerferie og derfor  

 bortfalder.
I sidstnævnte tilfælde kunne lovforslaget først være blevet  

 genfremsat efter sommerferien og skulle da igennem tre behandlinger i  

 Folketinget, hvad der erfaringsmæssigt ikke sker ekspedit i starten af et nyt  

 folketingsår.
Der er endvidere ikke vished for, at et lovforslag bliver  

 ophævet  

 til lov.
På dette grundlag forekommer  

 det mærkværdigt, at SKAT forventer, at klageren skulle afvente vedtagelsen af  

 lovforslaget med det tidsmæssige usikre aspekt, der ligger heri, før den  

 endelige klage til Landsskatteretten blev udarbejdet.
Det bemærkes endvidere,  

 at EF-domstolen afsagde dom den 15. juni 2004, men at lovforslaget først blev  

 fremsat den 24. februar 2005.
 Som advokat er man i høj grad  

 forpligtet til at varetage sin klients interesser, hvilket i nærværende sag  

 er  

 sket ved at fremme sagen til hurtig afgørelse.
Der er hverken i  

 skatteforvaltningsloven eller i anden lovgivning hjemmel for SKAT til at  

 vurdere, hvorledes den sagkyndige bør varetage sin klients interesser.
SKAT  

 kan  

 således alene vurdere, om det beregnede honorar må anses for passende i  

 forhold  

 til den erlagte indsats.
Endvidere er der hverken i de  

 dagældende regler i skattestyrelsesloven eller de gældende regler i  

 skatteforvaltningsloven  

 om klage til Landsskatteretten noget sted anført, at der kan indgives en  

 foreløbig  

 klage.
Reglerne bestemmer derimod, at der skal angives en begrundelse for  

 klagen.
 Der er ikke hjemmel i  

 reglerne om omkostningsgodtgørelse til at tilsidesætte den fremgangsmåde, der  

 var nødvendig til behørig varetagelse af klagerens interesser og som  

 overholdt  

 den sædvanlige fremgangsmåde i forbindelse med klage til Landsskatteretten.
Landsskatterettens bemærkninger og begrundelse Af skatteforvaltningslovens §  

 55, stk. 1, nr. 1, fremgår følgende:
 Godtgørelse ydes i følgende  

 tilfælde:
1) Ved klage til  

 skatteankenævnet eller til Landsskatteretten. Det er ikke bestridt, at  

 klagerens advokat har anvendt 27 timer til udarbejdelse af klagen til  

 Landsskatteretten.
 Under de her foreliggende  

 omstændigheder, hvor der ikke var sikkerhed for om, og i givet fald hvornår,  

 det foreliggende lovforslag ville blive vedtaget, er der ikke grundlag for at  

 tilsidesætte den vurdering af behovet for sagkyndig bistand til udarbejdelse  

 af  

 klagen til Landsskatteretten, som klageren og hans advokat har foretaget.
 Klageafgiften til  

 Landsskatteretten godtgøres ikke, jf. skatteforvaltningslovens § 54, stk. 1,  

 nr. 2.
 Den  

 påklagede afgørelse ændres derfor således, at der godkendes  

 omkostningsgodtgørelse  

 med i alt 203.125 kr.
