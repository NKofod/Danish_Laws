Landsskatteretskendelse af 9. maj 2003 vedr.
Leasingydelser   

 leasing eller køb på kredit A/S A klager for indkomståret 1996 over, at told- og  

 skatteregionen har anset betalte leasingydelser for afdrag på gæld og at  

 regionen har godkendt yderligere afskrivning på driftsmidler.
 Det fremgår af sagens oplysninger, at A A/S, beskæftiger sig med  

 udvikling, produktion og salg af navigations- og kommunikationsudstyr til  

 maritim anvendelse.
Selskabet har den 5. oktober 1992 indgået en leasingaftale med  

 A/S B vedrørende diverse driftsmidler.
Ifølge leasingaftalen omfatter aftalen  

 driftsmidler til en købspris på i alt 3.488.294,78 kr.
Leasingydelsen er  

 ifølge  

 aftalen fastsat til 92.421 kr. pr. måned i 48 måneder betalt månedlig forud,  

 første gang den 1. december 1992.
 Af leasingkontrakten fremgår i øvrigt:
 Ved leasingperiodens udløb er brugeren forpligtet til at anvise  

 en køber til udstyret til kr. 10.000,00 + moms.
De har ret til at udskifte de leasede objekter, mod anvisning af  

 en køber til udstyret til en pris svarende til nutidsværdien af de resterende  

 ydelser.
Der betales gebyr kr. 750,00 pr. udskiftning. Leasingaftalen har over for regionen været vedlagt en  

 afviklingsoversigt.
På afviklingsoversigten er de betalte leasingydelser for  

 indkomståret 1996 (januar  oktober 1996), specificeret som 879.739 kr.  

 i  

 afdrag og 42.807 kr. i rentebetaling.
Told- og skatteregionen har fundet, at den indgåede  

 leasingaftale mellem selskabet og A/S B skattemæssigt må anses for køb på  

 kredit, hvorfor der ikke er godkendt fradrag for betalte leasingydelser.  

 Regionen har endvidere anset driftsmidlerne for afskrivningsberettigede  

 driftsmidler, hvorfor selskabets afskrivningsgrundlag for 1996 er forhøjet  

 med  

 837.539 kr.
Regionen har derfor godkendt yderligere afskrivninger med 30 % af  

 837.539 kr. andragende 251.262 kr.
 Regionen har til støtte for ansættelsen bemærket, at der reelt  

 har været tale om en købepligt/køb på kredit for bruger, uanset de aftalte  

 kontraktvilkår om, at bruger ved leasingperiodens udløb er forpligtet  

 til at  

 anvise en køber til udstyret til kr. 10.000,00 + moms og at  

 bruger har ret  

 til at udskifte de leasede objekter, mod anvisning af en køber til udstyret  

 til  

 en pris svarende til nutidsværdien af de resterende ydelser. Det er  

 regionens  

 opfattelse, at brugeren uanset forpligtelsen til at anvise en køber kan  

 disponere over driftsmidlerne på sædvanlig måde som ved kreditkøb, og at  

 leasingaftalen herefter må opfattes således, at det har været meningen, at  

 bruger skulle blive ejer af det leasede, jf. kreditaftalelovens § 6, stk. 2.
Regionen har endvidere bemærket, at brugeren i henhold til  

 aftalen reelt er forpligtet til at betale den oprindelige købesum for  

 driftsmidlerne forrentet med 13 % p.a., samt at betale 10.000 kr. + moms ved  

 periodens udløb, eller i tilfælde af salg inden gældens afvikling er sket, at  

 betale restgælden til A/S B.
A/S B vil således, uanset hvad der sker med  

 driftsmidlerne, modtage den oprindelige købesum forrentet med 13 % p.a.,  

 eller  

 såfremt bruger sælger driftsmidlerne forinden modtage restgælden på  

 salgstidspunktet.
 Regionen har desuden henvist til TfS 1995.198, som regionen har  

 fundet sammenlignelig med nærværende sag.
Selskabets repræsentant har over for Landsskatteretten nedlagt  

 principal påstand om godkendelse af fradrag for betalte leasingydelser i  

 overensstemmelse med det selvangivne.
Subsidiært er der nedlagt påstand om,  

 at  

 der godkendes afskrivning med 30 % af 3.488.294 kr. eller 1.046.488 kr.
Mere  

 subsidiært  

 er der nedlagt påstand om ugyldighed på grund af manglende tredjepartshøring,  

 idet told- og skatteregionen har undladt at underrette A/S B om den påtænkte  

 ændring.
Repræsentanten har til støtte for den principale påstand bl.a.  

 anført, at skattemyndighederne efter gældende skatteretlige principper ikke  

 kan  

 tilsidesætte aftaler, der indgås mellem uafhængige parter, medmindre disse  

 har  

 skattemæssig interessesammenfald.
Det er derfor repræsentantens opfattelse,  

 at  

 leasingaftalen, der er en kontrakt om finansiel leasing, må betragtes som  

 leje.  

 Ifølge afskrivningsloven tilkommer afskrivningsadgangen den juridiske ejer,  

 uanset der regnskabsmæssigt er tale om finansiel leasing, og der eksisterer  

 efter repræsentanten opfattelse ikke en generel adgang til at flytte  

 afskrivningsadgangen ved standardkontrakter om finansiel leasing indgået  

 mellem  

 uafhængige parter, hvoraf den ene er et professionelt leasingselskab.
Repræsentanten har endvidere anført, at der heller ikke  

 civilretligt findes støtte for, at finansielle leasingaftaler kan  

 omklassificeres med henvisning til kreditaftaleloven.
Der er hertil henvist  

 til  

 vedlagt juridisk litteratur, hvoraf bl.a. fremgår, at kun aftaler, der i  

 kraft  

 af aftalesituationen eller aftalens vilkår må betegnes som  

 usædvanlige, kan  

 tilsidesættes.
Efter repræsentantens opfattelse kan den omhandlede kontrakt  

 ikke betegnes som usædvanlig, da den svarer til de aftaler, som hele branchen  

 benytter.
Kreditaftalelovens § 6, stk. 2, omfatter ifølge repræsentanten  

 alene  

 den situation, hvor et salg er camoufleret som en lejeaftale, hvorimod det  

 ikke  

 er hensigten at ramme situationer som den foreliggende, hvor et professionelt  

 leasingselskab erhverver den pågældende genstand i forbindelse med  

 leasingaftalens indgåelse.
Endvidere har repræsentanten gjort gældende, at A/S B har  

 bevaret en række risici, der kendetegner et ejerskab, idet A/S B bærer  

 risikoen  

 for leasingtagers konkurs, ligesom A/S B kunne ifalde ansvar som  

 mellemhandler  

 for produktskader efter produktansvarsloven.
Vedrørende regionens  

 bemærkninger  

 om, at kontrakten indeholdt en købpligt/anvisningspligt, har repræsentanten  

 anført, at klageren ifølge kontrakten ikke har nogen køberet.
A/S B kan  

 derfor  

 vælge at beholde genstanden efter udløb af de 48 måneder.
A/S B har derfor  

 gevinstmuligheden, hvilket efter repræsentantens opfattelse er et kendetegn  

 for  

 juridisk ejerskab.
Repræsentanten finder således ikke nærværende sag  

 sammenlignelig med TfS 1995.198, da der i denne sag var tale om såvel en  

 køberet som en købepligt.
Til støtte for den subsidiære påstand har repræsentanten anført,  

 at  

    

  

 det ikke kan accepteres, at regionen  

 beregner afskrivning i 1996 af den beregnede restværdisaldo, idet klageren  

 rent  

 faktisk ikke har opnået fradrag i de foregående år svarende til maksimale  

 afskrivninger.
Repræsentanten har hertil bemærket, at de fiktivt beregnede  

 afskrivninger og renter i de første år overstiger de fratrukne leasingydelser  

 i  

 væsentligt omfang.
Henset hertil samt til at den skattepligtige efter  

 afskrivningsloven kan undlade at foretage afskrivninger, finder  

 repræsentanten,  

 at der skal godkendes fradrag for afskrivninger med 30 % af 3.488.294 kr.,  

 svarende til driftsmidlernes anskaffelsessum pr. 5. oktober 1992.
Til støtte for den mere subsidiære påstand har repræsentanten  

 anført, at afgørelsen har været af væsentlig betydning for A/S B, og at den  

 manglende tredjepartshøring derfor må medføre ugyldighed.
Dels har den  

 manglende høring medført, at A/S B ikke fik sin skatteansættelse nedsat og  

 ydermere har tilsidesættelsen medført, at A/S Bs standardkontrakt  

 generelt kan  

 tilsidesættes, hvorfor det således kan få betydning for samtlige indgåede  

 leasingaftaler.
 Told- og skatteregionen har i en supplerende udtalelse bl.a.  

 bemærket, at det af regionen godkendte rentefradrag er foretaget i  

 overensstemmelse  

 med den med leasingaftalen vedlagte oversigt for indkomståret 1996. Endvidere  

 er det bemærket, at A/S  

    

  

 B efter  

 regionens opfattelse har samme risiko som ved et kreditsalg, og at A/S B  

 ifølge  

 aftalen har afskåret sig fra ejendomsretten til driftsmidlerne ved ikke at  

 have  

 pligt til at tage driftsmidlerne tilbage.
Regionen har videre bemærket, at leasingarrangementet må anses  

 for skattemæssigt betinget.
Anses forholdet for at være et leasingarrangement  

 vil selskabet få fradrag for hele købesummen inkl. en forrentning på 13 %  

 p.a.  

 over 4 år.
Anses forholdet for værende køb på kredit vil fradragsperioden  

 være  

 væsentligt længere.
Ved kreditkøb vil saldo til afskrivning efter afskrivning  

 fra 1992  1996 ultimo 1996 udgøre 586.277 kr.
 Endvidere har regionen bemærket, at  

 købepligten/anvisningspligten efter 4 år til 10.000 kr. ekskl. moms  

 formentlig  

 ikke er udtryk for driftsmidlernes reelle handelsværdi på anmindelige  

 markedsvilkår.
 Vedrørende den af regionen foretagne regulering af  

 afskrivningsgrundlaget har regionen i øvrigt henvist til, at øvrige  

 driftsmidler ifølge selvangivelserne for 1992  1996 er afskrevet med 30  

 %.  

 Ændringen beror efter regionens opfattelse ikke på et skøn over de faktiske  

 forhold, og ændringen af afskrivningsgrundlaget for indkomståret 1996 må  

 derfor  

 anses for omfattet af den dagældende skattestyrelseslovens § 35, stk. 3, idet  

 der er tale om en situation, hvor der efter udløbet af fristen i  

 skattestyrelseslovens § 35,  

    

  

 stk. 1, er  

 konstateret ændringer i grundlaget for en ansættelse, og hvor  

 skattemyndighederne ved skatteansættelsen for et senere indkomstår kan lægge  

 disse ændringer til grund.
 Afskrivningerne er herefter opgjort til 251.252 kr. på grundlag  

 af følgende beregninger:
Anskaffelsessum driftsmidler 5. oktober 1992 3.488.294 kr.
 Afskrivning 1992, 30 % af 3.488.294 kr.
 1.046.488 kr.
 2.441.806 kr.
 Afskrivning 1993, 30 % af 2.441.806 kr.
 732.542 kr.
 1.709.264 kr.
 Afskrivning 1994, 30 % af 1.709.264 kr.
 512.779 kr.
 1.196.485 kr.
 Afskrivning 1995, 30 % af 1.196.485 kr.
 358.946 kr.
 837.539 kr.
 Afskrivning 1996, 30 % af 837.539 kr.
 251.262 kr.
Saldo til afskrivning herefter 586.277 kr.
 Vedrørende den mere subsidiære påstand har regionen endvidere  

 bemærket, at manglende tredjepartshøring efter regionens opfattelse ikke vil  

 kunne medføre ugyldighed.
 Landsskatteretten skal  

 udtale:
 Efter lov om kreditaftaler § 6, stk. 2, anses som køb med  

 ejendomsforbehold også en aftale, der er betegnet som lejekontrakt, eller  

 hvorefter betaling i øvrigt fremtræder som vederlag for brug af tingen,  

 såfremt  

 det må antages at have været meningen, at modtageren af tingen skal blive  

 ejer  

 af den.
I henhold til denne bestemmelse samt efter skatteretlig praksis,  

 jf.
Ligningsrådets afgørelse af 31. januar 1994, optrykt i TfS 1995.198, kan  

 et  

 leasingarrangement anses for et køb for leasingtager uanset  

 kontraktgrundlagets  

 bestemmelser om leasinggivers ejendomsret, hvis det er et led i selve  

 leasingaftalen, at leasingtager, udover at have en køberet, tillige har en  

 pligt til at købe de leasede genstande ved leasingperiodens udløb til en på  

 forhånd aftalt pris.
Skatteretligt anses aftalen for at være et køb med den  

 konsekvens, at leasinggiver ikke anses som ejer af de leasede genstande og  

 derfor ikke kan foretage afskrivninger på dem.
Afskrivningsretten tilkommer  

 da  

 leasingtager, der anses som den, der har købt de leasede genstande på kredit.
Landsskatteretten finder efter det oplyste, herunder indholdet  

 af den indgåede leasingkontrakt, at den indgåede aftale mellem selskabet og  

 A/S  

 B ikke kan anses for at være en aftale om kreditkøb.
Retten har herved lagt  

 vægt på, at kontraktens bestemmelser om leasingtagers anvisningspligt og  

 leasingtagers udskiftningsret ikke indebærer såvel en køberet som en  

 købepligt  

 for leasingtageren ved leasingperiodens udløb.
Det kan derfor ikke antages at  

 have været meningen ved kontraktens indgåelse, at selskabet skulle blive ejer  

 af driftsmidlerne.
 Ansættelsen nedsættes derfor til 8.263.345 kr.
 Told- og Skattestyrelsen har erklæret sig enig i ovenstående.
