 Fra og med mandag den 3. januar 1994 nedsættes den maksimale dagpengesats  

 fra 2.635 kr. pr. uge til 2.545 kr. pr. uge.
 Som følge heraf ændres kursusgodtgørelse pr. dag med heltidsundervisning  

 til 509 kr. pr. dag.
 For virksomhedsansatte deltagere på VTP-kurser ændres godtgørelsen pr. dag  

 med heltidsundervisning til 255 kr. pr. dag.
 Ændringerne træder i kraft 1. januar 1994.
Hermed ophæves Arbejdsmarkedsstyrelsens cirkulære af 16. november 1993 jr.  

 nr. 1993-213-6 (AF-cirkulære nr. 17/93 og AK-cirkulære nr. 11/93) Nedsættelsen af dagpengesatsen er en følge af den nye skattereform.  

 Direktoratet for Arbejdsløshedsforsikringen skriver i sin Rundskrivelse nr.  

 73/93 følgende:
»Skattereformen indebærer, at en del af skatten omlægges til et  

 arbejdsmarkedsbidrag.
Dette er fast til 5. pct. i 1994.  

 Arbejdsmarkedsbidraget skal ikke betales af modtagere af  

 overførselsindkomster, d.v.s. der skal ikke betales arbejdsmarkedsbidrag af  

 dagpenge.
Arbejdsmarkedsbidraget fratrækkes som socialt bidrag lønudviklingen  

 ved beregningen af satsreguleringsprocenten.
Da satsreguleringsprocenten  

 beregnes af lønudvikling og social bidrag 2 år tidligere, ville  

 arbejdsmarkedsbidraget efter gældende hidtidige reguleringsregler ikke få  

 indflydelse på dagpengenes størrelse de første 2 år.
Modtagere af dagpenge  

 ville derfor i 1994 opleve en stigning i dagpenge efter skat, som af  

 Finansministeriet er beregnet til 4,7 pct., da dagpengemodtagere ikke skal  

 betale arbejdsmarkedsbidrag.
I 1996 ville dagpengemodtagerene derimod have  

 oplevet nedregulering i dagpengenes maksimale beløb, svarende til 4,7 pct.,  

 idet arbejdsmarkedsbidragets fradrag i lønudviklingen 1993-1994 ville slå  

 igennem.
