 I medfør af § 3, stk. 3, og § 11, stk. 2, i lov nr. 413 af 20. august 1976  

 om afgift af lystfartøjsforsikringer, som ændret senest ved lov nr. 268 af 9.  

 juni 1982, fastsættes:
 § 1.  Der skal svares afgift til statskassen af  

 forsikringer for her i landet hjemmehørende lystfartøjer, der tegnes hos  

 andre end danske eller her i landet koncessionerede udenlandske  

 forsikringsselskaber.
 § 2.  Afgiften svares af den, der lader et lystfartøj  

 forsikre i udlandet (forsikringstageren).
§ 3.  Forsikringstageren skal give meddelelse til  

 toldvæsenet inden 8 dage efter, at forsikringen er tegnet.
Meddelelsen skal  

 indeholde oplysning om forsikringens art og omfang, forsikringssummen og  

 præmiens størrelse samt forsikringsselskabets navn og hjemsted.
 Stk. 2.  Forsikringstageren skal på forlangende af  

 toldvæsenet forevise forsikringspolicen samt dokumentere forsikringssummens  

 størrelse.
 § 4.  Afgiften udgør 1 pct. årligt af  

 forsikringssummen for lystfartøjet.
 Stk. 2.  Der svares kun afgift for perioder, hvor  

 lystfartøjet er dækket af en forsikring efter lovens § 1, jfr. § 2.
§ 5.  Forsikringstageren skal efter udgangen af den  

 måned, hvori præmien forfalder til betaling, og senest den 15. i den følgende  

 måned til toldvæsenet angive størrelsen af forsikringssummen og afgiften  

 heraf.
Angivelsen skal indeholde oplysning om forsikringspræmiens  

 dækningsperiode.
Afgiften af forsikringssummen beregnes forholdsmæssigt for  

 den samme periode, som den forfaldne forsikringspræmie vedrører.
 Stk. 2.  Afgiften skal indbetales til toldvæsenet inden  

 udgangen af den måned, hvori den i stk. 1. nævnte angivelse skal være  

 afgivet.
 Stk. 3.  Bestemmelserne i lovens § 7, stk. 2, og § 10  

 finder tilsvarende anvendelse på den, der skal svare afgift efter denne  

 bekendtgørelse.
 § 6.  Agenter o.lign., der medvirker til, at her i  

 landet hjemmehørende lystfartøjer forsikres hos andre end danske eller her i  

 landet koncessionerede udenlandske selskaber, jfr. lov om  

 forsikringsvirksomhed § 130, stk. 2, skal efter udløbet af hvert kalenderår  

 og senest den 15. januar give toldvæsenet meddelelse om de i det forløbne år  

 tegnede forsikringer med oplysning om forsikringstagernes navne og adresser.
 § 7.  Med bøde straffes den, der forsætligt eller  

 groft uagtsomt:
a.
Afgiver urigtige eller vildledende oplysninger eller fortier  

 oplysninger til brug for afgiftskontrollen.
b.
Overtræder § 3, § 5, stk. 1, eller § 6.
 § 8.  Bekendtgørelsen træder i kraft den 1. juli 1982.
 Stk. 2.  Fra 1. juli 1982 og indtil den 31. december  

 1982 udgør den i § 4 nævnte afgift 0,75 pct. årligt af forsikringssummen  

 vedrørende de forsikringer, hvis præmie forfalder til betaling i denne  

 periode.
 Stk. 3.  Ved denne bekendtgørelses ikrafttræden ophæves  

 bekendtgørelse nr. 548 af 18. november 1976 om afgift af  

 lystfartøjsforsikringer, der tegnes i udlandet, med undtagelse af  

 bestemmelsen i § 5, der er gældende til 1. august 1982.
