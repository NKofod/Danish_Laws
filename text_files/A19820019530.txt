 VI MARGRETHE DEN ANDEN, Af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om investeringsfonds, jfr. lovbekendtgørelse nr. 84 af 28. februar  

 1980, foretages følgende ændringer:
 1. § 2 ophæves, og som ny § 2 indsættes:
 "§ 2. Berettiget til at foretage henlæggelse til investeringsfond er  

 skattepligtige personer, selskaber, foreninger, institutioner m.v., der  

 driver selvstændig erhvervsvirksomhed, jfr. dog stk. 2 og 3.
 Stk. 2.  Henlæggelse til investeringsfond kan dog ikke  

 foretages af dødsboer samt indkøbsforeninger og produktions- og  

 salgsforeninger.
 Stk. 3.  Henlæggelse til investeringsfond kan heller  

 ikke foretages af følgende virksomheder og personer:
 1. Banker, sparekasser, andelskasser, vekselerere,  

 bankierer, finansierings- og investeringsvirksomheder.
2. Forsikringsselskaber." 2. I § 4 indsættes efter stk. 2 som nyt stykke:
"Stk. 3. Såfremt en skattepligtig både driver en erhvervsmæssig  

 virksomhed, der berettiger til henlæggelse til investeringsfond efter § 2,  

 stk. 1, og en virksomhed, der efter § 2, stk. 3, ikke berettiger til  

 henlæggelse, kan der kun foretages henlæggelse på grundlag af overskuddet i  

 førstnævnte virksomhed.
Det samme gælder, hvor en del af en virksomhed ikke  

 er berettiget til investeringsfondshenlæggelse efter § 2, stk. 3. I disse  

 tilfælde er det en betingelse for henlæggelse til investeringsfond, at der  

 aflægges en særskilt skattemæssig opgørelse over overskuddet i den  

 berettigede virksomhed eller del af denne." 3. I § 6, stk. 2, 1. pkt., ændres "12 år"  

 til: "6 år".
§ 2 Loven har virkning fra og med indkomståret 1983. De hidtidige regler om  

 henlæggelser til investeringsfonds og anvendelse m.v. af disse gælder fortsat  

 for de henlæggelser, der er foretaget i tidligere indkomstår.
Givet på Christiansborg slot, den 18.  

 maj 1982 Under Vor Kongelige Hånd og Segl MARGRETHE R.
