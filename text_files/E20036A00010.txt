 Arbejdsgiverkontrollen omfatter administration og kontrol af  

 virksomhedernes indeholdelse af A-skat, AM-bidrag og SP-bidrag samt  

 opfyldelse af de dertil hørende indberetningspligter.
Arbejdsgiverkontrollen har til formål at sikre en korrekt afregning fra  

 virksomhederne af A-skat, AM-bidrag og SP-bidrag.
Kontrollen har  

 endvidere til formål at sikre, at indberetningspligterne er opfyldt på en  

 måde, der kan give et korrekt grundlag for de kommunale  

 skatteforvaltningers ligning af indkomstmodtagere.
 Kontrollen kan gennemføres på grundlag af indkaldt materiale eller ved  

 et besøg i virksomheden, eventuelt i forbindelse med andre kontroller, for  

 eksempel på moms-, told- og/eller  

 skatteområdet.
J.1 Kontrolbeføjelser Skattemyndighedernes generelle kontrolbeføjelse fremgår af SKL § 6, jf.  

 lovbek. nr. 726 af 13. aug. 2001. For en nærmere beskrivelse henvises  

 til LV A.I.3.
 Arbejdsgiverkontrollens beføjelser fremgår af KSL § 86, jf. lovbek.  

 nr. 678 af 12. aug. 2002, AMFL § 14, jf. lovbek. nr. 694 af 20. aug.  

 2002 og SKL § 6 A.
 Kontrolbeføjelserne i AMFL § 14 finder tilsvarende anvendelse for  

 SP-bidraget, jf. § 17 f, stk. 1 i ATP-loven, lovbek. nr. 689 af 20.  

 aug. 2002.
 Kontrollen kan gennemføres ved besøg i virksomheden eller ved  

 gennemgang af indhentet regnskabsmateriale mv.
 J.1.1 Regnskabsmateriale mv.
 Arbejdsgiverkontrollens adgang til den indeholdelsespligtiges materiale  

 omfatter efter KSL § 86, stk. 2 alt regnskabsmateriale og efter AMFL § 14,  

 stk. 1 regnskabsmateriale mv. om opgørelse af bidragsgrundlaget mv.
Regnskabsmateriale mv. omfatter også dokumenter af betydning for  

 kontrollen, herunder selskabers revisionsprotokol.
Udskrift af  

 bestyrelsens forhandlingsprotokol er ligeledes omfattet, i det omfang  

 protokollen indeholder oplysninger af betydning for  

 kontrollen, eksempelvis om bestyrelsens kendskab til overtrædelser af  

 lovgivningen på området.
Regnskabsmateriale mv. skal på arbejdsgiverkontrollens begæring  

 indsendes eller udleveres, jf.
KSL § 86, stk. 2 og AMFL § 14, stk. 3.
 Arbejdsgiverkontrollen har efter SKL § 6 A, stk. 2 tilsvarende adgang  

 til grundmaterialet vedrørende de oplysninger, som den  

 indberetningspligtige efter loven skal afgive.
J.1.2 Kontrolbesøg Der er endvidere adgang til at foretage eftersyn af regnskabsmateriale  

 mv. hos den indeholdelsespligtige på dennes forretningsted, jf.
KSL § 86,  

 stk. 2 og AMFL § 14, stk. 1. Hos indberetningspligtige efter SKL er  

 der en tilsvarende adgang til eftersyn, jf.
SKL § 6 A, stk. 2. Efter AMFL  

 § 14, stk. 1 og 2, KSL § 86, stk. 2 og SKL § 6 A, stk. 2 kan  

 myndighedernes kontrol finde sted Ved lov nr. 1059 af 17. dec. 2002 er affattelsen af KSL § 86,  

 stk. 4 ændret.
Myndighederne kan herefter anmode personer, der ved et  

 kontrolbesøg skønnes at udføre beskæftigelse hos den  

 indeholdelsespligtige, om at oplyse navn, adresse, fødselsdato,  

 ansættelsesperiode samt løn- og ansættelsesvilkår.
De pågældende har pligt  

 til at give de nævnte oplysninger.
 Det er ikke i lovene eller deres motiver angivet, hvornår en kontrol på  

 stedet bør foretrækkes frem for en anmodning om indsendelse af  

 regnskabsmateriale mv.
 Kontrolhjemlerne stiller ikke krav om, at kontrolbesøg skal varsles,  

 men varsling bør i almindelighed ske ved forudgående skriftlig og/eller  

 telefonisk henvendelse til den indeholdelsespligtige (virksomhedens ejer  

 eller daglige leder mv.).
 Uvarslet kontrolbesøg bør kun anvendes, hvis det ikke har været muligt  

 at opnå aftale om kontrolbesøget, eller hvis formålet med kontrolbesøget  

 undtagelsesvis menes at blive svækket ved et varsel, jf. også LV  

 A.I.3.2 .
J.1.3 Tvangsmidler Hvis den indeholdelsespligtige eller dennes repræsentant ikke har  

 ønsket at give adgang til de relevante forretningslokaler eller materiale  

 af betydning for kontrollen, kan arbejdsgiverkontrollen ikke på egen hånd  

 eftersøge regnskabsmateriale.
Der kræves ikke retskendelse, da der er tale om en beføjelse uden for  

 retsplejeloven.
Politiet yder derfor kun bistand til overvindelse af  

 eventuelle fysiske hindringer for kontrollens gennemførelse, men ikke til  

 selve kontrollen.
J.1.4 Oplysninger fra  

 indkomstmodtager Efter KSL § 86, stk. 4 kan arbejdsgiverkontrollen hos modtagerne af  

 A-indkomst indhente oplysninger til brug for kontrollen.
 Bestemmelsen kan for eksempel anvendes for at konstatere omfanget af  

 lønudbetalinger og indeholdelser, hvis der er begrundet formodning om, at  

 den indeholdelsespligtiges regnskabsmateriale er mangelfuldt eller ikke  

 kan tilvejebringes.
 Oplysninger fra indkomstmodtagere kan imidlertid ikke gennemtvinges.  

 Hvis indkomstmodtageren således ikke ønsker at medvirke, må oplysningerne  

 søges indhentet med hjælp fra den kommunale skatteforvaltning, der  

 forestår ligningen af indkomstmodtageren.
J.1.5 Underretning fra kommunale  

 skatteforvaltninger De kommunale skatteforvaltninger skal, hvis de under den skattemæssige  

 kontrol bliver opmærksomme på forhold af betydning for kontrollen af  

 bidrag og bidragspligtige, underrette ToldSkat herom, jf.
AMFL § 14, stk.  

 5.
J.1.6 Kontroloplysninger til kommunale  

 skatteforvaltninger Det er et af arbejdsgiverkontrollens væsentligste formål at sikre et  

 korrekt grundlag for de kommunale skatteforvaltningers ligning af  

 indkomstmodtagere.
Der følger naturligt heraf en pligt til at underrette  

 de kommunale skatteforvaltninger om forhold af betydning for ligningen af  

 de ansatte.
For så vidt angår samspillet med bestemmelserne om  

 tavshedspligt henvises til afsnit J.3.1.3.
J.2 Myndighedsområde Afgrænsningen af en forvaltningsmyndigheds kompetenceområde foretages  

 ud fra reglerne om den saglige og stedlige  

 kompetencefordeling.
J.2.1 Saglig kompetence Reglerne om saglig kompetencefordeling bygger bl.a. på den  

 forudsætning, at visse forvaltningsmyndigheder i kraft af deres særlige  

 sagkundskab og opsamlede erfaring er særligt velegnede til at tage sig af  

 bestemte forvaltningsopgaver, herunder at træffe bestemte typer af  

 afgørelser.
Den saglige kompetencefordeling indeholder derfor en fordeling  

 af opgaver mellem forskellige myndigheder efter opgavernes art.
De regionale told- og skattemyndigheder er efter henholdsvis KSL § 89 B  

 og AMFL § 16, stk. 1, jf.
ATP-loven § 17 f, stk. 1, bemyndiget til at  

 træffe afgørelse som 1. instans om indeholdelse mv. af A-skat, AM-bidrag  

 og SP-bidrag, jf. § 6, stk. 1 i sagsudlægningsbek. (bek. nr. 520 af  

 25. juni 2002). De regionale told- og skattemyndigheder har således hver  

 især den samme saglige kompetence på arbejdsgiverkontrollens område.
Der  

 henvises i øvrigt til Vejledning om processuelle regler på ToldSkats  

 område, afsnit  

 A.3 .
J.2.2 Stedlig kompetence Reglerne om stedlig kompetence fordeler ensartede forvaltningsopgaver  

 mellem flere sideordnede forvaltningsmyndigheder, således at hver  

 myndighed får tildelt sit stedlige forretningsområde.
Efter SSL § 15, jf.  

 lovbek. nr. 617 af 22. juli 2002 har skatteministeren fastsat landets  

 inddeling i regionale told- og skattemyndigheder, jf. bek. nr. 520 af 25.  

 juni 2002, kap. 2.
En stedlig kompetenceregel kan være begrundet i at et vist stedkendskab  

 vil være nødvendigt ved varetagelsen af en bestemt opgave.
En stedlig  

 kompetenceregel kan også være begrundet i en rent praktisk arbejdsdeling  

 mellem sideordnede myndigheder.
Afgrænsningen af regionernes  

 forretningsområder er udtryk for en rent praktisk arbejdsdeling mellem  

 regionerne.
Der henvises endvidere til Vejledning om processuelle regler  

 på ToldSkats område, afsnit  

 A.3 .
Kontrollen kan ligeledes udstrækkes til at omfatte en virksomhed mv.,  

 der selv er CVR-registreret som indeholdelsespligtig i en anden regional  

 told- og skattemyndighed.
Tværregional kontrol bør dog altid ske i  

 samarbejde eller efter aftale med de implicerede regionale told- og  

 skattemyndigheders arbejdsgiverkontrol.
J.2.3 Inkompetence Da de regionale told- og skattemyndigheder på arbejdsgiverkontrollens  

 område besidder den samme saglige kompetence, vil en afgørelse truffet af  

 en regional told- og skattemyndighed vedrørende en virksomhed, der er  

 registreret i CVR-registret under en anden regional told- og  

 skattemyndighed, ikke medføre saglig inkompetence.
Se endvidere Vejledning  

 om processuelle regler på ToldSkats område, afsnit  

 A.3  og  

 F.1 .
Da de regionale told- og skattemyndigheder på de fleste områder  

 besidder samme saglige kompetence, kan de regionale told- og  

 skattemyndigheder som udgangspunkt gennemføre opgaver hver for sig, i  

 samarbejde eller efter aftale på tværs af deres stedlige  

 forretningsområde.
Selvom sagsforberedelsen evt. er foretaget i samarbejde  

 mellem de regionale told- og skattemyndigheder og/eller på tværs af  

 myndighedernes forretningsområder, skal kontakten med den skatte- eller  

 bidragspligtige, (fx breve, partshøring, evt. møder samt selve  

 afgørelsen), altid varetages af den stedligt kompetente myndighed, selvom  

 den stedlige kompetence udelukkende er baseret på en arbejdsdeling mellem  

 myndighederne.
Den stedligt inkompetente myndighed kan ikke indhente  

 bemyndigelse fra den stedligt kompetente myndighed til at træffe afgørelse  

 på den stedligt kompetente myndigheds forretningsområde.
 Der henvises i øvrigt til Vejledning om processuelle regler på  

 ToldSkats område, afsnit  

 A.3  og  

 F.1 .
J.3 Afgørelse og klage Arbejdsgiverkontrol i virksomhederne samt anden sagsbehandling inden  

 for arbejdsgiverkontrollens område kan resultere i følgende typer af  

 afgørelser:
J.3.1 Regionens afgørelse Arbejdsgiverkontrollens afgørelser om indeholdelse af A-skat, AM-bidrag  

 og SP-bidrag er opkrævningsmæssige afgørelser, der - bortset fra de  

 tilfælde, hvor der er grundlag for hæftelse - har fremtidig virkning.
Forhold, som de regionale told- og skattemyndigheder opkrævningsmæssigt  

 har taget stilling til, skal derfor ligningsmæssigt bedømmes af de  

 kommunale skatteforvaltninger.
Hvis den kommunale skatteforvaltning kommer  

 til et andet resultat end den regionale told- og skattemyndighed, er  

 regionen som tilsynsmyndighed forpligtet til at sikre, at der er tale om  

 en ligningsmæssig korrekt afgørelse.
Er det tilfældet, skal told- og  

 skatteregionens afgørelse ændres.
Der henvises i øvrigt til Vejledning om  

 processuelle regler på ToldSkats område, afsnit A.3.
Sagsfremstillingens omfang skal afpasses efter sagens karakter.
I  

 praksis vil sagsfremstillinger i sager med enkle forhold i princippet  

 svare til en veldisponeret afgørelse, dvs. med en kort beskrivelse af  

 faktum, retsregler og regionens afgørelse.
Om krav til sagsfremstillingen,  

 se Vejledning om processuelle regler på ToldSkats område, afsnit  

 E.3.6.
J.3.1.1 Partshøring Arbejdsgiverkontrollens afgørelser er omfattet af tilsvarende regler om  

 høring og sagsfremstilling, som gælder efter skattestyrelsesloven, jf.  

 Vejledning om processuelle regler på ToldSkats område, afsnit E.3.5.3.  

 Herudover er arbejdsgiverkontrollens afgørelser omfattet af  

 forvaltningsmyndighedernes almindelige pligt til at foretage partshøring  

 på eget initiativ, inden der træffes en bebyrdende afgørelse, jf.
FVL §§  

 19-21.
Forvaltningslovens regler om partshøring betyder, at hvis en part i en  

 sag ikke kan antages at være bekendt med, at told- og skatteregionen er i  

 besiddelse af bestemte oplysninger om sagens faktiske omstændigheder, må  

 der ikke træffes afgørelse, før parten er gjort bekendt med oplysningerne  

 og har haft mulighed for at komme med en udtalelse.
Dette gælder dog kun,  

 hvis oplysningerne er til ugunst for parten og af væsentlig betydning for  

 sagens afgørelse, jf.
FVL § 19, stk. 1. Der må derfor foretages en  

 vurdering af, om parten/parterne i det aktuelle tilfælde skal høres, før  

 der træffes afgørelse.
 FVL indeholder ikke en definition af partsbegrebet, men udtrykket skal  

 forstås i overensstemmelse med det almindelige forvaltningsretlige  

 partsbegreb, herunder den praksis, der har udviklet sig i tilknytning  

 hertil.
Afgørelsens adressat, dvs. den person afgørelsen rettes til er herefter  

 utvivlsomt part.
Men også andre end adressaten kan være part.
Som part  

 anses personer iøvrigt, der har en væsentlig, direkte, individuel og  

 retlig interesse (af økonomisk eller personlig art) i sagens afgørelse og  

 udfald.
Arbejdsgiveren er som afgørelsens adressat utvivlsomt part og skal  

 høres efter tilsvarende regler som gælder efter skattestyrelsesloven, og  

 som indebærer ubetinget høring af afgørelsens adressat i form af forslag  

 til afgørelse og sagsfremstilling, jf.
Vejledning om processuelle regler  

 på ToldSkats område, afsnit E.3.5.3.
 Det er dog ofte indkomstmodtageren, der har den væsentligste interesse  

 i sagen, fx når afgørelsen drejer sig om indkomstmodtagerens status som  

 lønmodtager/selvstændigt erhvervsdrivende, eller om hvorvidt en  

 godtgørelse skal anses for skattepligtig eller ej.
Den enkelte indkomstmodtager kan således - uanset om afgørelsen  

 omfatter få eller mange - have en klar direkte, retlig og individuel  

 interesse i sagens udfald.
Det må derfor i det aktuelle tilfælde bero på  

 en konkret vurdering, om der er tale om en eller flere parter.
Hvis en indkomstmodtager anses for part og er uvidende om, at der ved  

 regionen verserer en sag, som påtænkes afgjort til ugunst for den  

 pågældende, må betingelserne for at foretage partshøring efter  

 forvaltningslovens regler som hovedregel antages at være tilstede.
Derimod  

 er der ikke krav om at foretage ubetinget høring af indkomstmodtageren i  

 form af forslag til afgørelse og sagsfremstilling, jf.
Vejledning om  

 processuelle regler på ToldSkats område, afsnit  

 E.3.5.3.
J.3.1.2 Begrundelse og  

 klagevejledning Arbejdsgiverkontrollens afgørelser er omfattet af de almindelige regler  

 om begrundelse, jf.
FVL §§ 22 - 24. Det betyder, at  

 arbejdsgiverkontrollens bebyrdende afgørelser skal ledsages af en  

 begrundelse, jf.
FVL § 22.
Kravene til begrundelsens indhold fremgår af FVL § 24. Begrundelsen  

 skal indeholde en henvisning til de retsregler, som afgørelsen er truffet  

 efter, og hvis afgørelsen beror på et administrativt skøn, skal  

 begrundelsen endvidere angive de hovedhensyn, der har været bestemmende  

 for skønsudøvelsen, jf.
FVL § 24, stk. 1. Begrundelsen skal om fornødent  

 indeholde en kort redegørelse for de faktiske omstændigheder, der er  

 tillagt væsentlig betydning for afgørelsen, jf.
FVL § 24, stk. 2. En sådan  

 redegørelse vil fx være fornøden, når sagens faktum er omtvistet eller  

 uklart.
 Manglende eller utilstrækkelig begrundelse kan medføre, at afgørelsen  

 efter omstændighederne bliver ugyldig.
 Om krav til begrundelsen, se Vejledning om processuelle regler på  

 ToldSkats område, afsnit E.3.7.
Arbejdsgiverkontrollens afgørelser er ligeledes omfattet af de  

 almindelige regler om klagevejledning, jf.
FVL §§ 25 og 26.
 Afgørelser, som kan påklages til anden forvaltningsmyndighed, jf.  

 afsnit J.3.3, skal indeholde en vejledning om klageadgang med oplysning om  

 klagemyndighed, fremgangsmåde ved indgivelse af klage samt tidsfrist.  

 Dette gælder dog ikke, hvis afgørelsen fuldt ud giver den pågældende part  

 medhold, fx i sager om registrering, hvor ansøgning om registrering  

 imødekommes ubetinget, jf. afsnit E.2.
 Se Vejledning om processuelle regler på ToldSkats område, afsnit E.3.9  

 om krav til klagevejledningen, dels når der er klageadgang til  

 Landsskatteretten, dels når der er klageadgang til Told- og  

 Skattestyrelsen.
J.3.1.3 Tavshedspligt Ud over den almindelige tavshedspligt, som omfatter alle ansatte inden  

 for den offentlige forvaltning, jf.
FVL § 27, findes der på skatteområdet  

 en særlig tavshedspligt.
 Reglerne om skattemyndighedernes særlige tavshedspligt er samlet i SSL  

 § 37.
Efter SSL § 37 skal de statslige og kommunale skattemyndigheder under  

 strafansvar iagttage ubetinget tavshed overfor uvedkommende med hensyn til  

 oplysninger om en fysisk eller juridisk persons økonomiske,  

 erhvervsmæssige eller privatlivet tilhørende forhold, som de under  

 varetagelsen af deres arbejde bliver bekendt med.
Begrebet uvedkommende  

 fortolkes restriktivt i forhold til private.
 Skattemyndighederne må derfor ikke uden særlig lovhjemmel udlevere  

 oplysninger omfattet af tavshedspligten efter SSL § 37 til andre end den,  

 der har afgivet oplysningen, eller den, som oplysningen er om, jf.  

 Vejledning om processuelle regler på ToldSkats område, afsnit  

 M.3 .
Vurderingen foretages efter reglerne om aktindsigt i tilsvarende  

 oplysninger, jf.
FVL § 15, stk. 1, hvorefter retten til aktindsigt kan  

 begrænses, i det omfang partens interesse i de pågældende oplysninger bør  

 vige for afgørende hensyn til andre private interesser.
 Det betyder, at såvel den almindelige tavshedspligt efter FVL § 27 som  

 den særlige tavshedspligt efter SSL § 37 er uden betydning for  

 videregivelse af fortrolige oplysninger til andre forvaltningsmyndigheder.
 Der skelnes i FVL § 28 mellem oplysninger om enkeltpersoners rent  

 private forhold, jf. stk. 1, og andre fortrolige oplysninger, herunder  

 oplysninger om en fysisk eller juridisk persons økonomiske eller  

 erhvervsmæssige forhold, jf. stk. 3. Der henvises i øvrigt til Vejledning  

 om processuelle regler på ToldSkats område, afsnit M.3.2.2.
Oplysninger, der er indhentet i forbindelse med arbejdsgiverkontrollen,  

 jf.
KSL § 86, kan således videregives til observation for den kommunale  

 skatteforvaltning, jf.
FVL § 28, stk. 3, hvorefter fortrolige oplysninger  

 af økonomisk og erhvervsmæssig art kan videregives til anden  

 forvaltningsmyndighed, når oplysningerne har væsentlig betydning for  

 myndighedens virksomhed eller for en afgørelse, myndigheden skal  

 træffe.
J.3.2 Ligningsmyndighedens afgørelse Ved arbejdsgiverkontrollens afslutning skal der tages stilling til i  

 hvilket omfang, der er behov for videregivelse af kontroloplysninger til  

 andre myndigheder.
 De enkelte ansattes slutligningskommuner skal orienteres i alle  

 tilfælde, hvor en region i forbindelse med et arbejdsgiverkontrolbesøg  

 bliver opmærksom på forhold, der har betydning for ligningen af de  

 ansatte.
Den kommunale skatteforvaltning har som ligningsmyndighed pligt til at  

 foretage en selvstændig oplysning og vurdering af den enkelte sag, før der  

 træffes afgørelse.
Den regionale told- og skattemyndigheds  

 kontroloplysninger er derfor ikke bindende for den kommunale  

 skatteforvaltning.
 I situationer, hvor en ansat i virksomheden slutlignes i en kommune  

 uden for den regionale told- og skattemyndigheds område, må bestemmelserne  

 i SSL § 12 om de regionale told- og skattemyndigheders tilsynspligt i  

 relation til en ensartet ligning sikres ved aftale mellem virksomhedens  

 registreringsmyndighed og den myndighed, som den ansattes  

 slutligningskommune hører til.
 Har arbejdsgiverkontrollen under et besøg i en virksomhed konstateret  

 forhold, som har betydning for alle regionale told- og skattemyndigheder,  

 sender myndigheden selv oplysningerne rundt, og giver Told- og  

 Skattestyrelsen meddelelse herom.
J.3.3 Klage J.3.3.1 Sagsudlægningsbekendtgørelsen I bek. nr. 520 af 25. juni 2002 (sagsudlægningsbek.), har  

 skatteministeren i henhold til bl.a.
KSL § 89 B, AMFL § 16, stk. 1 og SKL  

 § 23 B fastsat regler om klage over afgørelser efter disse love, herunder  

 bemyndiget de regionale told- og skattemyndigheder til at træffe afgørelse  

 som første instans, jf. bekendtgørelsens § 6, stk. 1.
Ifølge ATP-lovens § 17 f, stk. 1 finder AMFL''s regler om opkrævning,  

 angivelse og indbetaling, periodisering, indberetning, straf, regulering  

 mv. tilsvarende anvendelse for SP-bidraget.
AMFL § 16, stk. 1 finder  

 således anvendelse for SP-bidraget.
Det betyder, at  

 sagsudlægningsbekendtgørelsens regler om klage over afgørelser efter AMFL  

 og om bemyndigelse til de regionale told- og skattemyndigheder om at  

 træffe afgørelse som første instans efter AMFL, tilsvarende finder  

 anvendelse for SP-bidraget.
 Afgørelser, der er truffet af en regional told- og skattemyndighed  

 efter § 6, stk. 1 i sagsudlægningsbek. kan, for så vidt afgørelsen ikke  

 kan påklages til Landsskatteretten, påklages til Told- og Skattestyrelsen,  

 jf. bek. § 22, stk. 1, nr. 1. Det vil sige, at nogle afgørelser truffet  

 som led i en arbejdsgiverkontrol kan påklages til Landsskatteretten, og  

 andre kan påklages til Told- og  

 Skattestyrelsen.
J.3.3.2 Klage til Landsskatteretten Afgørelser på skatte-, told- og afgiftsområderne kan som udgangspunkt  

 kun påklages én gang, og Landsskatteretten er sidste administrative  

 klageinstans i de væsentligste sagstyper.
Landsskatterettens klagebehandling sker efter reglerne i SSL kap. 3 og  

 3 A, jf.
KSL § 87 og AMFL § 16, stk. 2. Det betyder, at der er adgang til  

 syn og skøn, jf.
SSL § 30, og omkostningsgodtgørelse, jf.
SSL kap. 3 A, i  

 sager, hvor arbejdsgiverkontrollens afgørelser kan påklages til  

 Landsskatteretten.
Se om syn og skøn ved Landsskatteretten i Vejledning om  

 processuelle regler på ToldSkats område, afsnit H.7.4.1 , og om  

 omkostningsgodtgørelse i Vejledning om processuelle regler på ToldSkats  

 område, afsnit K.
Ved klage til Landsskatteretten skal der betales en afgift, et  

 klagegebyr, jf.
SSL § 25, stk. 4. For 2003 er klagegebyret 700,- kr.   

 Fristen for indgivelse af klage til Landsskatteretten er 3 måneder fra  

 modtagelsen af afgørelsen, jf.
SSL § 25, stk. 1. Klagen skal indsendes til  

 Landsskatteretten.
 Om forslag til afgørelse og sagsfremstilling, se afsnit  

 J.3.1  og  

 Vejledning om processuelle regler på ToldSkats område, afsnit E.3.6.
 Om krav til klagevejledning, se Vejledning om processuelle regler på  

 ToldSkats område, afsnit E.3.9.
J.3.3.2.1 Afgørelser om indeholdelse af A-skat,  

 AM-bidrag og SP-bidrag Efter § 6, stk. 1 i sagsudlægningsbek. har de regionale told- og  

 skattemyndigheder kompetence til som første instans at træffe afgørelser  

 om, En afgørelse om indeholdelsespligt skal ledsages af en afgørelse om  

 hæftelse (fortid), jf. afsnit  

 J.3.3.3.4 ,  

 eller et pålæg (fremtid) eller begge dele.
Den underliggende afgørelse om indeholdelsespligt kan derimod påklages  

 til Landsskatteretten.
Der skal derfor udarbejdes et forslag til afgørelse  

 og en sagsfremstilling og der er pligt til partshøring, begrundelse og  

 klagevejledning.
Den underliggende afgørelse om indeholdelsespligt kan derimod påklages  

 til Landsskatteretten.
Der skal derfor udarbejdes et forslag til afgørelse  

 og en sagsfremstilling og der er pligt til partshøring, begrundelse og  

 klagevejledning.
 Dette gælder også i de tilfælde, hvor der i forbindelse med afgørelse  

 om indeholdelsespligt alene gives pålæg om, at virksomheden skal  

 indberette indkomsten, fx begrundet i at lønmodtageren ikke længere er  

 ansat hos den indeholdelsespligtige.
Hvis indberetningen af indkomsten først kan ske så sent, at  

 indkomstmodtagerens ordinære årsopgørelse er tilgængelig, er der dog tale  

 om videregivelse af kontroloplysninger til den kommunale skatteforvaltning  

 og ikke en forvaltningsafgørelse truffet af regionen.
I denne situation  

 skal der ikke udarbejdes sagsfremstilling, foretages partshøring osv.
 Det betyder, at arbejdsgiverkontrollens afgørelser om, hvorvidt der  

 skal indeholdes A-skat i en given indkomst, herunder om arbejdsgiveren mv.  

 er indeholdelsespligtig, om indkomstmodtageren er skattepligtig her til  

 landet samt den beløbsmæssige opgørelse af indkomsten og af den skat, der  

 skal indeholdes i indkomsten, kan indbringes for Landsskatteretten.  

 Klageberettiget er såvel den indeholdelsespligtige som indkomstmodtageren,  

 hvis han er part, jf. bemærkningerne til lov nr. 1098 af 29. dec. 1997 (L  

 56).
 Andre typer afgørelser om registrering, angivelse, betaling og  

 hæftelse, truffet af arbejdsgiverkontrollen efter KSL, kan påklages til  

 Told- og Skattestyrelsen, hvis afgørelser på dette område ikke kan  

 påklages til anden administrativ myndighed, jf. sagsudlægningsbek. § 22,  

 stk. 1, nr. 1 og § 26, stk. 1, nr. 4. Om klage til Told- og  

 Skattestyrelsen, se afsnit  

 J.3.3.3 .
 Inden den regionale told- og skattemyndighed træffer en afgørelse om  

 fritagelse for eller bortfald af bidragspligt efter AMFL § 7, stk. 3 og 4,  

 skal myndigheden indhente en udtalelse fra Den Sociale Sikringsstyrelse.  

 Forudsætningen for at der kan træffes afgørelse om fritagelse for eller  

 bortfald af bidragspligt er, at der er truffet afgørelse om  

 bidragspligt.
 Med hensyn til afgørelser om indeholdelsespligt er både den  

 indeholdelsespligtige og indkomstmodtageren klageberettiget, jf.  

 bemærkningerne til lov nr. 1098 af 29. dec. 1997 (L 56).  

 Indkomstmodtageren er dog kun klageberettiget, hvis han er part.
 De regionale told- og skattemyndigheders afgørelser vedrørende øvrige  

 spørgsmål efter AMFL, fx om registrering, regnskab, kontrol og hæftelse  

 kan påklages til Told- og Skattestyrelsen som sidste administrative  

 instans, jf. sagsudlægningsbek. § 22, stk. 1, nr. 1 og § 26, stk. 1, nr.  

 4. Om klage til Told- og Skattestyrelsen, se afsnit  

 J.3.3.3 .
J.3.3.3 Klage til Told- og  

 Skattestyrelsen Ved klage til Told- og Skattestyrelsen anvendes reglerne i  

 sagsudlægningsbek.
 Fristen for klage til Told- og Skattestyrelsen er 3 måneder, jf.  

 bekendtgørelsens § 20.
Klagen bør af praktiske grunde indsendes til den regionale told- og  

 skattemyndighed, som har truffet den afgørelse, der klages over.
Når den  

 regionale told- og skattemyndighed har modtaget klagen, udarbejder  

 myndigheden en sagsfremstilling over afgørelsen, som myndigheden sender  

 til Told- og Skattestyrelsen sammen med klagen.
 Om sagsfremstilling, se afsnit J.3.1 og Vejledning om processuelle  

 regler på ToldSkats område, afsnit E.3.6.
 Om krav til klagevejledning, se Vejledning om processuelle regler på  

 ToldSkats område, afsnit E.3.9.
 Der ydes ikke omkostningsgodtgørelse i klager til Told- og  

 Skattestyrelsen i sager om arbejdsgiverkontrol bortset fra hæftelsessager,  

 jf. skattestyrelseslovens § 33 D, stk. 2. Se om omkostningsgodtgørelse i  

 Vejledning om processuelle regler på ToldSkats område, afsnit  

 K.
J.3.3.3.1 Afgørelser om registrering Efter § 6, stk. 1 i sagsudlægningsbek. har de regionale told og  

 skattemyndigheder kompetence til som første instans at træffe afgørelser  

 om, J.3.3.3.2 Afgørelser om angivelse og  

 betaling Efter sagsudlægsningsbek. § 6, stk. 1 har de regionale told- og  

 skattemyndigheder kompetence til som første instans at træffe afgørelser  

 om, Disse afgørelser kan påklages til Told- og Skattestyrelsen, jf.  

 sagsudlægningsbek. § 22, stk. 1, nr. 1. Styrelsens afgørelse kan ikke  

 indbringes for anden administrativ myndighed, jf. samme bek. § 26, stk. 1,  

 nr. 4.
J.3.3.3.3 Afgørelser om  

 oplysningspligt Efter sagsudlægningsbek. § 6, stk. 1 har de regionale told- og  

 skattemyndigheder kompetence til som første instans at træffe afgørelse  

 om, at en virksomhed er oplysningspligtig efter SKL.
Told- og  

 skatteregionerne har en tilsvarende kompetence til at træffe afgørelse om  

 oplysningspligtens omfang.
 Disse afgørelser kan påklages til Told- og Skattestyrelsen, jf.  

 sagsudlægningsbek. § 22, stk. 1, nr. 1. Styrelsens afgørelse kan ikke  

 indbringes for anden administrativ myndighed, jf. samme bek. § 26, stk. 1,  

 nr. 4.
En underliggende afgørelse om indeholdelse kan påklages til  

 Landsskatteretten.
Se herom afsnit J.3.3.2.1.
J.3.3.3.4 Afgørelser om hæftelse Efter sagsudlægningsbek. § 6, stk. 1 har de regionale myndigheder  

 kompetence til som første instans at træffe afgørelser om Disse afgørelser kan påklages til Told- og Skattestyrelsen, jf.  

 sagsudlægningsbek. § 22, stk. 1, nr. 1. Styrelsens afgørelse kan ikke  

 indbringes for anden administrativ myndighed, jf. samme bek. § 26, stk. 1,  

 nr. 4.
En underliggende afgørelse om indeholdelse kan påklages til  

 Landskatteretten.
Se herom afsnit J.3.3.2.1. En underliggende afgørelse om  

 A-indkomst truffet af den kommunale skatteforvaltning overfor  

 lønmodtageren for tidligere år ved ændret årsopgørelse, kan alene påklages  

 af lønmodtageren.
Se herom Vejledning om processuelle regler på ToldSkats  

 område, afsnit H.7.1.
Den indeholdelsespligtige har ikke mistet sin mulighed for at klage,  

 hvis den indeholdelsespligtige efterfølgende skulle mene, at  

 grundlaget for efterangivelsen er forkert.
I disse tilfælde må den  

 indeholdelsespligtige henvende sig til regionen, som herefter træffer en  

 egentlig afgørelse, dvs. der er pligt til partshøring, begrundelse og  

 klagevejledning.
Afgørelsen kan påklages til Told- og Skattestyrelsen.
Der  

 skal derfor kun udarbejdes sagsfremstilling, hvis afgørelsen påklages.  

 Vedrørende sagsfremstilling, se også afsnit J.3.1.
Hvis den indeholdelsespligtige ikke ønsker at tiltræde en  

 efterangivelse, skal regionen træffe en egentlig afgørelse.
Dvs. der er  

 pligt til partshøring, begrundelse og klagevejledning.
Afgørelsen kan  

 påklages til Told- og Skattestyrelsen.
Der skal derfor kun udarbejdes  

 sagsfremstilling, hvis afgørelsen påklages.
Vedrørende sagsfremstilling,  

 se også afsnit J.3.1.
Efter KSL § 69, stk. 1 og AMFL § 15, stk. 3 kan hæftelse for ikke  

 indeholdt, ikke angivet A-skat, AM-bidrag og SP-bidrag gøres gældende mod  

 den indeholdelsespligtige, hvis regionen påviser, at den  

 indeholdelsespligtige har udvist forsømmelighed.
Sagen kan derfor ikke  

 afsluttes med, at den indeholdelsespligtige tiltræder en efterangivelse.  

 Regionen skal således træffe en egentlig afgørelse, dvs. der er pligt til  

 partshøring, begrundelse og klagevejledning.
Afgørelsen kan for så vidt  

 angår hæftelsen påklages til Told- og Skattestyrelsen.
Den underliggende  

 afgørelse om indeholdelse kan påklages til Landsskatteretten.
Der skal  

 derfor udarbejdes et forslag til afgørelse og en sagsfremstilling, der  

 skal sendes til høring inden afgørelsen træffes.
Vedrørende  

 sagsfremstilling, se også afsnit J.3.1.
Sager, hvor indkomstmodtageren er part, kan derfor ikke afsluttes med  

 at den indeholdelsespligtige tiltræder en efterangivelse.
I de situationer  

 skal regionen træffe en egentlig afgørelse, der er rettet til den  

 indeholdelsespligtige.
Regionen skal således udarbejde et forslag til  

 afgørelse og en sagsfremstilling, som sendes til høring, inden der træffes  

 afgørelse.
Afgørelsen skal begrundes, og der skal gives klagevejledning  

 til Landsskatteretten.
Indkomstmodtageren skal orienteres om afgørelsen og  

 om muligheden for at klage til Landsskatteretten.
J.3.3.4 Domstolsprøvelse De afgørelser, hvor Landsskatteretten eller Told- og Skattestyrelsen er  

 sidste administrative klageinstans, kan først indbringes for domstolene,  

 når der foreligger en endelig administrativ afgørelse, eller  

 Landsskatteretten eller Told- og Skattestyrelsen har afvist at behandle  

 sagen, jf.
SSL § 31. Se om domstolsprøvelse og SSL § 31 i Vejledning om  

 processuelle regler på ToldSkats område, afsnit  

 I.
