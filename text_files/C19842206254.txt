Formål Målene for arbejdet med danskopgaven er at de studerende får øvelse i at  

 tilrettelægge et arbejde over en længere periode og udarbejde en større,  

 sammenhængende opgave.
De færdigheder der skal opøves gennem arbejdsprocessen, er  

  arbejdstilrettelæggelse og tidsdisponering . Den større produktfor m skal opøve færdigheder i redegørelse for emnevalg og -afgrænsning,  

  formulering af en problemstilling, redegørelse for arbejdsproces,  

  sagsfremstilling incl. evt. undersøgelsesresultater, opstilling af  

  konklusion og formulering af egne synspunkter.
Som baggrund for arbejdet foretages en materialeindsamling.
Det kan være  

 en undersøgelse af eksisterende litteratur om et emne, eller det kan være et  

 materiale som den studerende selv har skaffet tilveje gennem egne  

 iagttagelser, interviews, fotos o.lign.
Der foretages ligeledes en  

 materialebearbejdning , dvs. en ordning af materialet ud fra overordnede  

 synspunkter.
 Som et væsentligt træk ved større opgaver indgår træning i korrekt  

  citatteknik og kildeangivelse .
 I efterbehandlingen indgår både en proces- og produktevaluering, som de  

 studerende tager aktivt del i, og som bl.a. evalurer med henblik på senere  

 større opgaver som historieopgaven og den større skriftlige opgave.
Emnevalg Danskopgaven er et led i arbejdet med skriftlig fremstilling.
Derfor kan  

 den dreje sig såvel om emner der har snæver tilknytning til arbejdet med  

 mundtlig dansk, som om emner der er uden tilknytning hertil.
Da opgaven  

 imidlertid er defineret som et fortrinsvis projektorganiseret arbejde med en  

 problemstilling hentet uden for undervisningssituationen, lægger  

 bekendtgørelsen dog op til at lærer og studerende finder frem til emner der  

 har et konkret og aktuelt formål for de studerende, og dermed bygger på de  

 studerendes engagement.
Det vil som regel være klogt at formulere emnerne som problemstillinger  

 der skal undersøges, og ikke blot som emneområder.
Det anbefales at finde  

 frem til een overordnet problemstilling for holdet, fordi det giver særlige  

 muligheder for en samlet indsats og indbyrdes udveksling af erfaringer, men  

 man kan også arbejde med forskellige problemområder til forskellige grupper  

 eller med helt individuelle opgaver.
I nogle klasser vil der være et ønske om emner der ligger inden for det  

 almindelige danskfag.
I sådanne tilfælde vil det undertiden være mere  

 tilfredsstillende for de studerende at gå i gang med opgaver der ligger inden  

 for eller tæt ved faget, men som der i det daglige ikke vil være mange  

 muligheder for at arbejde med.
Det kan fx være et arbejde omkring det lokale  

 bibliotek, egnens presseforhold eller en litteratursociologisk undersøgelse  

 på hf-kurset.
Danskopgaven kan også lægges til rette som en række helt individuelle  

 opgavebesvarelser, stillet af læreren og de studerende i fællesskab og  

 udarbejdet af den studerende under lærerens stadige vejledning.
Emnerne kan  

 være rent faglige, og arbejdet kan foregå på (kursets) bibliotek med brug af  

 håndbøger, sekundærlitteratur m.v. og dreje sig om fx et forfatterskab, en  

 række romaner, en periode, sprogbrug i en række tekster, en genre i en  

 bestemt periode, triviallitteratur, film.
Arbejdets tilrettelæggelse Tidsrammen for opgaven er ca. 8 uger.
I denne periode skal der i  

 almindelighed også arbejdes med andre af fagets områder.
Danskopgaven skal  

 derfor ikke have for stort omfang, og en nøje tilrettelæggelse af den er  

 nødvendig for at den ikke skal svulme op.
I bekendtgørelsen er arbejdet lagt mellem efterårsferien og juleferien i  

 1. semester.
På enkeltfagskurser kan opgaven dog placeres frit i løbet af  

 første års danskundervisning, under den forudsætning at de studerende ikke  

 samtidig har faget historie og derfor skal skrive historieopgave, eller har  

 andre fag med større skriftlige opgaver.
Arbejdet med danskopgaven kan inddeles i forskellige faser.
Den følgende  

 fasebeskrivelse bygger på den forudsætning at hele holdet arbejder med det  

 samme problemområde med henblik på en fælles rapport.
1) Introduktion.
På et tidligt tidspunkt i 1. semester orienterer læreren  

 om opgaven.
Den præsenteres som en mulighed for de studerende til at komme  

 til at arbejde selvstændigt med et emne som de selv er med til at finde.  

 Opgavens placering i forhold til faget iøvrigt og til senere opgaver som  

 historieopgaven og den større skriftlige opgave skitseres.
 Der lægges op til det senere emnevalg.
2) Emnevalg . Umiddelbart efter efterårsferien går man i gang med  

 emnevalget.
Der afsættes god til til processen, fx 1 uge.
3) Arbejdstilrettelæggelse . De studerende går - med lærerens støtte - i  

 gang med underinddeling af hovedproblemstillingen og nedsættelse af  

 arbejdsgrupper, og der laves en skitse over tidsforbruget for resten af  

 forløbet.
Opgaverne skal afleveres inden jul, og der skal afsættes tid til  

 materialeindsamling og -bearbejdning i de enkelte grupper, til plenummøder om  

 arbejdet, til udformning af selve rapporten og evt. til en samredigering af  

 de forskellige rapporter.
4) Tænkepause . Efter emnevalget og arbejdstilrettelæggelsen kan det  

 undertiden være en god ide at lade opgaven træde lidt i baggrunden til fordel  

 for andet danskarbejde, mens de studerende indstiller sig på det kommende  

 arbejde.
Evt. arbejder man med danskfagligt stof der har tilknytning til  

 emnet.
5) Arbejde . Hver arbejdsgruppe formulerer sin problemstilling i forhold  

 til den overordnede problemformulering.
Problemformuleringen afleveres til  

 læreren og drøftes (evt.) i klassen.
På denne baggrund går man i gang med  

 materialeindsamling og -bearbejdning.
6) Rapportskrivning . Første trin i skrivearbejdet kan være at udarbejde  

 en detaljeret disposition der kan fungere som indholdsfortegnelse.  

 Dispositionen afleveres til læreren og drøftes (evt.) i klassen.
Det næste  

 kan være at udarbejde et prøvekapitel som ligeledes afleveres til læreren og  

 drøftes i klassen.
Det næste kan være at udarbejde et prøvekapitel som  

 ligeledes afleveres til læreren og drøftes i klassen.
 Den endelige rapportskrivning kan derefter gå i gang.
 En del af rapporten kan skrives uden for skoletiden,og dansktimerne kan da  

 benyttes til andet danskfagligt arbejde.
 De studerendes samlede hjemmearbejde ved danskopgaven bør ikke være større  

 end ved den daglige danskundervisning, incl. skriftligt arbejde.
7) Fælles redigering . Grupperne afleverer deres rapporter.
Man diskuterer  

 de enkelte rapporters placering i den fælles rapport.
Retningslinierne for  

 fælles indledning og konklusion fastlægges.
Et par studerende får til opgave  

 at skrive dem.
8) Evaluering . Den første evaluering foregår på afleveringsdagen for  

 rapporterne.
Den vil først og fremmest dreje sig om de studerendes og  

 lærerens vurdering af arbejdsforløbet og det overordnede emne.
Lærerens evaluering foreligger kort tid inde i 2. semester.
Evalueringen  

 af besvarelserne omfatter de færdigheder som er omtalt forrest i denne  

 vejledning.
Der tages hensyn til den forudgående erfaring de studerende har  

 med denne opgaveform.
De færdigheder kursisterne har opnået fremhæves, og der  

 vejledes konstruktivt med henblik på senere opgaver som historieopgaven og  

 den større skriftlige opgave.
Tidsforbrug Et skitseret tidsforbrug til de enkelte faser:
 Ved denne tilrettelæggelse vil i alt 18-20 timer blive brugt på opgaven.  

 Heraf vil 2-4 ligge uden for 2. halvdel af første semester (introduktion og  

 evaluering) og mellem efterårsferien og juleferien vil ca. 4 uger kunne  

 bruges til andet end danskopgaven (fase 4 og 6).
Tidsforbruget kan dog være anderledes.
Man kan forestille sig både flere  

 og færre af den pågældende periodes dansktimer inddraget til arbejdet.
Vejledning, herunder konferencetimer Det er naturligt at inddrage konferencetimen i arbejdet.
Den kan benyttes  

 til at arbejdsgrupperne over for læreren gør rede for hvor langt de nu er  

 kommet i processen, og til at de fremlægger udkast til indholdsfortegnelse,  

 indledning, enkeltkapitler o.lign.
 For mange studerende/hold vil det være uvant at arbejde med en arbejdsform  

 som danskopgavens, og for nogle vil den ligge fjernt fra deres ønske om en  

 traditionel lærerstyret danskundervisning.
Det er vigtigt at læreren er opmærksom på disse forhold og ikke kaster de  

 studerende ud i situationer der medfører for store skuffelser.
Læreren må  

 være parat til at støtte arbejdet og hjælpe med mange elementære ting.
 De studerende kan støttes i flere faser af arbejder:
 Ved emnevalget : Det er vigtigt at hjælpe til valg af et overskueligt  

 emne, som det også er muligt at bearbejde.
 Ved problemformuleringen : Det er vigtigt at få problemstillingerne  

 (om-)formuleret som direkte spørgsmål, således at arbejdet derefter består i  

 at finde svarene.
Ved materialeindsamling : Læreren må nøje følge indsamlingen og hjælpe  

 med at vurdere materialet.
I nogle tilfælde må læreren supplere de  

 studerendes materiale.
Ved skrivearbejdet : Det kan være en hjælp at kræve kontinuerlig  

 aflevering af delrapporter.
Delrapporterne vil kunne bearbejdes til den  

 samlede afsluttende rapport.
 Ved fællesredigeringen : Det vil ofte være en god ide at lade studerende  

 der har været tilbageholdende i gruppearbejdet, få ansvaret for at udarbejde  

 den fælles indledning og konklusion.
Tværfagligt arbejde Placeringen i 1. semester giver mulighed for tværfagligt arbejde med alle  

 fællesfagene, undtagen religion.
For overskuelighedens skyld bør man dog  

 normalt begrænse samarbejdet til et eller to fag.
En god ide kan det da være at placere de implicerede fag i direkte  

 forlængelse af hinanden på de studerendes skema.
Det giver mulighed for  

 sammenhængende arbejde for de studerende, og det giver forbedrede muligheder  

 for at komme ud af huset ved emneundesøgelse og materialesamling.
Det øvrige danskarbejde i 1. semester I skriftlig dansk kan det være en god ide at benytte tiden inden  

 efterårsferien til mere formelle øvelser i resume, referat, redegørelse,  

 citat, kildeangivelse m.m., men på nogle undervisningshold vil det være bedre  

 at lade de studerende skrive løs på langt friere baggrund.
 I mundtlig dansk arbejdes med introduktionsundervisning af forskellig art  

 med mere eller mindre tilknytning til danskopgaven.
Skriftlig dansk i øvrigt I de fleste tilfælde vil skriftlig rapport om tre supplerende værker  

 placeres bedst efter 1. semester.
 I 3. semester kan et mindre antal opgaver, fx svarende til et halvt  

 semesters arbejde, afløses af en stor opgave, dog uden at der afsættes flere  

 dansklektioner end normalt til det skriftlige arbejde.
 Med denne skrivelse udgår afsnittet om danskopgaven i Vejledning og  

 retningslinier for hf-undervisningen 1974. RS 02-02 s. 8-9.
 P.d.v.
