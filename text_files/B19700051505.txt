 I henhold til § 43, stk. 2 i kildeskatteloven, jfr. lovbekendtgørelse nr.  

 351 af 20. juli 1970, bestemmes følgende:
 § 1.  Til A-indkomst henregnes understøttelser og  

 andre lignende ydelser af skattepligtig art, der af offentlige myndigheder  

 eller institutioner udredes i henhold til bestemmelserne i lov om offentlig  

 forsorg, jfr. lovbekendtgørelse nr. 539 af 10. november 1969, lov nr. 170 af  

 29. april 1960 om revalidering samt lov om mødrehjælpsinstitutioner, jfr.  

 lovbekendtgørelse nr. 227 af 24. august 1956.
 § 2.  Bekendtgørelsen har virkning fra den 1. januar  

 1971.
 Finansministeriet, den 23. december  

 1970.
 Poul Møller.
