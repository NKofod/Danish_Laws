 Som følge af den mellem økonomi- og budgetministeren og tjenestemændenes  

 centralorganisationer indgåede aftale af 2. maj 1973 om justering af  

 tjenestemandslønninger m.v. skal der med virkning fra 1. april 1973 i  

 overensstemmelse med principperne i § 27, stk. 2, i lov nr.292 af 18. juni  

 1969 om tjenestemandspension, sammenholdt med § 3 i lov nr. 81 af 12. marts  

 1970 om pensioner efter tidligere tjenestemandslove m.v., foretages  

 forhøjelse af pensioner og pensionslignende understøttelser m.v. fra staten,  

 folkeskolen og folkekirken.
 Omregning af pensioner og pensionslignende understøttelser, som udredes af  

 kirkekasserne, vil blive foretaget af kirkeministeriet, så hurtigt det lader  

 sig gøre.
 Man skal anmode stiftsøvrigheden om at ville orientere de menighedsråd i  

 stiftet, der varetager udbetaling af pensioner og pensionslignende  

 understøttelser, om foranstående, idet man samtidig henstiller, at der  

 snarest indsendes meddelelse hertil, såfremt pensions- eller  

 understøttelsesforpligtelser er bortfaldet ved den berettigedes død, eller  

 der er indtruffet ændringer med hensyn til pensionistens (den  

 understøttelsesberettigedes) og dennes eventuelle ægtefælles adgang til  

 social pension, som påvirker beregningen af samordningsfradrag.
 P.M.V.
 E.B.
K.
Bagger.
 eksp.sekr.
 Til stiftsøvrighederne.
