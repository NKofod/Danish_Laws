 I henhold til § 1, stk. 8, i lov om terapiassistenter, jf.  

 lovbekendtgørelse nr. 631 af 30. august 1991, som ændret senest ved § 19 i  

 lov nr. 352 af 14. maj 1992, § 11, stk. 3, i lov nr. 276 af 26. maj 1976 om  

 tandlæger, for så vidt angår tandplejere, som ændret senest ved § 21 i lov  

 nr. 352 af 14. maj 1992, § 2, stk. 4, i lov nr. 671 af 13. december 1978 om  

 jordemødre, som ændret ved § 22 i lov af 14. maj 1992, § 2, stk. 4, i lov nr.  

 100 af 14. marts 1979 om kliniske tandteknikere, som ændret senest ved § 24 i  

 lov nr. 352 af 14. maj 1992, § 34, stk. 2, i lov nr. 279 af 6. juni 1984 om  

 apoteksvirksomhed, som ændret senest ved § 25 i lov nr. 352 af 14. maj 1992,  

 § 2, stk. 4, i lov om sygeplejersker, jf. lovbekendtgørelse nr. 759 af 14.  

 november 1990, som ændret ved § 23 i lov nr. 352 af 14. maj 1992, § 14, stk.  

 2, i lov om social bistand, jf. lovbekendtgørelse nr. 829 af 1. oktober 1992,  

 som ændret ved § 26 i lov nr. 352 af 14. maj 1992, § 2, stk. 6, i lov nr. 370  

 af 6. juni 1991 om uddannelse af pædagoger, § 2, stk. 6, i lov nr. 410 af 6.  

 juni 1991 om uddannelse af lærere til folkeskolen, § 29 i lov nr. 352 af 14.  

 maj 1992 om ændring af forskellige uddannelseslove m.m. (Frie erhvervsskoler,  

 forenkling, decentralisering og regelsanering), for så vidt angår  

 hospitalslaboranter, kliniske diætister og radiografer, § 6, stk. 1, i lov om  

 teknika, jf. lovbekendtgørelse nr. 673 af 29. juli 1992, § 14, stk. 2, i lov  

 om Danmarks Journalisthøjskole, jf. lovbekendtgørelse nr. 674 af 29. juli  

 1992, § 8, stk. 1, i lov om handelshøjskoler og handelshøjskoleafdelinger,  

 jf. lovbekendtgørelse nr. 675 af 29. juli 1992, som ændret ved § 14, stk. 1,  

 litra 6, i lov nr. 1089 af 23. december 1992 om universiteter m.fl., § 2 i  

 lov om Den Grafiske Højskole, jf. lovbekendtgørelse nr. 676 af 29. juli 1992,  

 § 2 i lov om statens overtagelse af de sociale højskoler i København, Århus,  

 Odense og Esbjerg, jf. lovbekendtgørelse nr. 679 af 29. juli 1992, § 2, stk.  

 4, i lov om uddannelse til ernærings- og husholdningsøkonom, jf.  

 lovbekendtgørelse nr. 683 af 29. juli 1992, § 2, stk. 4, i lov om uddannelse  

 til håndarbejdslærer, jf. lovbekendtgørelse nr. 685 af 29. juli 1992, og § 2,  

 stk. 1, i lov nr. 1089 af 23. december 1992 om universiteter m.fl.  

 (universitetsloven), fastsættes:
Almindelige bestemmelser § 1.  Der oprettes et censorkorps for hver af de  

 videregående uddannelser, der er omfattet af bekendtgørelsens lovgrundlag,  

 uanset om uddannelsen udbydes på en eller flere institutioner.
For de  

 humanistiske og naturvidenskabelige uddannelser på universiteter og  

 universitetscentre kan der dog oprettes et censorkorps for hvert fag.
Et  

 censorkorps kan desuden omfatte flere uddannelser, henholdsvis flere fag,  

 hvis de er beslægtede, og antallet af censorer begrunder det.
Stk. 2.  Censorkorpset skal sammensættes således, at det  

 samlede korps dækker alle de fag eller fagområder, der indgår i uddannelsen,  

 og de ansættelsesområder, som uddannelsen sigter mod.
Censorerne beskikkes af  

 Undervisningsministeriet, jf. kapitel 4.
 Stk. 3.  Mindst 1/3 af censorerne i censorkorpset skal  

 være personer, der har deres hovedbeskæftigelse uden for de videregående  

 uddannelsesinstitutioner på et af de ansættelsesområder, uddannelsen sigter  

 imod (aftagercensorer). Ministeriet kan dog godkende en indstilling fra  

 censorformandskabet med en mindre andel af aftagercensorer.
 § 2.  For hvert censorkorps vælges af og blandt  

 censorerne et formandskab, jf. kapitel 2, bestående af een formand og een  

 eller flere næstformænd.
 Stk. 2.  Mindst een af censorerne i formandskabet skal  

 være aftagercensor, jf. dog § 14, stk. 3.
 Stk. 3.  Censorformandskabet repræsenterer censorerne i  

 censorkorpset over for ministeriet og institutionen/erne.
§ 3.  Censorerne, jf. kapitel 3, skal påse, § 4.  Censorerne rådgiver om uddannelsens kvalitet og  

 hensigtsmæssighed i forhold til arbejdsmarkedet og i forhold til videre  

 uddannelsesforløb, jf. § 6, stk. 2 og 3, og § 7.
 § 5.  Om medvirken af beskikkede censorer ved  

 bedømmelse af prøver og ved behandling af klager over sådanne bedømmelser  

 m.v. gælder i øvrigt reglerne i bekendtgørelserne om de enkelte uddannelser  

 og i bekendtgørelserne om behandling af eksamensklager.
 Stk. 2.  Ministeriet kan ved pludseligt forfald eller i  

 lignende nødstilfælde, hvor det ikke har været muligt at tilkalde en  

 beskikket censor, godkende, at der anvendes eller har været anvendt en  

 censor, der ikke er beskikket.
Censorformandskabet § 6.  Censorformandskabet fordeler efter samråd med  

 institutionen/erne opgaverne til censur blandt censorerne i censorkorpset.  

 Ved fordelingen tages der hensyn til eventuelle særlige forudsætninger med  

 hensyn til censors fagkyndighed i forbindelse med de enkelte prøver.  

 Censorformandskabet påser, at alle censorer jævnligt og så vidt muligt hvert  

 andet år tildeles censuropgaver, og at gensidig censur i videst muligt omfang  

 undgås.
Stk. 2.  Censorformandskabet afgiver en årlig beretning  

 til uddannelsesinstitutionen/erne.
Beretning afgives på baggrund af  

 censorernes indberetningerne, jf. § 10, og indgår i grundlaget for eventuelle  

 evalueringer af uddannelsen eller faget.
Stk. 3.  Konstaterer censorerne væsentlige problemer  

 eller mangler i en uddannelse, underretter censorformandskabet  

 institutionen/erne.
Efter drøftelse med institutionen/erne kan formandskabet  

 forelægge sagen for Undervisningsministeriet.
Sagen forelægges gennem  

 institutionens/ernes rektor(er).
§ 7.  Censorformandskabet medvirker til en løbende  

 dialog om udviklingen i uddannelsen eller faget/fagsområdet ved mindst hvert  

 andet år at afholde Stk. 2.  Censorformandskabet besvarer høringer om  

 væsentlige ændringer i uddannelsernes bekendtgørelser og studieordninger.
 § 8.  Censorformandskabet skal være til rådighed for  

 hverv med tilknytning til censorvirksomheden, som formandskabet får tillagt i  

 kraft af andre regler.
Censorerne § 9.  For at blive beskikket som censor skal man have § 10.  En beskikket censor skal Stk. 2.  Censor kan med passende varsel melde forfald  

 ved bortrejse eller lignende.
En censor, der i et konkret tilfælde ikke mener  

 sig tilstrækkelig fagkyndig, kan af formandskabet fritages for at medvirke.
Stk. 3.  Foreligger der omstændigheder, der er egnet til  

 at vække tvivl om censors upartiskhed, kan censor ikke medvirke ved  

 bedømmelsen.
Censor har pligt til at underrette censorformanden herom.
Beskikkelse af censorer og valg af  

 censorformandskab § 11.  Ministeriet beskikker censorerne efter  

 indstilling fra censorformandskabet.
Censorformandskabet rådfører sig med  

 institutionen/erne inden indstillingen, jf. dog stk. 5.
 Stk. 2.  Censoremner findes ved forslag fra  

 censorformandskab, censorkorps, institutioner og eventuelt ved opslag i  

 fagblade, tidsskrifter, virksomhedsblade m.v., jf. dog stk. 5.
 Stk. 3.  Indstillingen sker under hensyntagen til  

 bestemmelserne i § 1, stk. 2 og 3, § 9 og § 12 samt til eventuelle særlige  

 regler i bekendtgørelserne om de enkelte uddannelser.
Stk. 4.  Indstilles der censorer, der ikke selv har  

 indsendt ansøgning om hvervet, skal de pågældendes skriftlige samtykke til  

 beskikkelse indhentes, inden indstillingen sendes til  

 Undervisningsministeriet.
Dette gælder dog ikke lektorer ved seminarier, der  

 uddanner lærere til folkeskolen, og lærere ved seminarier, der uddanner  

 pædagoger.
 Stk. 5.  Stk. 1 og 2 gælder ikke for Danmarks  

 Journalisthøjskole.
§ 12.  Censorerne i et censorkorps beskikkes for 4 år  

 ad gangen, eller hvis de beskikkes inden for perioden, da for resten af  

 denne.
Ministeriet kan dog i særlige tilfælde beskikke censorer for en  

 kortere periode eller til enkeltstående censur.
 Stk. 2.  Ved hver ny beskikkelsesperiode udskiftes  

 censorerne i censorkorpset med mindst 1/4 af de censorer, der blev beskikket  

 ved den umiddelbart forudgående ordinære beskikkelse.
Stk. 3.  Der kan ikke beskikkes censorer, der er fyldt  

 70 år.
Beskikkelsen af en censor bortfalder inden for beskikkelsesperioden  

 med udgangen af det semester, hvori censor fylder 70 år.
Stk. 4.  En lærer, der er ansat ved en videregående  

 uddannelsesinstitution, kan ikke beskikkes som censor inden for et  

 censorkorps, der kun omfatter vedkommende institution, hvis læreren  

 underviser ved den samme uddannelse eller eventuelt ved det samme fag, jf. §  

 1, stk. 1, 2. punktum.
Omfatter censorkorpset flere institutioner, kan en  

 lærer ikke tildeles censuropgaver ved den institution, læreren gør tjeneste  

 ved, medmindre der er tale om en anden uddannelse eller eventuelt et andet  

 fag, end det læreren underviser ved.
 § 13.  Ministeriet kan, efter indstilling fra  

 censorformandskabet eller institutionen, bringe en censorbeskikkelse til  

 ophør inden periodens ophør, hvis ministeriet finder, at den pågældendes  

 virke som censor ikke er tilfredsstillende.
§ 14.  Det hidtidige censorformandskab afholder i  

 samråd med det nybeskikkede censorkorps valg af nyt formandskab.
Censor skal  

 erklære sig villig til at modtage valg.
Stk. 2.  Ved valget har hver censor to stemmer.  

 Stemmerne afgives på forskellige censorer, heraf på mindst een aftagercensor,  

 jf. dog stk. 3. De to censorer, eventuelt flere, jf. § 2, der opnår flest  

 stemmer, og som tilsammen opfylder kravet om aftagerrepræsentation, er valgt  

 som censorformandskab.
Den censor, der opnår flest stemmer, bliver formand,  

 jf. dog stk. 3. Ved stemmelighed bliver aftagercensoren formand.
Ved  

 stemmelighed i øvrigt trækkes der lod.
Stk. 3.  Ved læreruddannelsen og ved pædagoguddannelsen  

 har hver censor dog een stemme for hvert fag/fagområde, som censor er  

 beskikket i.
De valgte udgør formandskabets næstformænd og vælger af deres  

 midte en formand.
 Stk. 4.  Censorformandskabet  

 underretterinstitutionens/ernes rektor(er) og Undervisningsministeriet om  

 valget.
 Stk. 5.  Valg af censorformandskab skal normalt være  

 afsluttet senest to måneder efter beskikkelsesperiodens begyndelse.
 Stk. 6.  Det hidtidige censorformandskab varetager  

 formandskabsopgaverne, indtil formandskabet under den nye beskikkelsesperiode  

 er valgt.
 § 15.  Ved varigt eller længerevarende forfald blandt  

 medlemmerne i censorformandskabet suppleres dette for resten af valgperioden  

 på grundlag af en suppleantliste, der oprettes ved valget, jf. § 14, stk. 2.
Andre bestemmelser § 16.  Institutionen/erne forsyner ved beskikkelsen  

 censorerne med de gældende retsregler for uddannelsen, herunder denne  

 bekendtgørelse og andre fælles regler om prøver og bedømmelser ved de  

 videregående uddannelser, samt med andet materiale, der har betydning for  

 censorernes virksomhed.
Stk. 2.  Institutionen/erne skal forud for de enkelte  

 censuropgaver forsyne censorerne med det materiale, der er nødvendigt for, at  

 censorerne kan varetage opgaverne.
Materialet omfatter ikke almindelig  

 faglitteratur og lignende.
 Stk. 3.  Institutionen/erne yder efter forudgående  

 aftale med censorformandskabet administrativ og praktisk bistand.  

 Institutionen/erne dækker udgifterne hertil i det omfang, det er nødvendigt  

 af hensyn til formandskabets og censorernes virke.
Dispensation, ikrafttræden og  

 overgangsbestemmelser § 17.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Der skal foreligge  

 udtalelse fra censorformandskabet og fra institutionen/erne.
 § 18.  For de uddannelser eller fag, der ved  

 bekendtgørelsens ikrafttræden ikke har et censorformandskab, varetages  

 funktionen i § 11, stk. 1, og § 14, stk. 1, første gang efter  

 bekendtgørelsens ikrafttræden af institutionen, af institionerne i fællesskab  

 eller i særlige tilfælde af ministeriet.
 Stk. 2.  Valg af nyt censorformandskab, jf. § 14, stk.  

 1, forestås første gang af det eller de hidtidige censorformandskab(er) i  

 fællesskab med det nybeskikkede censorkorps.
 § 19.  Bekendtgørelsen træder i kraft den 1. september  

 1993.
Stk. 2.  Hvervet som censor bortfalder den 31. august  

 1993 for censorer, der er beskikket før denne dato.
Censorformand og  

 censornæstformand fungerer dog videre, indtil nyt formandskab er valgt.  

 Ministeriet kan godkende, at censorhverv efter hidtidig ordning først  

 bortfalder senere.
 Stk. 3.  Følgende regler ophæves:
 Stk. 4.  Følgende regler ændres:
