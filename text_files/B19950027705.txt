 I medfør af §§ 49, 52, 53, stk. 1, i lov nr. 279 af 6. juni 1984 om  

 apoteksvirksomhed, som senest ændret ved lov nr. 1133 af 21. december 1994,  

 fastsættes:
 § 1.  Den omsætning, der danner grundlag for beregning  

 af ordinær afgift og tilskud efter § 49 i lov om apoteksvirksomhed, opgøres  

 som apotekets omsætning af avancebelagte, receptekspederede lægemidler til  

 enkeltpersoner samt til dyr, der ikke holdes i erhvervsmæssigt øjemed,  

 tillagt 55% af apotekets omsætning af håndkøbslægemidler og frihandelsvarer  

 fratrukket rabatudgifter ydet i forbindelse med ovennævnte omsætning, jf. dog  

 stk. 2. Beløbene opgøres ekskl. moms.
 Stk. 2.  Med virkning fra 1. juli 1995 indgår apotekets  

 omsætning af håndkøbslægemidler i beregningsgrundlaget i stedet for 55% af  

 apotekets omsætning af håndkøbslægemidler og frihandelsvarer.
 § 2.  Sundhedsministeren fastsætter en beløbsgrænse  

 for betaling af ordinær afgift og tilskud.
 Stk. 2.  Apoteker, hvis omsætning, jf. § 1, i et  

 kalenderår overstiger den af sundhedsministeren fastsatte beløbsgrænse,  

 betaler til staten en omsætningsafgift på 4,0% af forskelsbeløbet.
 Stk. 3.  Til apoteker, hvis omsætning, jf. § 1, i et  

 kalenderår er mindre end den af sundhedsministeren fastsatte beløbsgrænse,  

 betaler staten et omsætningstilskud på 4,0% af forskelsbeløbet.
§ 3.  Den omsætning, der danner grundlag for beregning  

 af afgift til apoteksfilialgodtgørelser, apoteksudsalgsgodtgørelser og  

 ekstraordinære tilskud m.v., opgøres som apotekets bruttoomsætning fratrukket  

 salg af lægemidler uden avance, rabatudgifter og tab på udestående  

 fordringer.
Beløbene opgøres ekskl. moms.
 § 4.  Apoteket betaler til staten en afgift til  

 apoteksfilialgodtgørelser på 0,2524% af omsætningen, jf. § 3.
 Stk. 2.  Apoteket betaler til staten en afgift til  

 apoteksudsalgsgodtgørelser på 0,1348% af omsætningen, jf. § 3.
 Stk. 3.  Apoteket betaler til staten en afgift til  

 ekstraordinære tilskud m.v. på 0,0914% af omsætningen, jf. § 3.
 § 5.  For hver apoteksfilial, der er tilknyttet  

 apoteket, reduceres afgiften efter § 2, stk. 2, eller forhøjes tilskuddet  

 efter § 2, stk. 3, med 400.000 kr.
 Stk. 2.  For hvert apoteksudsalg, der er tilknyttet  

 apoteket, reduceres afgiften efter § 2, stk. 2, eller forhøjes tilskuddet  

 efter § 2, stk. 3, med 65.000 kr.
 § 6.  Der skal månedligt betales foreløbig afgift og  

 tilskud på basis af apotekets omsætning i den forløbne del af året opgjort  

 som anført i § 2, jf. § 5, og § 4. Ved indehaverskifte i årets løb beregnes  

 foreløbig afgift og tilskud for den nye indehaver på basis af omsætningen  

 efter indehaverskiftet.
 Stk. 2.  Apoteker, der efter fradrag af tidligere  

 indbetalt afgift og tillæg af evt. modtaget tilskud skal betale afgift, skal  

 indbetale beløbet til Sundhedsstyrelsen senest den 15. i den efterfølgende  

 måned.
 Stk. 3.  Apoteker, der efter fradrag af tidligere  

 modtaget tilskud og tillæg af evt. indbetalt afgift skal modtage tilskud, vil  

 få beløbet anvist fra Sundhedsstyrelsen senest den 15. i den efterfølgende  

 måned.
 § 7.  Til brug for beregning af foreløbig afgift og  

 tilskud skal apotekerne på skemaer udarbejdet af Sundhedsstyrelsen inden den  

 5. i den efterfølgende måned indsende oplysninger til Sundhedsstyrelsen om  

 omsætning m.v., jf. § 1 og § 3, på apoteket og dertil knyttede  

 apoteksfilialer, apoteksudsalg og håndkøbsudsalg for den forløbne måned.
§ 8.  Endelig afgift og tilskud for et regnskabsår  

 opgøres samtidig med indsendelse af årsregnskab for det pågældende år.
Ved  

 indehaverskifte i årets løb opgøres afgift og tilskud for den forløbne  

 periode i forbindelse med indsendelse af årsregnskabet for den pågældende  

 driftsperiode.
 Stk. 2.  For lidt betalt foreløbig afgift eller for  

 meget modtaget foreløbigt tilskud skal indbetales til Sundhedsstyrelsen  

 senest 1 måned efter årsregnskabets indsendelse.
 Stk. 3.  For meget betalt foreløbig afgift eller for  

 lidt modtaget foreløbigt tilskud anvises fra Sundhedsstyrelsen senest 1 måned  

 efter årsregnskabets modtagelse.
 § 9.  Bekendtgørelsen træder i kraft 15. maj 1995.
 Stk. 2.  Bekendtgørelsen har virkning for beregning af  

 afgifter og tilskud fra og med januar måned 1995.
 Stk. 3.  Bekendtgørelse nr. 1007 af 9. december 1994  

 ophæves.
