(De tekniske skoler) 1. Direktoratet meddeler herved, at lærere, der skal  

 varetage undervisningen i fællesfag/almene fag, skal opfylde  

 kvalifikationskravene, der fremgår af vedlagte retningslinjer (bilag). Disse  

 retningslinjer er midlertidige, og forventes at blive afløst af endelige  

 regler, ultimo 1982.
I særlige tilfælde kan skolen ansøge direktoratet om dispensation fra  

 kvalifikationskravene.
Det fremhæves, at der ved fastansættelsen af  

 kvalifikationskravene er taget vide hensyn til sikring af den for  

 tilrettelæggelsen af skolens undervisning nødvendige smidighed, og at det  

 inden for de hermed angivne rammer fortsat er skolens pædagogiske ledelses  

 ansvar at fastlægge fagfordelingen blandt skolens lærerkræfter i  

 overensstemmelse med den enkelte lærers særlige faglige og pædagogiske  

 kvalifikationer.
 2. I forbindelse med stillingsopslag henledes  

 skolernes opmærksomhed på, at det af opslaget skal fremgå, hvilke  

 undervisningsfag, der skal undervises i og hvilke kvalifikationskrav, der  

 stilles.
 P.d.v.
Peter Gr nbaum uddannelseskonsulent Indholdsfortegnelse:  ~ Indledning.
Forsøgsrådet for de erhvervsfaglige grunduddannelser godkendte i december  

 1974 publikation nr. 7, »Kvalifikationskrav til lærere ved efg.«  

 Forsøgsrådet anbefalede direktoratet at følge disse retningslinier og  

 anmodede samtidig direktoratet om, at materialet blev anvendt som grundlag  

 for udarbejdelse af retningslinier i forbindelse med fremtidige  

 læreransættelser ved skoler med efg-undervisning.
Denne publikation har siden  

 dannet grundlag for skolernes ansættelsespolitik og direktoratets  

 godkendelsespraksis.
I juli 1977 udsendte direktoratet yderligere to skrivelser til de tekniske  

 skoler.
I skrivelse af 22. juli 1977 anmodede man skolerne om at indsende  

 oplysningsskemaer vedrørende de lærere, der allerede varetog undervisningen i  

 fællesfag, men hvis kvalifikationer endnu ikke var godkendt i direktoratet.
I  

 skrivelse af 25. juli 1977 blev kvalifikationskravene og direktoratets  

 godkendelsesprocedure præciseret i henhold til publikation nr. 7, jvf. § 2 i  

 lovbekendtgørelse nr. 181 af 9. april 1981 om godkendelse af handelsskoler og  

 tekniske skoler m.v.
 Nærværende midlertidige retningslinier har, med baggrund i 7 års  

 erfaringer med godkendelse af lærerkvalifikationer, til formål at  

 konkretisere de generelle kvalifikationskrav, således som disse udtrykkes i  

 den ovenfor anførte publikation nr. 7.
 I retningslinierne fastsættes således, hvilke krav, der stilles til den  

 enkelte lærers kvalifikationer, som en forudsætning for en godkendelse af den  

 pågældendes undervisningskompetence.
 Lærergruppens sammensætning.
 I publikation nr. 7 fastlægges følgende retningslinier vedrørende  

 lærergruppens sammensætning:
»Den lærergruppe, der skal varetage undervisningen i fællesfag, bør  

 med hensyn til forudsætninger være meget differentieret sammensat.
Det gælder  

 såvel med hensyn til de faglige forudsætninger i undervisningsfaget/ne og  

 måden, de er erhvervet på, som med hensyn til de pædagogiske og navnlig de  

 almene forudsætninger.« Det er direktoratets opfattelse, at mange skoler i deres  

 ansættelsespolitik gennem de senere år har tilstræbt, at  

 fællesfagslærergruppen blev sammensat af lærere, der havde differentieret  

 uddannelsesbaggrund.
Det er således ønskeligt, at skolens lærergruppe til  

 fællesfagsundervisningen består både af lærere, der med en retningsfaglig  

 baggrund gennem efteruddannelse har kvalificeret sig i fællesfag, og af  

 lærere, der er uddannet ved seminarier og højere læreanstalter.
Disse lærere  

 skal have en relevant erhvervslivserfaring på mindst 2 år, og en  

 erhvervsfaglig uddannelse vil være en fordel.
Det er naturligt, at skolerne,  

 når de ansætter lærere fortrinsvis til undervisning i fællesfag, foretrækker  

 ansøgere, der ud over f.eks. en læreruddannelse eller akademisk uddannelse,  

 tillige har en erhvervsfaglig uddannelse.
På den anden side er det vigigt, at  

 skolerne er opmærksom på, at det formelle krav er 2 års relevant  

 erhvervslivserfaring, og at evt. stillingsopslag, hvor en faglig uddannelse  

 gøres til en forudsætning, kan afskære velkvalificerede ansøgere, der iøvrigt  

 opfylder kvalifikationskravene, fra at søge.
 De generelle lærerkvalifikationskrav.
 De generelle kvalifikationskrav til lærere, der skal varetage  

 fællesfagsundervisningen ved efg, er følgende:
Lærerens faglige og fagligt-pædagogiske niveau i det pågældende  

 undervisningsfag(ene) skal mindst svare til niveauet ved seminarie-liniefag  

 eller universitets-bifag.
Undtaget herfra er fagene: ergonomi, første-hjælp,  

 virksomhedslære, samarbejdslære samt visse valgfrie fag.
 For lærere, der ikke i forvejen har en pædagogisk uddannelse, skal  

 pædagogikum, som er gældende for erhvervsuddannelserne, være gennemført inden  

 fastansættelse kan finde sted.
 Lærere i fællesfag skal inden ansættelse have mindst 2 års relevant  

 erhvervserfaring.
Disse krav gælder også for timelærere med fast tilknytning til skolen.
Se  

 dog afsnittet om prøveforberedende undervisning under de valgfrie fag.
 ad 1) Fagligt niveau.
 Fællesfagslærergruppens uddannelsesbaggrund bør være så bred som mulig.
Det faglige niveau skal være opnået, før udøvelse af undervisning kan  

 finde sted.
Indførelsen af efg-uddannelserne betød, at en stor gruppe lærere,  

 der allerede var ansat ved skolerne, skulle efteruddannes samtidig med, at de  

 varetog den daglige undervisning.
Denne situation må betragtes som helt  

 ekstraordinær, og det skal derfor præciseres, at skolerne bør være  

 opmærksomme på, at den enkelte lærer opfylder kvalifikationskravene inden  

 undervisningen påbegyndes.
 ad 2) Pædagogisk uddannelse.
 Lærere, der ikke i forvejen har pædagogisk grunduddannelse, i form af  

 SEL's pædagogikum, seminarieuddannelse eller gymnasiepædagogikum, skal  

 gennemføre denne ved SEL.
 SEL vurderer andre former for pædagogisk uddannelse med henblik på evt.  

 meritoverførsel.
 ad 3) Erhvervslivserfaring.
Det kræves ved ansættelsen, at ansøgeren har mindst 2 års relevant  

 erhvervslivserfaring.
Hensigten med denne bestemmelse er at sikre, at lærerne  

 personligt har erfaringer fra erhvervslivet, der har fællestræk med elevernes  

 fremtidige arbejdssituation.
 Kravet om 2 års relevant erhvervslivserfaring skal forstås på følgende  

 måde:
Læreren skal efter sit fyldte 18. år have haft sammenlagt mindst 2 års  

 lønnet erhvervsarbejde.
Der stilles ikke betingelse til dette  

 erhvervsarbejdes tilknytning til et bestemt hovederhvervsområde.
I de 2 år kan dog ikke medregnes offentlig ansættelse med beskæftigelse  

 ved undervisning og ved forsvaret, med mindre beskæftigelsen her har forudsat  

 en faglig uddannelse.
Beskæftigelse i selvstændigt erhverv kan sidestilles  

 med et ansættelsesforhold.
 Retningslinier vedrørende opfyldelse af faglige kvalifikationskrav i  

 de enkelte obligatoriske fællesfag.
 Skolen vil kunne påregne godkendelse af en lærers kvalifikationer, såfremt  

 et af følgende krav opfyldes:
 Til undervisning i samtidsorientering:
 En godkendelse forudsætter, at studieforløbet har været stærkt orienteret  

 mod samfundsfaglige problemstillinger.
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i dansk:
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i samarbejdslære:
Til faget er der ikke knyttet selvstændig undervisningskompetence, men  

 tillægskompetence.
Dette begreb omtales på side 5.
 Herudover tages der individuel stilling til ansøgere, hvor niveauet er  

 nået på anden måde.
 Til undervisning til virksomhedslære:
Til faget er der ikke knyttet selvstændig undervisningskompetence, men  

 tillægskompetence.
Dette begreb omtales på side 5.
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i matematik:
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i datalære:
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i fremmedsprog:
 Cand.interpret. eller cand.ling. merc. i det pågældende sprog.
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i musiske fag:
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i naturlære:
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i ergonomi:
Til faget er ikke knyttet selvstændig undervisningskompetence, men  

 tillægskompetence.
Dette begreb omtales på side 5.
 Herudover tages der individuel stilling til ansøgere, hvor niveauet er  

 nået på anden måde.
 Til undervisning i idræt:
 Herudover tages der individuel stilling til ansøgere, hvor niveauet er  

 erhvervet på anden måde.
 Der vil i foråret 1982 blive udsendt en vejledning om, hvorledes lærere  

 kan kvalificere sig til undervisning i idræt gennem bl. a. idrætsforbundenes  

 specialkurser og idræts- og gymnastikhøjskolernes uddannelser.
 Til undervisning i førstehjælp:
 Begrebet tillægskompetence:
Det er under fagene virksomhedslære, samarbejdslære, ergonomi og  

 førstehjælp påpeget, at der ikke til disse fag kan opnås en selvstændig  

 undervisningskompetence, men kun en tillægskompetence.
Ved tillægskompetence  

 forstås, at kompetencen forudsætter en anden erhvervet kompetence i eet af de  

 øvrige fællesfag eller i et retningsfag.
Denne bestemmelse medfører f. eks., at lærere, der har erhvervet  

 tillægskompetence i virksomhedslære/samarbejdslære kan undervise i disse,  

 hvis fagene optræder som skemafag.
Såfremt undervisningen integreres med  

 dansk og samtidsorientering, kan læreren undervise i de stofområder, der  

 indgår i læreplanerne for virksomhedslære og samarbejdslære.
Det vil således  

 ikke være muligt at varetage undervisningen i samtlige integrerede fag alene  

 på baggrund af tillægskompetence i virksomhedslære og samarbejdslære.
 Kvalifikationskrav i valgfrie fag.
De nærmere retningslinier for undervisningen i valgfrie fag er angivet i  

 »Katalog over valgfrie fag«, seneste udgave.
For hvert enkelt fag  

 er det i kataloget præciseret, hvilke lærerkvalifikationer, der kræves for at  

 forestå undervisningen i det pågældende fag.
Som hovedregel kræves, at  

 læreren opfylder de betingelser, som er gældende i de tilsvarende  

 obligatoriske fællesfag.
Dette gælder også for undervisning, der fører frem  

 til folkeskolens afgangsprøve og udvidede afgangsprøver (FA, FAU). Der kan  

 dispenseres fra kravet om 2 års erhvervslivserfaring, hvis der udelukkende er  

 tale om prøveforberedende undervisning.
Lærerens kvalifikationer skal, som  

 ved den obligatoriske fællesfagsundervisning, være godkendt inden  

 undervisningen igangsættes.
For undervisning, der fører frem til hf-eksamen,  

 gælder denne skoleforms kvalifikationskrav.
 Lærernes kvalifikationer godkendes ved direktoratets foranstaltning.  

 Skolerne indsender ansøgningsskema (jvf. »Katalog over valgfrie  

 fag« 1980, side 32), i god tid før undervisningen starter.
 Undervisning i valgfrie fag, der hverken er kompetencegivende eller  

 eksisterer i den obligatoriske fagrække, skal varetages af lærere, der  

 opfylder de under de enkelte fagbeskrivelser anførte kvalifikationskrav, jfr.  

 »Katalog over valgfrie fag«.
Bilag Følgende bilag medtaget:
 Bilag 1: Skema vedrørende kvalifikationer for lærere, der ønsker  

 at opnå undervisningskompetence i fællesfag.
Dette skema og evt. kopier af eksamensbeviser, udtalelser m.m. indsendes  

 til direktoratet ved ansøgning om godkendelse af lærerens kvalifikationer til  

 undervisning i obligatoriske fællesfag.
Skolerne skal i ansøgningen  

 præcisere, hvilke fællesfag, de søger lærerens kvalifikationer godkendt i.  

 Skemaet indsendes til direktoratet i god tid, før undervisningen påbegyndes,  

 således at skolen kan modtage svar, inden undervisningen påbegyndes.
 Bilag 2: Ansøgningsskema til godkendelse af lærere til  

 undervisning i hf-fag under ordningen for valgfrie fag ved efg.
Dette skema anvendes kun, såfremt der er tale om hf-undervisning.
Det er  

 vigtigt, at kopier af eksamensbeviser m.m. er vedlagt skolens ansøgning til  

 direktoratet.
Godkendelse af lærerkvalifikationer skal være sket inden  

 undervisningen påbegyndes.
 Bilag 1.
 Oplysninger vedrørende kvalifikationer for lærere, der ønsker at opnå  

 undervisningskompetence i fællesfag.
 Erhvervslivserfaring: (Der angives såvel arten som varigheden af  

 erhvervslivserfaringen).
 Faglig baggrund i undervisningsfagene:
 (Under dette punkt nævnes eventuel uddannelse, eksaminer, kurser samt  

 øvrige aktiviteter og erfaringer, som har betydning for en vurdering af  

 lærerens faglige niveau).
 Bilag 2.
 Ansøgningsskema til godkendelse af lærere til undervisning i HF-fag  

 under ordningen for valgfrie fag ved efg.
 1. Skolens navn:
 2. Lærerens navn:
 3. Ønskes godkendt til undervisning i (angiv fag og niveau  

 fællesfag/tilvalg):
 4. Uddannelse og eksaminer (eksamensbeviser vedlægges i kopi):
 5. Pædagogisk uddannelse (bevis for pædagogikum o.lign. vedlægges i  

 kopi):
 6. Tidligere undervisningserfaring på gymnasialt niveau  (angiv  

 skole/fag/år):
 7. Ansættelsesforhold ved skolen:
 8. Andre oplysninger:
 Reserveret direktoratet:
