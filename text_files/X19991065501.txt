De indklagede havde efter den 1. januar 1997 haft indflydelse på  

 eller mere betydelig interesse i selskaber, der havde til formål at  

 drive anden virksomhed end tilladt for en statsautoriseret revisor og havde  

 herved overtrådt § 10, stk. 3, i lov om statsautoriserede revisorer og  

 dermed handlet i strid med god revisorskik.
Bøden fastsat til kr.  

 5.000 for hver af de indklagede under hensyn til, at det var usikkert, om  

 selskaberne også efter den 1. januar 1997 havde oppebåret  

 indtægter ved drift, der kunne henføres til en for de indklagede  

 ulovlig virksomhed.
God revisorskik Ved skrivelser af 24. april 1998 har Erhvervs- og  

 Selskabsstyrelsen indgivet klage mod statsautoriseret revisor Niels C.  

 Bjerregaard og statsautoriseret revisor Ove Alex Frederiksen.
 Erhvervs- og Selskabsstyrelsen har meddelt, at Niels C.  

 Bjerregaard siden den 18. februar 1982 har været beskikket som  

 statsautoriseret revisor, og at Ove Alex Frederiksen siden den 6. april 1987  

 har været beskikket som statsautoriseret revisor.
 Sagen vedrører spørgsmålet, om de  

 indklagede i strid med forbudet i § 10, stk. 3 i lov om statsautoriserede  

 revisorer har ejet sådanne ejerandele i ASX 3267 ApS, reg. nr. 55.726,  

 at de indklagede derved har haft indflydelse på eller mere betydelig  

 økonomisk interesse i selskabet.
 Sagens omstændigheder:
 ASX 3267 ApS blev stiftet den 22. december 1982.
Det fremgår af sagen, at indklagede Niels C.  

 Bjerregaard i perioden 28. oktober 1983 til den 20. april 1993 var ejer af  

 den fulde anpartskapital i selskabet.
Pr. 20. april 1993 nytegnede selskabet  

 anparter for nom. kr. 2.000, der deltes med kr. 1.000 til hver af de  

 indklagede.
Den 17. maj 1993 nytegnede indklagede Ove Alex Frederiksen  

 yderligere nom. kr. 27.000. Den 18. maj 1993 overdrog Ove Alex Frederiksen  

 nom. kr. 1.000 til Niels C.
Bjerregaard.
Den 30. oktober 1997 udvidede  

 selskabet anpartskapitalen med yderligere nom. kr. 16.000, der blev indbetalt  

 af Niels C.
Bjerregaard med kr. 12.000 og af Ove Alex Frederiksen med kr.  

 4.000. Den samlede anpartskapital på kr. 125.000, ejedes  

 herefter af Niels C.
Bjerregaard med 94.000 kr. og Ove Alex Frederiksen med  

 34.000 kr.
Ifølge vedtægterne fra 1982 er selskabets  

 formål at drive "handel, investering og industri samt eje kapitalandele  

 i andre selskaber." Af selskabets årsregnskab for perioden 1. juni 1996  

 til 31. maj 1997 fremgår, at selskabets primære ordinære  

 drift var leasingvirksomhed.
Egenkapitalen pr. 31. maj 1997 var negativ med  

 kr. 880.978. Leasingaktiviteterne blev afviklet i regnskabsåret.  

 Erhvervs- og Selskabsstyrelsen har ikke som foreskrevet i  

 anpartsselskabslovens § 52, stk. 1 modtaget underretning om, at  

 anpartskapitalen var tabt.
Erhvervs- og Selskabsstyrelsen modtog den 19. januar 1998  

 anmeldelse vedlagt nye vedtægter.
Ifølge anmeldelsen  

 indtrådte Niels C.
Bjerregaard som ny direktør og selskabets  

 formål ændres til "at drive revisionsvirksomhed".
 Erhvervs- og Selskabsstyrelsen har gjort  

 gældende, at de indklagede i strid med forbudet i § 10, stk. 3 i lov om  

 statsautoriserede revisorer har ejet sådanne ejerandele i virksomheder,  

 der driver anden virksomhed end den i samme lovs § 6 a nævnte, at de  

 indklagede derved har haft indflydelse på eller mere betydelig  

 økonomisk interesse i den pågældende virksomhed.
 De indklagede har ikke efter samme lovs § 10, stk. 4  

 søgt om dispensation for forbudet i stk. 3.
 Efter § 4, stk. 4 i lov nr. 427 af 1. juli 1994 om  

 ændring af lov om statsautoriserede revisorer var seneste frist for  

 berigtigelse af ejerandele den 1. januar 1997.
 ASX 3267 ApS har drevet anden virksomhed end  

 revisionsvirksomhed m.v., og de indklagede har gennem deres ejerandele haft  

 indflydelse på eller en mere betydelig interesse i selskabet ASX 3267  

 ApS efter 1. januar 1997.
 De indklagede har således tilsidesat de pligter,  

 stillingen som statsautoriseret revisor medfører.
 De indklagede har anført, at selskabet  

  efter afhændelse af leasingaktiver alene har administreret likvide  

 midler og tilgodehavender.
Det er således uklart, om de indklagede gennem deres  

 ejerskab af anpartskapitalen efter udløbet af overgangsbestemmelserne  

 den 1. januar 1997 har drevet anden virksomhed end revisionsvirksomhed.
I  

 givet fald har lovovertrædelsen alene været af formel  

 karakter.
 Beslutningen om at ændre selskabets formål  

 m.v. blev truffet, efter at man i starten af 1998 havde rettet henvendelse  

 til klageren, og da var blevet bekendt med klagerens opfattelse, hvorefter  

 også ejerskab af selskaber, der alene har en likvid beholdning, kunne  

 være en overtrædelse af § 10, stk. 3 i lov om statsautoriserede  

 revisorer.
 Hvis de indklagede på et tidligere tidspunkt var  

 blevet opmærksom på denne fortolkning, ville ændringerne i  

 selskabet have været gennemført inden 1. januar 1997.
 Disciplinærnævnet udtaler:
Efter § 10, stk. 3, i lov om statsautoriserede revisorer  

 (som affattet ved lov nr. 427 af 1. juni 1994) må en statsautoriseret  

 revisor ikke have en sådan ejerandel i en virksomhed, der driver anden  

 virksomhed end den i § 6a nævnte revisionsvirksomhed m.v., at revisor  

 derved får indflydelse på eller en mere betydelig  

 økonomisk interesse i den pågældende virksomhed.
Denne  

 regel har for de indklagedes vedkommende været gældende fuldt ud  

 fra den 1. januar 1997.
 Det fremgår af sagen, at de indklagede på  

 dette tidspunkt til sammen ejede hele anpartskapitalen i ASX 3267 ApS med  

 ejerandele på henholdsvis 75% og 25% Dette selskab havde indtil den 19.  

 januar 1998 som sit registrerede formål at drive virksomhed med handel,  

 investering og industri samt at eje kapitalandele i andre selskaber.
De indklagede har således i omkring 1 år efter  

 den 1. januar 1997 ved deres engagement i det nævnte selskab haft  

 indflydelse på eller en mere betydelig økonomisk interesse i et  

 selskab, der havde til formål at drive anden virksomhed end tilladt for  

 en statsautoriseret revisor.
De indklagede har derfor overtrådt § 10,  

 stk. 3, i lov om statsautoriserede revisorer og har dermed handlet i strid  

 med god revisorskik.
 Da overtrædelsen angår regler, der har til  

 formål at være en garanti for det grundlæggende krav til en  

 statsautoriseret revisor om uafhængighed, finder nævnet, at de  

 indklagede i medfør af § 18a, stk. 1, i lov om statsautoriserede  

 revisorer har forskyldt en bøde.
Selskabets årsregnskab for 1996/97 vedrører  

 perioden 1. juni 1996 til 31. maj 1997. Selv om selskabet ifølge  

 regnskabet har haft leasingindtægter på knap 1,8 mio. kr., er det  

 tillige oplyst, at selskabet i samme regnskabsår afviklede  

 leasingaktiviteterne og herefter kun har forvaltet likvide midler og  

 tilgodehavender.
Det henstår således som usikkert, om nogen del  

 af leasingindtægten kan henføres til tiden efter den 1. januar  

 1997, hvor de ovennævnte regler trådte i kraft for de indklagedes  

 vedkommende.
Under hensyn hertil fastsættes bøden til hver af de  

 indklagede til 5.000 kr.
 Thi bestemmes:
Indklagede statsautoriseret revisor Niels C.
Bjerregaard  

 pålægges en bøde på 5.000 kr.
 Indklagede statsautoriseret revisor Ove Alex Frederiksen  

 pålægges en bøde på 5.000 kr.
