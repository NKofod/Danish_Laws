En radioforretning annoncerede med, at man ved køb/leje af et  

 fjernsynsapparat fik en kaffebakke bestående af bakke, kaffe og småkager.
I  

 annoncen var opstillet et regnestykke, hvoraf det fremgik, at pris for  

 henholdsvis tv-apparat og kaffebakke var 14995 kr. og 350 kr., men at man ved  

 et samlet køb fik en specialrabat på 395 kr.
 Forbrugerombudsmanden udtalte, at det tilbud var i strid med  

 markedsføringslovens § 6, stk. 1. Ved afgørelsen lagde ombudsmanden særlig  

 vægt på, at kaffebakken ikke var en del af radioforretningens normale  

 varesortiment, at den afsætningsmæssige interesse var knyttet til  

 fjernsynsapparatet, samt at rabatten stort set svarede til kaffebakkens pris.
 3.8.1. Bakke med kande, småkager og kaffe ved køb eller leje af  

 fjernsyn.
 En forretning reklamerede bl.a. med følgende udsagn:
»Så er det nu! I 1 måned følger der kaffe og andet godt med, hvis du køber eller lejer et  

 fjernsyn... Vi har et specialtilbud i denne måned.
Med hvert TV leverer vi en  

 bakke med kaffe, kande og småkager«.
I annoncen var opstillet et regnestykke, hvoraf fremgik, at den normale  

 kontantpris for fjernsynet var 14.995 kr., og at prisen for en bakke med  

 kande, småkager og kaffe var 350 kr., i alt 15.355 kr.
Ved samlet køb blev  

 givet en specialrabat på 395 kr., således at den samlede specialpris var  

 14.960 kr.
I annoncens nederste venstre hjørne var med små typer anført, at  

 fjernsyn og bakke med kaffe etc. kunne købes særskilt.
FO fandt det pågældende kombinationstilbud i strid med  

 markedsføringslovens § 6, stk. 1, om ulovlig tilgift.
Ved bedømmelsen blev  

 der lagt særligt vægt på, at kande og bakke med småkager og kaffe ikke var en  

 del af det normale varesortiment i radioforretningen, og at den  

 afsætningsmæssige interesse knyttede sig til det pågældende fjernsyn, samt at  

 rabatten stort set svarede til bakken med kande, småkager m.v.
 Det var i øvrigt FO's opfattelse, at selve præsentationen af tilbudet og  

 annoncens udformning ville være i strid med reklameringsforbudet i  

 markedsføringslovens § 6, stk. 1, 2. pkt., selv om der måtte have været tale  

 om et lovligt kombinationssalg, idet annoncen ved sit ord. valg var egnet til  

 at bibringe forbrugeren det indtryk, at der oven i handelen fulgte ekstra  

 ydelse med ved leje eller køb af fjernsyn i en bestemt måned.
 Herefter ophørte radioforretningen med den pågældende  

 markedsføringsforanstaltning.
 (* 1) Offentliggjort i Forbrugerstyrelsens Juridiske Årbog 1989, side 44,  

 nr. 3.8.1.
