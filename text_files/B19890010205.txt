 I henhold til § 5, stk. 2 i lovbekendtgørelse nr. 316 af 15. juni 1988 om  

 frikommuner meddeles:
 § 1.  Miljøministeren har den 14. februar 1989  

 godkendt frikommuneregulativ nr. 6 for Odense Kommune om overførelse af  

 kompetence i henhold til by- og landzonelovens § 9, stk. 1, fra amtsrådet til  

 kommunalbestyrelsen, samt nedsættelse af klagefristen efter by- og  

 landzonelovens § 11, stk. 2, fra 4 til 2 uger, for så vidt angår ejendomme  

 beliggende i landsbyer, der er entydigt afgrænset i kommuneplanen, eller i  

 områder der er omfattet af en lokalplan i landzone, jf. §§ 24, stk. 1, nr. 1  

 og 28 a i lov om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Odense Kommune i den udstrækning, de er fraveget i  

 regulativet:
 § 9,  stk. 1, 2, 3 og 4 samt § 11, stk. 2, jf.  

 lovbekendtgørelse nr. 446 af 3. oktober 1985, som ændret ved lov nr. 286 af  

 13. maj 1987.
 § 3.  Frikommuneregulativet træder i kraft den 15.  

 februar 1989. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
