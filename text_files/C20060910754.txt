Skrivelse om cirkulæreskrivelse om personalets adgang til at  

 se TV i arbejdstiden (Til kriminalforsorgens  

 fængsler  

 og arresthuse  

 ) Vedrørende ny  

 cirkulæreskrivelse om personalets adgang til at se TV i arbejdstiden Efter drøftelse i CSU har direktoratet i dag udsendt en ny  

 cirkulæreskrivelse til Kriminalforsorgens fængsler og arresthuse om de  

 ansattes  

 adgang til at se TV i arbejdstiden.
 Cirkulæreskrivelsen erstatter de hidtidige regler om de ansattes  

 adgang til at se TV i arbejdstiden.
 Som det fremgår, vil det også fremover være udgangspunktet, at  

 personalet ikke bør se TV, herunder video og DVD, i arbejdstiden.
 De nye regler giver imidlertid mulighed for, at tjenestestedets  

 leder i særlige tilfælde efter en helt konkret vurdering kan tillade  

 personalet  

 at se TV i arbejdstiden, såfremt det i øvrigt er foreneligt med tjenesten.
Baggrunden for denne lempelse er, at det fra flere sider er  

 fremført, at der undertiden kan være store nationale begivenheder, som  

 transmitteres i TV, og som en stor del af personalet ønsker at overvære.
Som  

 eksempler herpå kan nævnes sportsbegivenheder, hvor Danmark/en dansker  

 deltager  

 i slutrunden, tronfølgerens bryllup, Hendes Majestæts og statsministerens  

 nytårstaler.
 Der er endvidere indført mulighed for, at der på de enkelte  

 tjenestesteder kan indgås aftale om personalets adgang til at se TV efter  

 afmønstring og til opmønstring, samt på områder hvor der ikke er direkte  

 klientkontakt.
 Som eksempler på områder, hvor der ikke er direkte  

 klientkontakt, kan nævnes følgende:
- Frokoststuer/kantiner, hvor der ikke er klienter - Disponible områder, som f.eks.
Københavns Fængslers Centrale  

 Afdeling, der forestår transportopgaver - Porten på de lukkede fængsler - Visse chef-kontorer, hvor der er TV til brug for den  

 almindelige orientering.
 Det er dog i alle tilfælde en afgørende forudsætning, at de  

 sikkerhedsmæssige opgaver fortsat vil kunne varetages på forsvarlig vis.
 Dette brev og cirkulæreskrivelsen vil blive optaget i  

 Kriminalforsorgens Administrative Regelsamling.
