I.
Personkredsen.
Partsfiskere er som lønmodtagere omfattet af tillægspensionsordningen i de  

 perioder, hvor de stiller deres arbejdskraft til rådighed for fiskeriet.
Hvis  

 de tillige er medejere af fartøj og/eller redskaber, eller hvis de mod  

 betaling af forpagtnings- eller lejeafgift har brugsretten over benyttede  

 fartøjer eller redskaber, betragtes de ikke som lønmodtagere i forhold til  

 tillægspensionsordningen.
II.
Registrering som arbejdsgiver.
 Kutterejeren (eller rederen) registreres fortsat i ATP som arbejdsgiver  

 for de af særordningen omfattede partsfiskere.
III.
Beregning af bidrag.
Partsfiskere, der herefter er omfattet af tillægspensionsordningen, anses  

 for at have været beskæftiget mindst 30 timer om ugen, uanset om der har  

 været flere eller færre timer, og der regnes også med dette timetal i  

 perioden, hvor fiskeriet har været indstillet, f.eks. på grund af  

 vejrforholdene.
Der skal således svares fuldt ugebidrag for hver uge i den  

 periode, hvor partsfiskerne har været påmønstret eller har stået til  

 rådighed.
Fuldt ugebidrag udgør 9,00 kr., hvoraf arbejdsgiveren udreder 6,00 kr.,  

 medens lønmodtageren udreder 3,00 kr.
For dele af en uge udgør bidrag 1,50  

 kr. pr. dag, hvoraf arbejdsgiveren udreder 1,00 kr. og lønmodtageren 0,50 kr.
IV.
Tilbageholdelse af bidrag.
 Partsfiskerens del af bidraget, beregnet efter de foran nævnte regler,  

 tilbageholdes af arbejdsgiveren (kutterejeren eller rederen) eller dennes  

 repræsentant i partsfiskerens del af udbyttet.
V.
Indbetaling af bidrag.
 Kutterejeren (eller rederen) indbetaler det samlede bidrag for det  

 forudgående kvartal til ATP til de sædvanlige terminer, d.v.s. pr. 1. april,  

 1. juli, 1. oktober og 1. januar.
VI.
Indberetning af bidrag.
 Bidraget indberettes een gang årligt for det forudgående kalenderår for  

 hver enkelt lønmodtager på den oplysningsseddel, som efter udløbet af et  

 kalenderår skal indsendes til ligningsmyndighederne.
 ATP modtager herefter fra ligningsmyndighederne meddelelse om den  

 stedfundne indberetning.
 I de tilfælde hvor lønmodtagerens arbejdsvederlag betragtes som B-indkomst  

 kan indberetning af ATP-bidrag imidlertid ikke ske ved hjælp af  

 oplysningsseddel.
 For sådanne beskæftigelsesforhold foretages een gang årligt indberetning  

 af det samlede årlige bidrag på særlige indberetningslister, der kan  

 rekvireres hos ATP.
