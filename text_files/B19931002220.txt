 I medfør af § 6, § 11, stk. 2, og § 28 i lov om skibes sikkerhed m.v., jf.  

 lovbekendtgørelse nr. 584 af 29. september 1988 som ændret ved lov nr. 148 af  

 31. marts 1993, og efter bemyndigelse i bekendtgørelse nr. 570 af 26.  

 september 1988 fastsættes:
 § 1.  Personer, der i henhold til skibets brandrulle  

 skal gøre tjeneste som røgdykker, skal være i besiddelse af bevis for  

 gennemgået kursus i praktisk brandbekæmpelse, herunder øvelser i brugen af  

 indåndingsapparater, som kræves i forbindelse med skibes brandudrustninger.
 Stk. 2.  Beviset mister dets gyldighed, såfremt  

 indehaveren ikke med mellemrum af højst 5 år fra udstedelsesdatoen som  

 minimum gennemgår et godkendt genopfriskningskursus.
 § 2.  Overtrædelse af § 1 straffes med bøde eller  

 hæfte.
 § 3.  Forskriften træder i kraft den 1. juni 1994.
