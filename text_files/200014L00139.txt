Betænkning afgivet af Skatteudvalget den  

 23. november 2000 Betænkning over Forslag til lov om ændring af  

 virksomhedsskatteloven og personskatteloven (Aktiekøb i forbindelse med  

 virksomhedsovertagelse) [af skatteministeren (Ole Stavad)] 1. Ændringsforslag Der er af skatteministeren stillet 4 ændringsforslag  

 til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatfirmaet Tommy V.
Christiansen, De danske Landboforeninger, Landbrugsraadet og Dansk  

 Familielandbrug, Foreningen af Statsautoriserede Revisorer, Mortensen & Beierholm, Statsautoriseret  

 Revisionsaktieselskab, Olesen, Jan Toft, advokat, Randers, Revisionsfirmaet Tage Kielsgaard Rasmussen og Unimerco A/S.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
De danske Landboforeninger, Landbrugsraadet og Dansk Familielandbrug  

 og Unimerco A/S.
3. Indstillinger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af flertal (udvalget  

 med undtagelse af EL):
Til § 1 1) Det under nr. 1 foreslåede § 22 c, stk. 2,  

 nr. 3, udgår, og i stedet indsættes:
» 3 b)  den skattepligtige deltager med personlig arbejdsindsats i  

 selskabet i ikke uvæsentligt omfang og sammen med andre ansatte ejer  

 mindst 25 pct. af aktie- eller anpartskapitalen i selskabet eller råder  

 over mere end 50 pct. af stemmeværdien, jf. dog stk. 4. Det er en  

 betingelse, at ingen af de ansatte aktionærer eller anpartshavere  

 råder over mere end 50 pct. af stemmeværdien i selskabet.
Ved  

 afgørelsen af, om en aktionær eller anpartshaver er omfattet af  

 2. pkt., finder aktieavancebeskatningslovens § 11, stk. 3, tilsvarende  

 anvendelse.« [Arbejdskrav i selskabet og lempelse af minimumskravet til  

 ejerandel og bestemmende indflydelse i selskabet] 2) I det under nr. 1 foreslåede § 22 c, stk. 2,  

 nr. 4, indsættes efter 4. pkt.:
» [Justering af regler for, hvad der anses for passiv  

 pengeanbringelse] 3) I det under nr. 1 foreslåede § 22 c, stk. 2,  

 nr. 4, indsættes efter 6. pkt. som bliver 7. pkt.:
» [Justering af regler for, hvad der anses for passiv  

 pengeanbringelse] 4) I den under nr. 1 foreslåede § 22  

 c indsættes efter stk. 2 som nye stykker:
» Stk. 4. Ved opgørelsen af aktie- eller  

 anpartskapitalen efter stk. 2, nr. 3 b, bortses fra aktier eller anparter,  

 som ejes af ansatte aktionærer eller anpartshavere, der ejer mindst 25  

 pct. af aktie- eller anpartskapitalen i selskabet.
Ved afgørelsen  

 efter 1. pkt. finder aktieavancebeskatningslovens § 11, stk. 3, tilsvarende  

 anvendelse.« Stk. 3-5 bliver herefter stk. 5-7.
[Teknisk ændring og opgørelse af aktie- eller  

 anpartskapitalen] Bemærkninger Til nr. 1 Ændringsforslaget indeholder 2 ændringer.
Ad nr. 3 a Det foreslås, at betingelsen i stk. 2, nr. 3, der  

 med ændringsforslaget bliver nr. 3 a, om, at den skattepligtige skal  

 eje mindst 25 pct. af aktie- eller anpartskapitalen i selskabet eller  

 råde over mere end 50 pct. af stemmeværdien, suppleres med en  

 betingelse om, at den skattepligtige skal lægge en vis arbejdsindsats i  

 selskabet, for at ordningen kan anvendes.
Den foreslåede betingelse om en vis personlig  

 arbejdsindsats for at anvende ordningen skyldes det særlige  

 formål med ordningen.
Ordningen har til formål - på  

 nærmere fastsatte vilkår med hensyn til fradragsværdien af  

 renteudgifter - at sidestille en skattepligtig, der etablerer sin virksomhed  

 i selskabsform, med en skattepligtig, der etablerer sin virksomhed i  

 personligt regi, og som samtidig anvender virksomhedsordningen.
Når en  

 skattepligtig etablerer virksomhed i personligt regi, vil vedkommende typisk  

 lægge en væsentlig eller hele sin arbejdsindsats i virksomheden i  

 de første år efter etableringen.
Det samme er typisk også  

 tilfældet, når virksomheden etableres i selskabsform.
En aktionær eller anpartshaver, der opfylder  

 betingelserne for at anvende ordningen, kan også opnå fuldt  

 fradrag for renteudgifter på lån, der ikke er anvendt til  

 køb af aktier eller anparter, men i stedet eksempelvis er anvendt til  

 køb af private aktiver eller til andre formuedispositioner.
Da det  

 efter det fremsatte lovforslag ikke er et krav, at aktionæren m.v. har  

 nogen arbejdsmæssig tilknytning til det pågældende selskab,  

 opnår en passiv investor, der har en aktiepost på over 500.000  

 kr., og som samtidig er hovedaktionær eller har bestemmende indflydelse  

 i selskabet, imidlertid den gunstige skattemæssige fradragsværdi  

 af renteudgifter på lån, som er tiltænkt  

 iværksættere og selvstændige, der etablerer sig.  

 Skattepligtige, der optager lån for at indskyde egenkapital i et  

 selskab, men som i øvrigt ikke har denne arbejdsmæssige  

 tilknytning til virksomheden, kan således efter ændringsforslaget  

 ikke anvende ordningen.
 På denne baggrund foreslås det fastsat som en  

 betingelse for aktiekøbsordningen, at en aktionær eller  

 anpartshaver deltager med personlig arbejdsindsats i det selskab, hvori  

 vedkommende erhverver aktier eller anparter, i ikke uvæsentligt  

 omfang.
Kravet om, at den skattepligtige skal deltage med  

 personlig arbejdsindsats i selskabet i ikke uvæsentligt omfang, kendes  

 fra etableringskontoloven.
Efter denne lov kan skattepligtige, der har  

 lønindtægter, fradrage beløb på nærmere  

 vilkår i den skattepligtige indkomst, som indskydes på en  

 særlig konto i et pengeinstitut.
Ved senere etablering af  

 selvstændig erhvervsvirksomhed hæves de indskudte beløb.  

 De hævede beløb fragår som forlods afskrivning på de  

 anskaffede afskrivningsberettigede aktiver i virksomheden.
Det er en  

 betingelse for at anvende etableringskontomidlerne til forlods afskrivning,  

 at den skattepligtige deltager med personlig arbejdsindsats i ikke  

 uvæsentligt omfang.
Som vejledende norm lægges vægt  

 på, om arbejdsindsatsen udgør mindst 50 timer månedligt.
Afgørelsen af, om kravet i ændringsforslaget  

 om en personlig arbejdsindsats i ikke uvæsentligt omfang er opfyldt,  

 må bero på en konkret bedømmelse af samtlige  

 omstændigheder i det enkelte tilfælde.
Ved denne afgørelse  

 kan man, som det er tilfældet efter etableringskontoloven, som  

 vejledende norm lægge vægt på, om arbejdsindsatsen  

 udgør mindst 50 timer månedligt.
Ad nr. 3 b Det foreslås at udvide ordningen i lovforslaget,  

 således at en skattepligtig, der deltager med personlig arbejdsindsats  

 i selskabet i ikke uvæsentligt omfang, men som ikke ejer mindst 25 pct.  

 af aktie- eller anpartskapitalen i selskabet eller råder over mere end  

 50 pct. af stemmeværdien, kan anvende ordningen, hvis vedkommende  

 sammen med andre ansatte ejer mindst 25 pct. af aktie- eller anpartskapitalen  

 i selskabet eller råder over mere end 50 pct. af stemmeværdien.  

 Der er tale om et supplement til den foreslåede bestemmelse i stk. 2,  

 nr. 3 a.
Med ændringsforslaget sker der dermed en opblødning af  

 minimumskravet til ejerandel og bestemmende indflydelse i selskabet.
Udvidelsen af ordningen retter sig mod skattepligtige, der  

 går sammen med andre ansatte om at overtage selskabet, hvori de er  

 ansat.
Det er en betingelse, at en enkelt ansat aktionær eller  

 anpartshaver ikke råder over mere end 50 pct. af stemmeværdien i  

 selskabet, dvs. har bestemmende indflydelse i selskabet.
Ved afgørelsen af, om en enkelt ansat råder  

 over mere end 50 pct. af stemmeværdien i selskabet, foreslås det,  

 at principperne i aktieavancebeskatningslovens § 11, stk. 3, finder  

 tilsvarende anvendelse.
Efter aktieavancebeskatningslovens § 11, stk. 3, skal  

 der ved afgørelsen af, om den skattepligtige ejer mindst 25 pct. af  

 aktiekapitalen i et selskab eller råder over mere end 50 pct. af den  

 samlede stemmeværdi, bl.a. medregnes aktier, der samtidig  

 tilhører den skattepligtiges ægtefælle, forældre og  

 bedsteforældre samt børn og børnebørn og disses  

 ægtefæller.
Tilsvarende gælder aktier, som tilhører  

 selskaber, fonde m.v., som den nævnte personkreds har bestemmende  

 indflydelse over.
 Der skal således ved afgørelsen af, om en  

 enkelt ansat råder over mere end 50 pct. af stemmeværdien i  

 selskabet, medregnes den stemmeværdi i selskabet, som  

 nærtstående til den ansatte råder over.
 Bestemmelsen kan illustreres ved følgende eksempler:
Eksempel 1 50 ansatte går sammen om at overtage selskabet A  

 A/S, hvori de er ansat.
De køber hver 2 pct. af aktiekapitalen i  

 selskabet, dvs. i alt 100 pct.
Stemmeværdien i selskabet er lig  

 ejerandelen.
Samtlige ansatte arbejder mindst 50 timer om måneden i  

 selskabet, og ingen af de ansatte er i familie eller lignende med  

 hinanden.
De enkelte ansatte opfylder ikke kravet i stk. 2, nr. 3 a,  

 om mindst 25 pct. ejerskab eller rådighed over mere end 50 pct. af  

 stemmeværdien i selskabet.
I stedet er kravet i stk. 2, nr. 3 b, om, at  

 de ansatte enten tilsammen skal eje mindst 25 pct. af aktiekapitalen, jf.  

 nærmere under bemærkningerne til ændring nr. 4, eller  

 råde over mere end 50 pct. af stemmeværdien i selskabet,  

 opfyldt.
 Idet tilsvarende ingen enkeltaktionær råder  

 over mere end 50 pct. af stemmeværdien i selskabet, kan samtlige 50  

 ansatte anvende ordningen, under forudsætning af, at de øvrige  

 betingelser i stk. 2 er opfyldt.
Eksempel 2 Selskabet B A/S ejes af C, D, E og F A/S, der ejer  

 henholdsvis 60, 15, 15 og 10 pct. af aktiekapitalen i selskabet.  

 Stemmeværdien i selskabet er lig ejerandelen.
Aktionærerne C, D  

 og E arbejder alle mindst 50 timer om måneden i selskabet, og ingen af  

 de fire aktionærer er i familie eller lignende med hinanden.
 Aktionær C, som ejer 60 pct. af aktiekapitalen,  

 opfylder kravet i stk. 2, nr. 3 a, om mindst 25 pct. af aktiekapitalen i  

 selskabet eller rådighed over mere end 50 pct. af stemmeværdien.  

 Aktionærerne D og E derimod opfylder ikke kravet i stk. 2, nr. 3 a,  

 fordi de hver kun ejer  15 pct. af aktiekapitalen.
Efter stk. 2, nr. 3 b, skal den skattepligtige sammen med  

 andre ansatte eje mindst 25 pct. af aktiekapitalen i selskabet eller have  

 rådighed over mere end 50 pct. af stemmeværdien.
Dette er  

 opfyldt, jf. tillige den foreslåede ændring under nr. 4.  

 Aktionær C råder imidlertid alene over mere end 50 pct. af  

 stemmeværdien i selskabet, og aktionærerne D og E kan derfor ikke  

 anvende ordningen.
Såfremt aktionærerne indbyrdes aftaler, at  

 aktionær C ikke længere skal råde over 60 pct. af  

 stemmeværdien i selskabet, men i stedet kun over 30 pct., hvorefter  

 aktionær D og E hver råder over 30 pct. af stemmeværdien,  

 vil også aktionær C og D kunne anvende ordningen, hvis de  

 øvrige betingelser i stk. 2 er opfyldt.
Betingelsen om, at en enkelt  

 ansat ikke må råde over mere end 50 pct. af stemmeværdien i  

 selskabet, er opfyldt.
Aktionær C opfylder fortsat ejerkravsbetingelsen  

 i stk. 2, nr. 3 a.
Den skattepligtige skal ligesom aktionærer eller  

 anpartshavere, der omfattes af stk. 2, nr. 3 a, opfylde de øvrige  

 betingelser i stk. 2 for at kunne anvende ordningen.
F.eks. skal det  

 vederlag, som den skattepligtige har betalt for aktierne eller anparterne,  

 overstige 500.000 kr., og aktierne eller anparterne skal være ejet i  

 mindre end 11 år.
Alle betingelserne skal være opfyldt i den  

 periode, hvor ordningen ønskes anvendt af den skattepligtige.
Det er ligesom efter bestemmelsen i nr. 3 a et krav, at  

 den skattepligtige skal deltage med personlig arbejdsindsats i selskabet i  

 ikke uvæsentligt omfang.
Som vejledende norm anvendes en arbejdsindsats  

 på 50 timer månedligt.
Fratræder en skattepligtig, som hidtil har anvendt  

 ordningen, sin stilling i selskabet, vil den pågældende ikke  

 længere kunne anvende ordningen.
Tilsvarende gælder, hvis den  

 skattepligtige ikke længere opfylder arbejdskravet.
Når en skattepligtig fratræder sin stilling i  

 selskabet, kan det indebære, at de øvrige ansatte, som anvender  

 ordningen efter stk. 2, nr. 3 b, kommer under grænsen for  

 aktiebesiddelse eller bestemmende indflydelse.
Dette kan imidlertid  

 løses ved, at den fratrædende aktionær afhænder sin  

 aktiepost til de andre ansatte aktionærer i selskabet eller til en  

 udefrakommende, der ansættes i selskabet, således at de ansatte  

 for de efterfølgende år kan anvende ordningen.
Ved afgørelsen af, om en skattepligtig sammen med  

 andre ansatte ejer mindst 25 pct. af aktie- eller anpartskapitalen eller har  

 den bestemmende indflydelse i selskabet, skal aktie- eller anpartsbesiddelser  

 og stemmeværdi hos samtlige ansatte aktionærer medregnes.
Dette  

 gælder, uanset om de øvrige ansatte opfylder arbejdskravet.  

 Afgørende er kun, om den aktionær, der ønsker at anvende  

 ordningen, selv opfylder arbejdskravet.
Hvis de øvrige ansatte  

 også skal anvende ordningen, skal de hver især opfylde  

 arbejdskravet.
 Tilsvarende gælder aktier eller anparter, som ejes  

 af ansatte, der ikke opfylder betingelserne for at anvende ordningen, f.eks.  

 fordi den pågældende aktionær eller anpartshaver har ejet  

 aktierne eller anparterne i mere end 11 år eller vederlaget for  

 aktierne eller anparterne ikke udgør mindst 500.000 kr.
Efter lovforslagets § 3 træder loven i kraft den 1.  

 januar 2001 og har virkning for aktie- og  anpartserhvervelser, der finder  

 sted den 1. januar 2001 eller senere.
Ved afgørelsen af, om kravet til  

 de ansattes aktiebesiddelser eller stemmeværdi er opfyldt for aktie-  

 eller anpartserhvervelser efter dette tidspunkt, er det uden betydning, om de  

 andre ansatte har erhvervet deres aktier eller anparter før 1. januar  

 2001 og dermed ikke kan anvende ordningen på deres aktier eller  

 anparter.
Til nr. 2 Det foreslås, at besiddelse af andele omfattet af  

 aktieavancebeskatningslovens § 2 b ikke anses for at være et  

 værdipapir - værdipapirer medregnes til den passive  

 pengeanbringelse - ved væsentlighedsbedømmelsen, men i stedet  

 anses for at tilhøre den driftsrelaterede del af virksomheden.
Til nr. 3 Det foreslås, at der i stk. 2, nr. 4,  

 indsættes et nyt punktum, som omhandler fast ejendom, der enten ejes af  

 henholdsvis moder-/datterselskabet, hvor henholdsvis datter-/moderselskabet  

 er lejer, eller  ejes af ét datterselskab og lejes af et andet  

 datterselskab, og hvor den lejede ejendom anvendes helt eller delvis i lejers  

 drift.
Med ændringsforslaget bestemmes det, at en  

 lejeindtægt fra en sådan ejendom ikke skal medregnes ved  

 væsentlighedsbedømmelsen, hverken til den aktive eller til den  

 passive del af virksomheden.
Det bestemmes også, at den del af en fast  

 ejendom, der på denne måde ejes og lejes af moder- og  

 datterselskaber eller mellem to datterselskaber, ikke indgår som en  

 udlejningsejendom i væsentlighedsbedømmelsen.
Det betyder, at  

 værdien af den del af en sådan ejendom skal medregnes til den  

 aktive del af en virksomhed.
Kravet er, at ejendommen anvendes som  

 domicilejendom, til produktion eller lignende, hvorimod ejendomme, der  

 videreudlejes til tredjemand, ikke omfattes af disse undtagelser.
Anvendes  

 ejendommen delvis af lejer i driften, mens en del udlejes til tredjemand,  

 omfattes den del af ejendommen, som lejer anvender i driften, af  

 ændringsforslagets bestemmelser, mens den resterende del falder  

 udenfor.
Ændringerne er begrundet i, at det ikke skal  

 være afgørende for, hvorvidt det er muligt at anvende  

 aktiekøbeordningen, om den eller de ejendomme, hvorfra det  

 pågældende selskab driver erhvervsmæssig virksomhed, er  

 ejet af henholdsvis moder- eller datterselskabet. Ændringen er på  

 den måde i overensstemmelse med, at man ved  

 væsentlighedsbedømmelsen  ikke medregner datterselskabsaktier,  

 men i stedet medregner den forholdsmæssige del af datterselskabets  

 indkomst og formue.
Formålet hermed er at opnå en samlet  

 bedømmelse af aktiviteten i selskaberne set under et.
Til nr. 4 Ad stk. 3 Der er tale om en teknisk ændring, idet bestemmelsen  

 flyttes fra det foreslåede stk. 2, nr. 3, 2. pkt., til stk. 3. I  

 bestemmelsens 2. pkt. forstås der ved ansatte efter stk. 2, nr. 3 b,  

 dels den skattepligtige, som er fuldtidsansat i selskabet, og som  

 ønsker at anvende ordningen, dels andre ansatte aktionærer eller  

 anpartshavere.
Ad stk. 4 Det foreslås, at der ved afgørelsen af, om  

 den skattepligtige sammen med andre ansatte ejer mindst 25 pct. af aktie-  

 eller anpartskapitalen, ses bort fra aktier og anparter, som ejes af ansatte  

 aktionærer eller anpartshavere, der ejer mindst 25 pct. af aktie- eller  

 anpartskapitalen i selskabet.
Ved afgørelsen af, om en aktionær  

 eller anpartshaver ejer mindst 25 pct. af aktie- eller anpartskapitalen,  

 foreslås det, at aktieavancebeskatningslovens § 11, stk. 3, finder  

 tilsvarende anvendelse, jf. nærmere ovenfor under bemærkningerne  

 til ændringsforslag nr. 1.
 Bestemmelsen kan illustreres ved følgende eksempler:
Eksempel 1 En familie består af mand, hustru og to børn,  

 som hver ejer 10 pct. af aktiekapitalen i A A/S, dvs. 40 pct. tilsammen.
Alle  

 familiemedlemmer arbejder mindst 50 timer om måneden i selskabet.
Af de  

 resterende 60 pct. af aktiekapitalen ejes 40 pct. af fire aktionærer  

 med 10 pct. hver.
De er ikke  ansat i selskabet.
De sidste 20 pct. ejes af  

 fem ansatte med 4 pct. hver, som alle ligeledes arbejder mindst 50 timer om  

 måneden.
Det forudsættes, at stemmeværdien i selskabet er  

 lig ejerandelen.
De enkelte familiemedlemmer opfylder ikke kravet i stk. 2,  

 nr. 3 a, om mindst 25 pct. ejerskab eller rådighed over mere end 50  

 pct. af stemmerne.
Tilsvarende gælder de fem ansatte, som hver kun ejer  

 4 pct. af aktiekapitalen.
En skattepligtig skal for at kunne bruge ordningen i stk.  

 2, nr. 3 b, sammen med andre ansatte eje mindst 25 pct. af aktiekapitalen i  

 selskabet eller råde over mere end 50 pct. af stemmeværdien i  

 selskabet.
De fire familiemedlemmer og de fem andre ansatte ejer tilsammen 60  

 pct. af aktiekapitalen i selskabet.
Efter den foreslåede bestemmelse i stk. 4 skal der  

 ved afgørelsen af, om ansatte tilsammen ejer mindst 25 pct. af  

 aktiekapitalen i selskabet, ses bort fra aktier, som ejes af  

 enkeltaktionærer, der ejer mindst 25 pct. af aktiekapitalen i  

 selskabet.
Ved vurderingen af, om aktionæren ejer mindst 25 pct. af  

 aktiekapitalen i selskabet, finder aktieavancebeskatningslovens § 11, stk. 3,  

 tilsvarende anvendelse.
Efter denne bestemmelse vil de fire familiemedlemmer  

 blive set under ét.
De fire familiemedlemmer ejer tilsammen 40 pct. af  

 aktiekapitalen.
Fratrækkes denne kapital de ansattes samlede  

 aktiekapital, der er på 60 pct., vil de ansatte med aktier herefter  

 have 20 pct. af aktiekapitalen og dermed ikke mindst 25 pct. af  

 aktiekapitalen.
 Selv om de ansatte aktionærer ejer 60 pct. af  

 aktiekapitalen, kan ingen anvende ordningen, fordi ansatte aktionærer  

 med mindst 25 pct. af aktiekapitalen fragår, dvs. de regnes ikke med  

 ved opgørelsen af, om 25 pct.-ejerkravet er opfyldt.
Eksempel 2 En familie, som består af mand, hustru og  

 søn, ejer hver 15 pct. af aktiekapitalen i B A/S, dvs. 45 pct.  

 tilsammen.
Alle familiemedlemmer arbejder mindst 50 timer om måneden i  

 selskabet.
De resterende 55 pct. af aktiekapitalen ejes ligeligt af fem  

 ansatte, som alle ligeledes arbejder i ikke uvæsentligt omfang i  

 selskabet.
Det forudsættes, at stemmeværdien i selskabet er lig  

 ejerandelen.
De tre familiemedlemmer og de fem andre ansatte ejer tilsammen  

 100 pct. af aktiekapitalen i selskabet.
De tre familiemedlemmer ejer tilsammen 45 pct. af  

 aktiekapitalen.
Fratrækkes denne kapital de ansattes samlede  

 aktiekapital, dvs. 100 pct., vil de ansatte herefter have 55 pct. af  

 aktiekapitalen og dermed mindst 25 pct. af aktiekapitalen.
Da  

 familiemedlemmerne ikke under et råder over mere end 50 pct. af  

 stemmeværdien i selskabet, er betingelsen i stk. 2, nr. 3 b, om, at  

 ingen enkeltaktionær må råde over mere end 50 pct. af  

 stemmeværdien, opfyldt, jf. nærmere ovenfor under  

 bemærkningerne til ændringsforslag nr. 1. Samtlige ansatte kan  

 således anvende ordningen på deres aktier, under  

 forudsætning af, at de øvrige betingelser i stk. 2 er opfyldt.  

 Dette gælder også for familiemedlemmerne, uanset at der ved  

 vurderingen af, om de ansatte tilsammen ejer mindst 25 pct. af  

 aktiekapitalen, ses bort fra deres aktiebesiddelser i selskabet.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Henvendelse fra Advokatfirmaet Tommy V.
Christiansen, Åbyhøj 2 Henvendelse fra Mortensen & Beierholm, Statsautoriseret  

 Revisonsaktieselskab 3 Henvendelse fra Olesen, Jan Toft, advokat, Randers 4 Henvendelse fra Revisionsfirmaet Tage Kielsgaard Rasmussen 5 Kommentar fra skatteministeren til henvendelsen fra Advokatfirmaet Tommy  

 V.
Christiansen, Åbyhøj 6 Tilbagetaget 7 Henvendelse fra De danske Landboforeninger, Landbrugsraadet og Dansk  

 Familelandbrug 8 Meddelelse om tidspunkt for betænkningsafgivelse m.v.
9 Henvendelse fra Foreningen af Statsautoriserede Revisorer 10 Kommentar fra skatteministeren til henvendelsen fra Olesen, Jan Toft,  

 advokat, Randers 11 Kommentar fra skatteministeren til henvendelsen fra Revisionsfirmaet Tage  

 Kielsgaard Rasmussen 12 Kommentar fra skatteministeren til henvendelsen fra De danske  

 Landboforeninger, Landbrugsraadet og Dansk Familielandbrug 13 Kommentar fra skatteministeren til henvendelsen fra Foreningen af  

 Statsautoriserede Revisorer 14 Udkast til betænkning 15 Henvendelse fra Unimerco A/S.
16 Ændringsforslag til 2. behandling, fra skatteministeren 17 Kommentar fra skatteministeren til henvendelsen fra UNIMERCO AS 18 Kommentar fra skatteministeren til henvendelsen fra Mortensen &  

 Beierholm, Statsautoriseret Revisionsaktieselskab 19 2. udkast til betænkning 20 Henvendelse fra Unimerco A/S.
