Nr LSF 172 Forslag til Lov om ændring af lov om tilskud til produktudvikling af  

 jordbrugs-, skovbrugs- og fiskeriprodukter m.m. (Udskillelse af skov og  

 udvidelse med markedsføring) Fremsat af landbrugs- og fiskeriministeren (Henrik Dam Kristensen) den 17. januar 1996 Vedtaget ved tredjebehandling den 24. maj 1996 Lov nr. 480 af 12/06/1996 § 1 I lov om tilskud til produktudvikling af jordbrugs-, skovbrugs- og  

 fiskeriprodukter m.m., jf. lovbekendtgørelse nr. 617 af 18. juli 1995,  

 foretages følgende ændringer:
 1. Lovens titel affattes således:
 » Lov om tilskud til produktudvikling af jordbrugs- og  

 fiskeriprodukter m.m.«.
 2.  § 1 affattes således:
» § 1. Der kan inden for beløbsrammer fastsat på finansloven  

 efter ansøgning gives tilsagn om tilskud til at gennemføre projekter til  

 produktudvikling af jordbrugs- og fiskeriprodukter samt aktiviteter, som er  

 nødvendige forudsætninger for en erhvervsmæssig udnyttelse af resultaterne af  

 udviklingsarbejdet.« 3. I § 1 indsættes som stk. 2:
»Stk. 2. Ud over tilskud efter stk. 1 kan der ydes tilskud til  

 markedsføring af såvel eksisterende som nyudviklede jordbrugs- og  

 fiskeriprodukter.« 4. Overskriften til kapitel 2 affattes således:
 »Produktudvikling i det primære jordbrug«.
 5. § 2 affattes således:
» § 2. Der kan gives tilsagn om tilskud til at gennemføre  

 projekter i det primære jordbrug, hvis formål er 1) videreudvikling eller forbedring af eksisterende produkter og  

 produktionsprocesser i jordbruget, 2) udvikling af nye, herunder mere miljøvenlige eller mere økonomiske  

 produktionsmetoder for velkendte jordbrugsprodukter eller for alternative  

 jordbrugsprodukter, 3) udvikling af nye produkter, der naturligt kan indgå i den  

 jordbrugsmæssige udnyttelse af en jordbrugsbedrift, og 4) erhvervsmæssig udnyttelse af resultaterne af udviklingsarbejdet, jf.  

 nr. 1 og 2.« 6. I § 2 indsættes som stk. 2:
»Stk. 2. Landbrugs- og fiskeriministeren kan fastsætte regler om, at  

 der kan ydes tilskud til markedsføring af jordbrugsprodukter.
Tilskud til  

 markedsføring kan også omfatte eksisterende jordbrugsprodukter.« 7. I § 3, stk. 1, udgår »og skovbrugsejendomme«.
 8. § 4, stk. 1, nr. 3, affattes således:
»3) at projektet har en reel nyhedsværdi for jordbruget eller fremmer  

 markedsføringen af jordbrugsprodukter.« 9. I § 5, stk. 2, ændres »400.000 kr.« til:  

 »600.000 kr.« 10. § 6, stk. 1, affattes således:
»Til bistand ved behandling af tilskudsansøgninger til at gennemføre  

 projekter i jordbruget nedsættes et rådgivende udvalg.
Udvalget består af 7  

 medlemmer, der beskikkes af landbrugs- og fiskeriministeren. 2 medlemmer  

 beskikkes som repræsentanter for Landbrugs- og Fiskeriministeriet. 5  

 medlemmer beskikkes efter indhentet udtalelse fra henholdsvis De danske  

 Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening og Arbejderbevægelsens Erhvervsråd.
Landbrugs- og  

 Fiskeriministeren udpeger en af Landbrugs- og Fiskeriministeriets  

 repræsentanter som formand for udvalget.« 11. § 6 a ophæves.
 12. § 7 affattes således:
 » § 7. Landbrugs- og fiskeriministeren træffer afgørelse efter  

 dette kapitel.
 Stk. 2. Det rådgivende udvalg træffer dog afgørelse om tildeling  

 af tilskud til de i § 5, stk. 2, nævnte projekter i jordbruget, der  

 gennemføres i samarbejde mellem mindst 5 tilskudsberettigede, når tilskuddet  

 udgør mindst 600.000 kr.
Stk. 3. Landbrugs- og fiskeriministeren kan fastsætte regler om,  

 at det rådgivende udvalg i visse sager kan bemyndige formanden til at træffe  

 afgørelser efter stk. 2.« 13. Overskriften til kapitel 3 affattes således:
 »Produktudvikling i forarbejdning og forædling af jordbrugs- og  

 fiskeriprodukter«.
 14. § 8, stk. 2, ophæves.
 15. Efter § 8 indsættes:
» § 8 a.
Landbrugs- og fiskeriministeren kan fastsætte regler  

 om, at der kan ydes tilskud til markedsføring af forarbejdede jordbrugs- og  

 fiskeriprodukter.
Tilskud til markedsføring kan også omfatte markedsføring af  

 eksisterende forarbejdede produkter, der ikke er udviklet med tilskud i  

 henhold til denne lov.« 16. § 10 affattes således:
» § 10. Det er en betingelse for ydelse af tilskud, 1) at tilskuddet er af væsentlig betydning for projektets gennemførelse, 2) at projektet har en reel nyhedsværdi for jordbrugs- og fiskerisektoren  

 eller fremmer markedsføringen af produkter fra disse sektorer, og 3) at projektet betyder en forøgelse af ansøgers samlede udviklings- eller  

 markedsføringsaktivitet.« 17. § 13 a ophæves.
 18. I § 14 ophæves 2. pkt.
 19. § 15, stk. 2, 3. pkt., § 15, stk. 4, 2. pkt., og §  

 15, stk. 6, 2. pkt., ophæves.
 20. I § 16 ophæves stk. 2.
 21. § 16 a affattes således:
» § 16 a.
Hypotekbanken (Kongeriget Danmarks Hypotekbank og  

 Finansforvaltning) kan med tillæg af omkostninger inddrive tilskud efter  

 denne lov, som kræves tilbagebetalt efter § 16, ved indeholdelse i løn m.v.  

 hos den pågældende efter reglerne om inddrivelse af personlige skatter i  

 kildeskatteloven.
 Stk. 2. Landbrugs- og fiskeriministeren kan fastsætte nærmere  

 regler om fremgangsmåden i forbindelse med lønindeholdelsen, herunder om  

 straf af bøde for overtrædelse af bestemmelserne i reglerne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Stk. 5. Hypotekbankens afgørelser efter stk. 1-4 kan indbringes  

 for finansministeren.
Landbrugs- og fiskeriministeren kan fastsætte nærmere  

 regler om klageadgangen, herunder regler om klagefrist.« 22. § 17 affattes således:
» § 17. Afgørelser truffet af Bevillingsnævnet for Jordbrugs-  

 og Fiskeriprodukter i henhold til kapitel 3 samt afgørelser truffet af det  

 rådgivende udvalg i henhold til § 7, stk. 2, kan ikke indbringes for anden  

 administrativ myndighed.« 23. I § 18 ophæves 2. pkt.
 24. I § 19 ophæves 3. pkt.
 25. I § 20 ophæves stk. 1, 2. pkt.
 26. I § 20 indsættes efter stk. 2 som stk. 3 og  

4:
 »Stk. 3. Landbrugs- og fiskeriministeren kan fastsætte regler om, at  

 kravet om tilbagebetaling bortfalder for tilskud ydet til  

 branchesammenslutninger vedrørende rammeskabende aktiviteter, hvor  

 resultaterne kommercialiseres af en bredere kreds, såfremt de rammeskabende  

 aktiviteter ikke direkte medfører en målbar omsætningseffekt hos  

 branchesammenslutningen.
Stk. 4. Landbrugs- og fiskeriministeren kan fastsætte regler om,  

 at kravet om tilbagebetaling bortfalder for tilskud til markedsføring af  

 jordbrugsprodukter.« 27. I § 22 ophæves 2. pkt.
 28. I § 24 ophæves 2. pkt.
 29. § 25 affattes således:
» § 25. Landbrugs- og fiskeriministeren fremsætter forslag til  

 revision af loven i folketingsåret 1998-99.« § 2 Tidspunktet for lovens eller dele af lovens ikrafttræden fastsættes af  

 landbrugs- og fiskeriministeren efter aftale med miljø- og energiministeren.
Oprindeligt fremsat forslag § 1 I lov om tilskud til produktudvikling af jordbrugs-, skovbrugs- og  

 fiskeriprodukter, jf. lovbekendtgørelse nr. 617 af 18. juli 1995, foretages  

 følgende ændringer:
 1. Lovens titel affattes således:
 » Lov om tilskud til produktudvikling af jordbrugs- og  

 fiskeriprodukter m.m.«.
 2.  §1 affattes således:
 » § 1. Der kan inden for beløbsrammer fastsat på finansloven  

 efter ansøgning gives tilsagn om tilskud til at gennemføre projekter til  

 produktudvikling af jordbrugs- og fiskeriprodukter samt aktiviteter, som er  

 nødvendige forudsætninger for en erhvervsmæssig udnyttelse af resultaterne af  

 udviklingsarbejdet.«.
 1. I § 1 indsættes som stykke 2:
 »Stk. 2. Ud over tilskud efter stk. 1, kan der ydes tilskud til  

 markedsføring af såvel eksisterende som nyudviklede jordbrugs- og  

 fiskeriprodukter.«.
 4. Overskriften til kapitel 2 affattes således:
 »Produktudvikling i det primære jordbrug«.
 5. § 2 affattes således:
» § 2. Der kan gives tilsagn om tilskud til at gennemføre  

 projekter i det primære jordbrug, hvis formål er 1) videreudvikling eller forbedring af eksisterende produkter og  

 produktionsprocesser i jordbruget, 2) udvikling af nye, herunder mere miljøvenlige eller mere økonomiske  

 produktionsmetoder for velkendte jordbrugsprodukter eller for alternative  

 jordbrugsprodukter, 3) udvikling af nye produkter, der naturligt kan indgå i den  

 jordbrugsmæssige udnyttelse af en jordbrugsbedrift, og 4) erhvervsmæssig udnyttelse af resultaterne af udviklingsarbejdet, jf.  

 nr. 1-2.«.
 6. I § 2 indsættes som stykke 2:
»Stk. 2. Landbrugs- og fiskeriministeren kan fastsætte regler om, at  

 der kan ydes tilskud til markedsføring af jordbrugsprodukter.
Tilskud til  

 markedføring kan også omfatte eksisterende jordbrugsprodukter.«.
 7. I § 3, stk. 1, udgår »og skovbrugsejendomme«.
 8. § 4, stk. 1, nr. 3, affattes således:
 »3) at projektet har en reel nyhedsværdi for jordbruget eller fremmer  

 markedsføringen af jordbrugsprodukter.«.
 9. I § 5, stk. 2, ændres »400.000 kr.« til:  

 »600.000 kr.«.
 10. § 6, stk. 1, affattes således:
» § 6. Til bistand ved behandling af tilskudsansøgninger til  

 at gennemføre projekter i jordbruget nedsættes et rådgivende udvalg.
Udvalget  

 består af 7 medlemmer, der beskikkes af landbrugs- og fiskeriministeren. 2  

 medlemmer beskikkes som repræsentanter for Landbrugs- og Fiskeriministeriet.  

 5 medlemmer beskikkes efter indhentet udtalelse fra henholdsvis De danske  

 Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening og Arbejderbevægelsens Erhvervsråd.
Landbrugs- og  

 Fiskeriministeren udpeger en af Landbrugs- og Fiskeriministeriets  

 repræsentanter som formand for udvalget.«.
 11. § 6 a ophæves.
 12. § 7 affattes således:
 » § 7. Landbrugs- og fiskeriministeren træffer afgørelse efter  

 dette kapitel.
 Stk. 2. Det rådgivende udvalg træffer dog afgørelse om tildeling  

 af tilskud til de i § 5, stk. 2, nævnte projekter i jordbruget, der  

 gennemføres i samarbejde mellem mindst 5 tilskudsberettigede, når tilskuddet  

 udgør mindst 600.000 kr.
 Stk. 3. Landbrugs- og fiskeriministeren kan fastsætte regler om,  

 at det rådgivende udvalg i visse sager kan bemyndige formanden til at træffe  

 afgørelser efter stk. 2.«.
 13. Overskriften til kapitel 3 affattes således:
 »Produktudvikling i forarbejdning og forædling af jordbrugs- og  

 fiskeriprodukter«.
 14. § 8, stk. 2, ophæves.
 15. Efter § 8 indsættes:
» § 8 a.
Landbrugs- og fiskeriministeren kan fastsætte regler  

 om, at der kan ydes tilskud til markedsføring af forarbejdede jordbrugs- og  

 fiskeriprodukter.
Tilskud til markedsføring kan også omfatte markedsføring af  

 eksisterende forarbejdede produkter, der ikke er udviklet med tilskud i  

 henhold til denne lov.«.
 16. § 10 affattes således:
» § 10. Det er en betingelse for ydelse af tilskud, 1) at tilskuddet er af væsentlig betydning for projektets gennemførelse, 2) at projektet har en reel nyhedsværdi for jordbrugs- og fiskerisektoren  

 eller fremmer markedsføringen af produkter fra disse sektorer, og 3) at projektet betyder en forøgelse af ansøgers samlede udviklings- eller  

 markedsføringsaktivitet.«.
 17. § 13 a ophæves.
 18. I § 14 ophæves andet punktum.
 19. I I § 15, stk. 2, ophæves 3. punktum.
 I § 15, stk. 4, ophæves 2. punktum.
 I § 15, stk. 6, ophæves 2. punktum.
 20. I § 16 ophæves stk. 2.
 21. § 16 a affattes således:
» § 16 a.
Hypotekbanken (Kongeriget Danmarks Hypotekbank og  

 Finansforvaltning) kan med tillæg af omkostninger inddrive tilskud efter  

 denne lov, som kræves tilbagebetalt efter § 16, ved indeholdelse i løn m.v.  

 hos den pågældende efter reglerne om inddrivelse af personlige skatter i  

 kildeskatteloven.
 Stk. 2. Landbrugs- og fiskeriministeren kan fastsætte nærmere  

 regler om fremgangsmåden i forbindelse med lønindeholdelsen, herunder om  

 straf af bøde for overtrædelse af bestemmelserne i reglerne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Stk. 5. Hypotekbankens afgørelser efter stk. 1-4, kan indbringes  

 for finansministeren.
Landbrugs- og fiskeriministeren kan fastsætte nærmere  

 regler om klageadgangen, herunder regler om klagefrist.«.
 22. § 17 afffattes således:
 » § 17. Afgørelser truffet af Bevillingsnævnet for Jordbrugs-  

 og Fiskeriprodukter i henhold til kapitel 3 samt afgørelser truffet af det  

 rådgivende udvalg i henhold til § 7, stk. 2, kan ikke indbringes for anden  

 administrativ myndighed.«.
 23. I § 18 ophæves 2. punktum.
 24. I § 19 ophæves 3. punktum.
 25. I § 20 ophæves stk. 1, 2. punktum.
 26. I § 20 indsættes efter stk. 2 som stykke  

 3 og stykke 4:
 »Stk. 3. Landbrugs- og fiskeriministeren kan fastsætte regler om, at  

 kravet om tilbagebetaling bortfalder for tilskud ydet til  

 branchesammenslutninger vedrørende rammeskabende aktiviteter, hvor  

 resultaterne kommercialiseres af en bredere kreds, såfremt de rammeskabende  

 aktiviteter ikke direkte medfører en målbar omsætningseffekt hos  

 branchesammenslutningen.
Stk. 4. Landbrugs- og fiskeriministeren kan fastsætte regler om,  

 at kravet om tilbagebetaling bortfalder for tilskud til markedsføring af  

 jordbrugsprodukter.« 27. I § 22 ophæves 2. punktum.
 28. I § 24 ophæves 2. punktum.
 29. § 25 affattes således:
 » § 25. Landbrugs- og fiskeriministeren fremsætter forslag til  

 revision af loven i folketingsåret 1998-1999.«.
§ 2 Tidspunktet for lovens eller dele af lovens ikrafttræden fastsættes af  

 landbrugs- og fiskeriministeren efter aftale med miljø- og energiministeren.
Bemærkninger til lovforslaget Almindelige bemærkninger 1. Baggrund Den gældende lov udgør grundlaget for både produktudviklingsordningen for  

 jordbrugs- og fiskeriprodukter og for produktudviklingsordningen for  

 skovbruget og træindustrien.
 I medfør af gældende lov om produktudvikling af jordbrugs-, skovbrugs- og  

 fiskeriprodukter m.m. (jf. lovbekendtgørelse nr. 617 af 18. juli 1995) kan  

 der ydes tilskud til aktiviteter, som er nødvendige forudsætninger for en  

 erhvervsmæssig udnyttelse af resultaterne af udviklingsarbejdet.
 Der vil herunder kunne gives tilskud til den enkelte virksomheds  

 aktiviteter i form af undersøgelser af markedsbehov og afsætningsmuligheder  

 samt udvikling af markedsføringsstrategier, planlægning af markedsføring,  

 testmarkedsføring og lancering.
2. Lovforslaget Med lovforslaget tilsigtes at udskille den del af loven, der vedrører  

 skovbruget og træindustrien, jf. nedenfor.
Endvidere ønskes der åbnet  

 mulighed for, at der i det primære jordbrug kan ydes tilskud på op til  

 600.000 kr. til enkeltpersoners projekter.
Endelig tilsigtes det at udvide  

 den gældende produktudviklingslov for jordbrugs- og fiskeriprodukter således,  

 at muligheden for at yde tilskud til markedsføring af jordbrugs- og  

 fiskeriprodukter udvides.
Det foreslås i den forbindelse, at der kan ydes  

 tilskud til såvel testmarkedsføring, deltagelse i messer o.l. som egentlige  

 markedsføringskampagner for produkter til hvilke, der ikke har været ydet  

 udviklingstilskud i medfør af produktudviklingsloven.
Det foreslås endvidere,  

 at der kan ydes tilskud til egentlige markedsføringskampagner, der skal  

 fremme markedsføringen af de med produktudviklingstilskud udviklede  

 produkter.
Disse produkter kan allerede med hjemmel i den gældende lov  

 modtage tilskud til testmarkedsføring, deltagelse i messer o.l.
Landbrugs- og fiskeriministeren har udarbejdet en rapport om opfølgning af  

 GATT-aftalen.
Det er i rapporten foreslået, at der med henblik på at styrke  

 fødevaresektorens internationale konkurrenceevne inden for rammerne af  

 produktudviklingsordningen etableres en markedsudviklingsordning for  

 fødevaresektoren.
Fødevaresektoren er et af de områder, hvor vækstmulighederne for danske  

 virksomheder anses for gode.
Generelt vil konkurrencesituationen blive  

 yderligere skærpet i de kommende år.
For at bevare og udbygge den nuværende  

 position må fødevaresektoren derfor koncentrere sig om de områder, hvor  

 Danmark har særlige fordele at bygge på.
Det vil sige de kvalitetsbetonede  

 fødevarer.
På denne baggrund foreslås, at regeringens kvalitetsstrategi suppleres med  

 ovennævnte markedsudviklingsordning for fødevaresektoren.
Der vil inden for  

 rammerne af ordningen kunne ydes tilskud til markedsføring af nye som  

 eksisterende jordbrugs- og fiskeriprodukter af høj kvalitet, herunder  

 økologiske jordbrugsprodukter.
Med henblik på at kunne fremme markedsføringen  

 af jordbrugs- og fiskeriprodukter, vil der blive søgt mulighed for, at  

 tilskud til markedsføring ydes med op til 50% af omkostningerne.
 Landbrugs- og fiskeriministeriet vil fastlægge retningslinjer for  

 forholdet til de øvrige erhvervsfremmeordninger.
Ved afgrænsning af hvilke produkter, der kan opnå tilskud, vil der ud over  

 kvalitetsaspektet kunne lægges vægt på markedsføring af jordbrugs- og  

 fiskeriprodukter fra små og mellemstore virksomheder.
Markedsføring af  

 jordbrugs- og fiskeriprodukter omfatter såvel basisprodukter som forarbejdede  

 produkter.
 Regler fastsat i medfør af lovforslaget forudsættes endvidere udformet  

 under hensyntagen til Europa-Kommissionens rammebestemmelser for statsstøtte  

 til reklame for landbrugsprodukter (87/C 302/06) og Europa-Kommissionens  

 meddelelse vedrørende statslig medvirken til salgsfremmende foranstaltninger  

 for landbrugsprodukter og fiskerivarer (86/C 272/03).
 Lovforslaget er udformet med henblik på i særlig grad at følge op på de  

 muligheder, der inden for den fælles landbrugspolitik er til stede med  

 henblik på at understøtte danske fødevarevirksomheders markedsføring, jf.  

 landbrugsafsnittet i GATT-aftalen.
 Den foreslåede markedsføringsordning vil dog kunne finde anvendelse såvel  

 inden som uden for EU.
 For så vidt angår fiskeriprodukter, forudsættes regler fastsat i medfør af  

 lovforslaget udformet under hensyntagen til Kommissionens retningslinjer for  

 gennemgangen af national støtte til fiskerisektoren (88/C 313/09).
 Ved kongelig resolution af 13. oktober 1994 blev sager vedrørende  

 produktudvikling i det primære skovbrug og i forarbejdning og forædling af  

 træ- og træbaserede produkter overført til Miljø- og Energiministeriet fra  

 Landbrugs- og Fiskeriministeriet.
 Den ændrede ressortfordeling blev indarbejdet i den seneste ændring af  

 produktudviklingsordningen, jf. lov nr. 210 af 29. marts 1995.
I forslag til ændring af skovloven foreslås produktudviklingsordningen for  

 skovbruget og træindustrien indarbejdet.
Som en konsekvens heraf indeholder  

 nærværende forslag bestemmelser, som ophæver muligheden for at yde tilskud  

 til produktudvikling i skovbruget og i træindustrien.
Tilskud til disse  

 aktiviteter vil herefter være hjemlet i skovloven.
Lovforslaget er en del af den danske gennemførelse af Rådets Forordning  

 nr. 1527/95 om udligning som følge af fald i omregningskurserne for bestemte  

 valutaer.
Tilskud vil herunder kunne ydes til foranstaltninger, som  

 EU-bestemmelserne giver medlemstaterne mulighed for at yde statsstøtte til,  

 såfremt de i statsstøttepolitikken fastsatte grænser overholdes.
Endvidere  

 kan tilskud kun ydes til foranstaltninger, som supplerer de foranstaltninger,  

 medlemstaten ellers ville have anvendt.
Ordningen med tilskud til markedsføring af jordbrugs- og fiskerprodukter  

 som beskrevet i nærværende forslag indføres under forudsætning af, at  

 Europa-Kommissionen godkender ordningen som værende i overensstemmelse med  

 ovennævnte forordning 1527/95 og i overensstemmelse med statsstøttereglerne i  

 Traktaten om Den Europæiske Union.
Der henvises i øvrigt til det anførte  

 under pkt. 3.
 Endvidere foreslås det, at der som konsekvens af lovændringen sker en  

 udskydelse af den generelle lovrevision til folketingsåret 1998-1999.  

 Baggrunden herfor er, at produktudviklingsloven løbende er blevet revideret  

 siden 1992. Der er således behov for en samlet evaluering, hvor det er muligt  

 at lade samtlige lovændringer siden 1992 indgå.
3. Lovforslagets økonomiske virkninger Lovforsalget medfører følgende merudgifter og refusionsbetalinger fra EU,  

 for så vidt angår jordbrugsprodukter:
 De anførte merudgifter vil eventuelt kunne ændres inden for det samlede  

 udgiftsskøn.
 Ovennævnte merudgifter svarer til en del af den støtte, der af EU i medfør  

 af Rådets forordning 1527/95 af 29. juni 1995, kan ydes i Danmark til  

 landbrugets indkomsttab i forbindelse med de valutabevægelser, der har fundet  

 sted i andre medlemsstater i perioden fra begyndelsen af produktionsåret  

 1994-1995 frem til den 31. december 1995.
 Den øvrige anvendelse af de midler, der stilles til rådighed for Danmark i  

 medfør af forordning 1527/92, vil blive forelagt bevillingsmyndighederne.
 Hvorvidt dele af de pågældende midler vil kunne anvendes til markedsføring  

 vil først kunne afklares, når Europa-Kommissionens godkendelse foreligger.  

 For så vidt angår fiskeriprodukter, afholdes udgifterne inden for de gældende  

 bevillinger.
 Lovforslaget har ingen økonomiske eller administrative konsekvenser for  

 amter eller kommuner.
4. Lovforslagets administrative konsekvenser Lovforslaget medfører ingen administrative konsekvenser.
5. Lovforslagets beskæftigelsesmæssige virkninger Det er forbundet med betydelig usikkerhed at foretage en opgørelse af  

 lovforslagets beskæftigelsesmæssige virkninger, da disse vil bero på hvilke  

 projekter, der opnår tilskud.
På baggrund af erfaringer med den gældende produktudviklingsordning kan  

 der ventes en vis beskæftigelsesvirkning af lovforslaget.
Hertil kommer de  

 afledte virkninger i følgeindustrien og servicesektoren.
Det er dog  

 vanskeligt at give et skøn over antallet af nye arbejdspladser.
6. Erhvervsøkonomiske konsekvenser Den økonomiske effekt kan med udgangspunkt i GATT-2-rapporten blive  

 betydelig, da der forventes at komme en gennemslagseffekt på markeder i  

 tredjelande.
7. Miljømæssige konsekvenser På baggrund af karakteren af de projekter, der vil kunne modtage tilskud  

 efter lovforslaget, vil der næppe være målbare miljømæssige konsekvenser.
8. Forhold til EU-retten Som det fremgår, vil Landbrugs- og Fiskeriministeriet i sin administration  

 af den foreslåede markedsføringsordning holde sig inden for de  

 retningslinier, Europa-Kommissionen har afstukket.
 Forslaget skal notificeres for EU-Kommissionen i medfør af EF-traktatens  

 art. 93, stk. 3, og vil ikke blive sat i kraft, før godkendelse foreligger.
4. Høring Lovforslaget har været fremsendt til følgende organisationer med anmodning  

 om en udtalelse: De danske Landboforeninger, Dansk Familielandbrug, Dansk  

 Erhvervsjordbrug, Landbrugsraadet, Dansk Erhvervsgartnerforening, Danske  

 Mejeriers Fællesorganisation, Danske Slagterier, Dansk Industri, Dansk  

 Skovforening, Arbejderbevægelsens Erhvervsråd, Danmarks Fiskeindustri- og  

 Eksportforening, Det Økologiske Jordbrugsråd, Kommunernes Landsforening og  

 Amtsrådsforeningen.
Bemærkninger til lovforslagets enkelte bestemelser Til § 1 Til nr. 1-2, 4-5, 7, 11-14, 17-25 og 27-28 Disse ændringer er nødvendiggjort af ændret ressortfordeling mellem  

 Landbrugs- og Fiskeriministeriet og Miljø- og Energiministeriet samt  

 indarbejdelse af produktudviklingsordningen for skovbruget og træindustrien i  

 skovloven.
Til nr. 9 Ændringen skyldes, at projekter til udvikling af produkter og  

 produktionsprodukter i den seneste tid har ændret karakter i retning af, at  

 der stilles større krav til kapital.
Der drejes sig for eksempel om projekter  

 vedr. staldindretning o.l.
I den anledning foreslås det, at maksimumsgrænsen  

 for tilskud til enkeltvirksomheder hæves fra 400.000 kr. til 600.000 kr.
Der  

 vil fortsat ikke være nogen øvre grænse for tilskud til projekter, der  

 udføres i samarbejde mellem mindst 5 tilskudsberettigede.
 Tilskud forventes kun at blive ydet til jordbrugssektoren.
Til nr. 10 Ændringen er nødvendiggjort af ressortændringer i Landbrugs- og  

 Fiskeriministeriet.
Landbrugs- og Fiskeriministeriets forskningssekretariats  

 opgaver er overført til Strukturdirektoratet for Landbrug og Fiskeri.
Til nr. 3, 6, 8, 15 og 16 Det foreslås, at der skabes mulighed for at yde tilskud til markedsføring  

 af såvel eksisterende som nye jordbrugs- og fiskeriprodukter.
Der vil kunne ydes tilskud til aktiviteter udført af  

 branchesammenslutninger, der er omfattet af EU's rammeordning for statsstøtte  

 til reklame for landbrugsprodukter (87/C 302/6) og Kommissionens  

 retningslinier for gennemgang af national støtte til fiskerisektoren (88/C  

 313/09). Det vil sige egentlige reklamefremstød og kampagner med brug af  

 massemedier.
Dette tilskud vil kunne ydes til markedsføring af jordbrugs- og  

 fiskeriprodukter, der har modtaget udviklingstilskud efter  

 produktudviklingsloven såvel som produkter, der ikke har modtaget sådant  

 tilskud.
Der vil desuden kunne ydes tilskud til såvel branchesammenslutninger som  

 enkeltvirksomheder til aktiviteter til fremme af den pågældende sektors  

 markedsføring og eksportinteresser ved fremstød såvel i EU-lande som i  

 tredjelande.
Det kan vedrøre oplysning om videnskabelig viden, undersøgelse  

 af markedsbehov og afsætningsmuligheder, udvikling af  

 markedsføringsstrategier, planlægning af markedsføring, testmarkedsføring og  

 lancering samt deltagelse i messer o.l. inden for rammerne af Kommissionens  

 meddelelse vedrørende statslig medvirken ved salgsfremmende foranstaltninger  

 for landbrugsprodukter og fiskerivarer (86/C 272/03) samt ovennævnte  

 rammeordning.
Dette tilskud kan som hidtil ydes til produkter, der har  

 modtaget udviklingstilskud efter produktudviklingsloven.
Det foreslås i  

 nærværende lovforslag, at tilskuddet nu også kan ydes til produkter, der ikke  

 har modtaget sådant tilskud.
Til nr. 26 Der foreslås, at landbrugs- og fiskeriministeren kan fastsætte regler om,  

 at krav om tilbagebetaling bortfalder, hvor markedsføringsinitiativer  

 gennemføres af en branchesammenslutning, og der ikke skabes målbar  

 omsætningseffekt.
Tilskud til markedsføring af jordbrugsprodukter, hvor  

 midlerne er tilvejebragt som led i den danske gennemførelse af Rådets  

 Forordning 1527/92, vil ikke blive krævet tilbagebetalt.
Til nr. 29 Det foreslås, at tidspunktet for den generelle lovrevision udskydes til  

 folketingsåret 1998-1999 som følge af, at loven løbende er blevet revideret  

 siden 1992. Det vil herefter være muligt at foretage en samlet evaluering af  

 samtlige lovændringer.
Til § 2 Da lovforslaget skal notificeres for Europa-Kommissionen, foreslås det, at  

 landbrugs- og fiskeriministeren efter aftale med miljø- og energiministeren  

 fastsætter tidspunktet for lovens ikrafttræden.
De dele af forslaget, der vedrører produktudvikling af skovbruget og  

 træindustrien, planlægges overført til skovloven.
Denne lov forventes  

 foreslået revideret i indeværende folketingssamling.
Det foreslås derfor, at  

 dele af nærværende lov kan sættes i kraft på forskellige tidspunkter.
