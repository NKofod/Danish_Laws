Betænkning afgivet af Erhvervsudvalget den 31. maj 2005 Betænkning over Forslag  

 til folketingsbeslutning om, at Nationalbanken står for dankortet [af Frank Aaen (EL) m.fl.] 1. Udvalgsarbejdet Beslutningsforslaget blev fremsat den 15. marts 2005 og var til  

 1. behandling den 26. april 2005. Beslutningsforslaget blev efter 1.  

 behandling  

 henvist til behandling i Erhvervsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 1 spørgsmål til økonomi- og erhvervsministeren  

 til skriftlig besvarelse, som denne har besvaret.
Udvalgets spørgsmål og  

 økonomi- og erhvervsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 vedtagelse uændret.
Det er Enhedslistens  

 opfattelse, at der med dette beslutningsforslag er mulighed for at  

 fremtidssikre  

 dankortet som en billig og effektiv betalingsformidling, som ingen skal kunne  

 tjene på.
Desværre vedtager et flertal i Folketinget, at dankortet skal være  

 en  

 gebyrmaskine for pengeinstitutterne, der i forvejen har enorme overskud, jf.  

 L  

 154, forslag til lov om ændring af lov om visse betalingsmidler.
 Tjóðveldisflokkurin, Inuit Ataqatigiit, Siumut og  

 Fólkaflokkurin var på tidspunktet for betænkningens afgivelse ikke  

 repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Jens Christian Lund (S)   

 Jan Trøjborg (S)   

 Jens Peter Vernersen (S)   

 Niels Sindal (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 21 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 1. udkast til betænkning Oversigt over spørgsmål og svar vedrørende B 21 Spm.nr.
Titel 1 Spm. om dankortbetalingsstrømmene, til økonomi- og  

 erhvervsministeren, og ministerens svar herpå Bilag 2 Udvalgets spørgsmål til økonomi- og  

 erhvervsministeren og dennes svar herpå Spørgsmålet og økonomi- og erhvervsministerens svar herpå  

 er optrykt efter ønske fra udvalget.
 Spørgsmål 1:
Der var under en debat i folketingssalen om dankort en vis  

 uklarhed om forløbet af dankort-betalingsstrømmene, som udgår fra  

 dankortterminalerne  

 i butikker og virksomheder m.v. samt fra hæveterminalerne i banker, posthuse  

 m.v., hvorfor det var ønskeligt, om ministeren kunne give en oversigt, der er  

 suppleret med en skematisk fremstilling, over, hvordan betalingerne forløber  

 fra de to hovedterminalformer, samt herunder præcisere, hvor stor en del af  

 de  

 enkelte købsbetalinger og hævninger, der passerer henholdsvis Danmarks  

 Nationalbank, PBS og forretningsbankerne.
Det var ønskeligt herunder at få  

 klargjort hvor og i hvilket omfang, der sker clearing af beløb.
 Svar:
 Jeg har bedt Konkurrencestyrelsen om en oversigt over, hvordan  

 betalingerne forløber i forbindelse med Dankorttransaktioner.  

 Konkurrencestyrelsen  

 har oplyst følgende:
Transaktioner i hæveautomater For dankort-transaktioner gennemført i kontanthæveautomater  

 tilhørende kundens  

  

 eget  

  

 pengeinstitut  

 sker der ingen clearing.
I 2004 blev der gennemført ca. 36,8 mio.  

 kontanthævninger i pengeinstitutternes egne kontanthæveautomater.
Dankort-transaktioner gennemført i kontanthæveautomater  

 tilhørende  

  

 andre  

  

 pengeinstitutter cleares  

 ved såkaldt dokumentløs clearing.
I 2004 blev der gennemført ca. 14,4 mio.  

 kontanthævninger i andre pengeinstitutters kontanthæveautomater, som blev  

 clearet via den dokumentløse clearing.
 Den dokumentløse clearing fremstilles skematisk i  

  

 bilag 1.  

 Når en kunde hæver penge i et fremmed pengeinstituts kontanthæveautomat (PI  

 1)  

 sender PI 1´s edb-central besked til kundens eget pengeinstituts (PI 2)  

 edb-central om hævningen og herunder om det tilgodehavende, som PI 1 derved  

 har  

 fået på PI 2.
En gang i døgnet opgør pengeinstitutternes edb-centraler de  

 enkelte pengeinstitutters netto tilgodehavender og gæld til de øvrige  

 pengeinstitutter.
Disse opgørelser indberettes til PBS, der foretager den  

 samlede sumclearing (nettoclearing) af alle pengeinstitutternes netto  

 tilgodehavender og gæld, hvori indgår transaktioner såvel fra den  

 dokumentløse  

 clearing som fra dankort-terminaler, jf. nedenfor.
Resultatet af  

 sumclearingen  

 indberettes til Nationalbanken, hvor posteringer bogføres på  

 pengeinstitutternes konti i Nationalbanken.
Transaktioner i dankort-terminaler Dankort-transaktioner gennemført i terminaler i forretninger  

 m.v. (fleks-, pin- og teleterminaler) cleares centralt via PBS.
I 2004 blev  

 der  

 gennemført ca. 587 mio. dankort-transaktioner (købstransaktioner) hos  

 forretningerne,  

 som blev clearet via PBS.
I  

  

 bilag 2  

 fremstilles PBS-clearingen skematisk.
Når en  

 kunde betaler med et betalingskort i en forretning modtager PBS automatisk  

 besked fra forretningens terminal.
PBS sender underretning til kundens  

 pengeinstituts edb-central og til forretningens pengeinstituts edb-central om  

 den gennemførte transaktion.
En gang i døgnet opgør PBS de enkelte pengeinstitutters netto  

 tilgodehavender og gæld til de øvrige pengeinstitutter og på baggrund af  

 disse  

 nettoopgørelser foretager PBS den samlede sumclearing for alle  

 pengeinstitutterne.
Heri indgår som anført transaktioner såvel fra den  

 dokumentløse clearing som fra dankort-terminaler.
Resultatet af sumclearingen  

 indberettes til Nationalbanken, hvor posteringer bogføres på  

 pengeinstitutternes konti i Nationalbanken.
