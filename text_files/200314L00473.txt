Betænkning afgivet af Socialudvalget den 26. februar 2004 Betænkning over Forslag til lov om  

 ændring af lov om social service og ligningsloven (Forbedringer af ledsageordningen, præcisering af  

 kvindekrisecentrenes virksomhed, indførelse af hjemmel til at drive døgnhuse  

 m.v.) [af socialministeren (Henriette Kjær)] 1. Ændringsforslag Der er stillet 3 ændringsforslag til lovforslaget.  

 Socialministeren har stillet ændringsforslag nr. 3.  

    

  

 Enhedslistens medlem af udvalget har stillet  

 ændringsforslag nr. 1 om deling af lovforslaget samt ændringsforslag nr. 2.
2. Udvalgsarbejdet Lovforslaget blev fremsat den 10. december 2003 og var til 1.  

 behandling den 14. januar 2004. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 13. november 2003 dette udkast til  

 udvalget, jf. alm. del  bilag 105. Den 4. december 2003 sendte  

 socialministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Krisecenter for Mænd »Stedet«,  

 Fredericia, Kvindehuset Kolding Krisecenter  

 og LOKK  Landsorganisation af  

 Kvindekrisecentre i Danmark.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Krisecenter for Mænd »Stedet«,  

 Fredericia, Kvindehuset Kolding Krisecenter  

 og LOKK   

    

  

 Landsorganisation af Kvindekrisecentre i  

 Danmark.
Spørgsmål Udvalget har stillet 19 spørgsmål til socialministeren til  

 skriftlig besvarelse, som denne har besvaret.
Bilag Notater om ophævelse af servicelovens § 146, spørgsmål 9 og 19  

 samt socialministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med det af socialministeren stillede ændringsforslag.  

 Mindretallet vil stemme imod de af Enhedslisten stillede ændringsforslag.
 Dansk Folkepartis medlemmer af udvalget udtaler, at de er  

 positive over for dette lovforslag, der indeholder flere forbedringer.
Dansk Folkeparti finder, at forslaget om at oprette døgnhuse for  

 sindslidende er et godt initiativ.
Døgnhuse skal placeres i ordinære  

 boligområder og er derfor mindre institutionelle.
Samtidig er det et vigtigt  

 skridt på vejen til en afmystificering og dermed nedbrydning af fordomme om  

 sindslidende.
 Der er behov for en forstærket indsats over for kvinder og børn  

 på kvindekrisecentrene, og netop derfor er det godt, at centrenes virksomhed  

 præciseres.
 Dansk Folkeparti bifalder, at ledsageordningen forbedres,  

 således at unge handicappede mellem 16 og 18 år får ret til ledsagelse på  

 samme  

 måde som voksne handicappede.
 Ved 1. behandling af lovforslaget udtrykte Dansk Folkeparti  

 bekymring over at ophæve revisionsbestemmelsen i servicelovens § 146, da der  

 fortsat er en række problemer i de eksisterende regler.
 Dansk Folkeparti konstaterer imidlertid med tilfredshed, at der  

 mellem 1. og 2. behandling er fundet en løsning på problemet.
De Samvirkende Invalideorganisationer (DSI) bekræfter, at der er  

 igangsat et positivt samarbejde mellem DSI og Socialministeriet, således at  

 den  

 kritik, der har været af reglerne om bevilling af kørestole, vil blive  

 imødekommet ved den igangværende revision.
Derfor er der ifølge DSI ingen  

 grund  

 til at opretholde revisionsparagraffen.
 På den baggrund støtter Dansk Folkeparti lovforslaget som  

 helhed.
Et  

  

 andet mindretal  

  

 i udvalget  

 (S, SF, RV og KD) vil stemme for det af Enhedslisten under nr. 1 stillede  

 ændringsforslag om deling af lovforslaget.
Såfremt ændringsforslaget om  

 deling  

 ikke vedtages, indstiller mindretallet lovforslaget til  

  

 vedtagelse  

  

 med det af socialministeren stillede ændringsforslag.  

 Mindretallet vil stemme imod det af Enhedslisten stillede ændringsforslag nr.  

 2.
 Socialdemokratiet, Socialistisk Folkeparti, Det Radikale Venstre  

 og Kristendemokraterne stemmer for lovforslaget med følgende bemærkninger:
Vedrørende ledsageordningen finder Socialdemokratiet,  

 Socialistisk Folkeparti, Det Radikale Venstre og Kristendomokraterne det  

 meget  

 tilfredsstillende, at ordningen nu udvides til at omfatte unge mellem 16 og  

 18  

 år, så de unge kan få oplevelser uafhængigt af forældrene.
Det er ligeledes  

 tilfredsstillende, at der afsættes et beløb til dækning af udgifter for  

    

  

 ledsageren.
Den aktuelle ungegruppe har dog  

 ikke på grund af de personlige handicap mulighed for at have alderssvarende  

 lønnede fritidsjob, hvorfor deres fritidsudgifter fuldt ud dækkes af andre.
Et tilskud til udgifter til ledsageren på maksimalt 650 kr. vil  

 ikke være fuldt dækkende bare til én månedlig aktivitet om året.
Det kan  

 derfor  

 forudses, at det skal suppleres med enten en ekstra bevilling fra kommunal  

 side, eller ved at forældre/andre betaler for ledsageren.
Ordningen bør  

 derfor  

 følges for at se, i hvilket omfang et tiltænkt gode kan risikere at udvikle  

 sig  

 til en privat merudgift som følgeudgift til et handicap.
Vedrørende kvindekrisecentrene er det meget tilfredsstillende,  

 at der sker en præcisering af deres virksomhed.
Socialdemokratiet,  

 Socialistisk  

 Folkeparti, Det Radikale Venstre og Kristendemokraterne støtter ikke forslag  

 om  

 lige nu at gøre paragraffen kønsneutral, idet der er for stor forskel på  

 mænds  

 og kvinders behov for en krisecenterplads.
Derimod opfordrer partierne  

 socialministeren til at tage initiativ til en tværpolitisk drøftelse af behov  

 for flere pladser på mandlige krisecentre ud fra de indhøstede erfaringer på  

 de  

 få centre, der i dag eksisterer for mænd.
 Vedrørende døgnhuse er det meget tilfredsstillende, at der med  

 lovforslaget sker en præcisering af den sociale forpligtelse for  

 amtskommunerne  

 til at oprette pladser i midlertidige døgnhuse med behandlingsunderstøttende  

 rammer for personer med sindslidelser som et supplement til den behandling,  

 der  

 finder sted i sundhedsregi.
Vedrørende ophævelsen af revisionsbestemmelsen i servicelovens §  

 146 kan Socialdemokratiet, Socialistisk Folkeparti, Det Radikale Venstre og  

 Kristendemokraterne støtte ophævelsen, idet partierne har noteret sig de  

 tilsagn, som socialministeren er kommet med under lovforslagets behandling i  

 udvalget, hvorfor det er en forudsætning, at der kommer et positivt resultat  

 både af de konkrete forhandlinger med handicaporganisationerne og af  

 opfølgningen herpå.
Vil der i forbindelsen med gennemførelsen af  

 strukturreformen på det kommunale område blive lagt op til væsentlige  

 ændringer  

 på hjælpemiddelområdet, forudsætter partierne også, at der forud sker en  

 tværpolitisk drøftelse af den fremtidige model for tildeling af hjælpemidler.
Et  

  

 tredje mindretal  

  

 i  

 udvalget (EL) vil stemme for de stillede ændringsforslag.
Selv om  

 ændringsforslag  

 nr. 1 og 2 ikke vedtages ved 2. behandling, vil mindretallet indstille  

 lovforslaget til  

  

 vedtagelse  

  

 ved 3.  

 behandling.
 Enhedslistens medlem af udvalget udtaler følgende:
 Vedrørende krisecentre:
 Det er vigtigt for Enhedslisten, at man foretager et generelt  

 løft af kvindekrisecentrene.
 Der er i lovforslaget ikke afsat de nødvendige midler til, at  

 der kan ske det kvalitetsløft  især for børn på krisecentre   

    

  

 som Landsorganisationen af Kvindekrisecentre  

 i Danmark har foreslået, jf. bilag 12. Derfor vil Enhedslisten fremover  

 arbejde  

 for en forbedring af normeringerne og en bedre økonomisk ramme.
Enhedslisten har stillet ændringsforslag om, at forslaget også  

 skulle omhandler krisecentre for mænd, altså at forslaget skulle være  

 kønsneutralt.
Men da Horsens Krisecenter for Mænd ikke har anmodet om at  

 komme  

 i betragtning i dette lovforslag, fastholder Enhedslisten ikke kravet.
 Vedrørende ledsageordningen:
 Enhedslisten ønsker at udvide ordningen yderligere, sådan at så  

 mange som muligt får mulighed for at få en ledsageordning, herunder børn, som  

 er anbragt.
 Vedrørende døgnhuse:
 Enhedslisten mener, at det er et fremskridt på det sociale  

 område, når man udvider viften af tilbud.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i salen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (EL), tiltrådt af et  

  

 mindretal  

  

 (S, SF, RV og KD):
a Ændringsforslag om deling af lovforslaget 1)  

  

 Lovforslaget deles i 2 lovforslag  

 med følgende titler og indhold:
 A.  

  

 »Forslag  

 til lov om ændring af lov om social service og ligningsloven. (Forbedringer  

 af  

 ledsageordningen, præcisering af kvindekrisecentrenes virksomhed, indførelse  

 af  

 hjemmel til at drive døgnhuse m.v.)« omfattende § 1, indledningen, nr. 1-11,  

 §  

 2, indledningen, nr. 1, og § 3.
 B.  

  

 »Forslag  

 til lov om ændring af lov om social service. (Revisionsbestemmelse vedrørende  

 frit valg af personlige hjælpemidler)« omfattende § 1, indledningen, nr. 12,  

 og  

 § 3.
[Deling af lovforslaget] b Ændringsforslag til det under A nævnte lovforslag Af  

 	  

    

 et  

  

 mindretal  

  

 (EL):
Til § 1 2)  

  

 I den under  

  

 nr. 6  

  

 foreslåede  

  

 § 93 a  

  

 ændres  

 ordet »kvinder« til: »personer« og »Kvinderne« til: »Personerne«.
c Ændringsforslag til det udelte lovforslag Af  

 	  

    

  

 socialministeren,  

  

 tiltrådt af  

  

 udvalget:
Til § 3 3)  


  

 §  

 3  

  

 affattes således:
»§ 3 Loven træder i kraft dagen efter bekendtgørelsen i Lovtidende.« [Ændret ikrafttræden] Bemærkninger Til nr. 1 Det foreslås, at lovforslaget deles, således at forslaget om at  

 ophæve servicelovens § 146, revisionsbestemmelsen vedrørende frit valg af  

 personlige hjælpemidler, bliver et selvstændigt lovforslag.
Til nr. 2 Det foreslås, at bestemmelsen også omhandler krisecentre for  

 mænd, altså at forslaget gøres kønsneutralt.
Til nr. 3 På grund af det sene fremsættelsestidspunkt for lovforslaget  

 foreslås det, at ikrafttrædelsestidspunktet ændres, således at loven træder i  

 kraft dagen efter bekendtgørelsen i Lovtidende i stedet for den 1. marts  

 2004.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF) Jette  

 Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 104 Bilagsnr.
Titel 1 Høringssvar og høringsnotat 2 Materiale fra LOKK  Landsorganisation af  

 Kvindekrisecentre i Danmark, uddelt på udvalgets møde 15/1-04 under foretræde  

 for udvalget 3 Spm. 1 om konsekvens af hjemmelen til administrativt at  

 fastsætte regler for betaling af bidrag til den særlige pensionsopsparing,  

 SP-bidrag, af den særlige supplerende ydelse, til socialministeren 4 Spm. 2 om ændringsforslag med kønsneutral paragraf i  

 forbindelse med krisecentre for voldsofre, til socialministeren 5 Spm. 3 om udarbejdelse af en redegørelse for  

 kvindekrisecentrenes kerneopgaver, til socialministeren Spm. 4 om en vurdering af amternes håndtering af  

 Socialministeriets pulje til børn på krisecentre, til socialministeren Spm. 5 om en redegørelse for opfølgningen på vedtagelsen  

 af L 104 i forhold til krisecentrenes virksomhed, til socialministeren 6 Spm. 6 om en oversigt over kvindekrisecentrenes priser  

 for ophold, til socialministeren Spm. 7, om der eksisterer et regelsæt for afvisning af  

 kvinder på kvindekrisecentrene, til socialministeren Spm. 8, om amtskommunerne har en forpligtelse til at tage  

 hensyn til, at børn bliver i deres nærmiljø, hvis de opholder sig på et  

 krisecenter sammen med deres mor, til socialministeren 7 Spm. 9 om ny § 93 a, til socialministeren 8 Tidsplan over udvalgets behandling af lovforslaget 9 Spm. 10, om unge, der har funktionstab/adfærdsændringer,  

 er omfattet af reglen, til socialministeren Spm. 11, om unge med sindslidelse vil være omfattet af  

 eksisterende regel i lov om social service § 80, til socialministeren Spm. 12 om antallet af unge, der forventes at kunne få en  

 ledsageordning inden for beløbsrammen, til socialministeren 10 Spm. 13 om kønsneutralisering af paragraffen for  

 krisecentre, således at den kan anvendes af centre for både mænd og kvinder,  

 til socialministeren Spm. 14 om dokumenterede forskelle på de årsager, der får  

 henholdsvis kvinder og mænd til at søge hjælp på et krisecenter, til  

 socialministeren Spm. 15 om, i hvor stort omfang ministeren skønner, at  

 der mangler krisecentertilbud til mænd, til socialministeren 11 Henvendelse af 19/1-04 fra Kvindehuset Kolding  

 Krisecenter 12 Henvendelse fra LOKK   

    

  

 Landsorganisation af Kvindekrisecentre i Danmark med forslag til  

 vejledning om minimumstandarder for krisecentre 13 Spm. 16 om kommentar til LOKKs forslag til vejledning om  

 minimumstandarder for krisecentre, til socialministeren 14 Svar på spm. 1 om konsekvens af hjemmelen til  

 administrativt at fastsætte regler for betaling af bidrag til den særlige  

 pensionsopsparing, SP-bidrag, af den særlige supplerende ydelse, fra  

 socialministeren 15 Svar på spm. 10, om unge, der har  

 funktionstab/adfærdsændringer, er omfattet af reglen, fra socialministeren Svar på spm. 11, om unge med sindslidelser vil være  

 omfattet af eksisterende regel i lov om social service § 80, fra  

 socialministeren Svar på spm. 12 om antallet af unge, der forventes at  

 kunne få en ledsageordning inden for beløbsrammen, fra socialministeren 16 Materiale i forbindelse med Kvindehuset Kolding  

 Krisecenters foretræde for udvalget.
17 Spm.17, om det er muligt at standardisere krisecentrenes  

 vilkår for deres arbejde og økonomiske situation, til socialministeren Spm.18, om der er udarbejdet statistik over udviklingen i  

 kvinders behov ved henvendelse til kvindekrisecentre, til socialministeren 18 Svar på spm. 2 om ændringsforslag med kønsneutral  

 paragraf i forbindelse med krisecentre for voldsofre, fra socialministeren Svar på spm. 3 om udarbejdelse af en redegørelse for  

 kvindekrisecentrenes kerneopgaver, fra socialministeren Svar på spm. 4 om vurdering af amternes håndtering af  

 Socialministeriets pulje til børn på krisecentre, fra socialministeren Svar på spm. 5 om en redegørelse for opfølgningen på  

 vedtagelsen af L 104 i forhold til krisecentrenes virksomhed, fra  

 socialministeren Svar på spm. 6 om en oversigt over kvindekrisecentrenes  

 priser for ophold, fra socialministeren Svar på spm. 7, om der eksisterer et regelsæt for  

 afvisning af kvinder på kvindekrisecentrene, fra socialministeren Svar på spm. 8, om amtskommunerne har en forpligtelse til  

 at tage hensyn til, at børn bliver i deres nærmiljø, hvis de opholder sig på  

 et krisecenter sammen med deres mor, fra socialministeren Svar på spm. 9 om ny § 93 a, fra socialministeren Svar på spm. 13 om kønsneutralisering af paragraffen for  

 krisecentre, således at den kan anvendes af centre for både mænd og kvinder,  

 fra socialministeren Svar på spm. 14 om dokumenterede forskelle på de årsager,  

 der får henholdsvis kvinder og mænd til at søge hjælp på et krisecenter, fra  

 socialministeren Svar på spm. 15 om, i hvor stort omfang ministeren  

 skønner at der mangler krisecentertilbud til mænd, fra socialministeren 19 Henvendelse af 9/2-04 fra Krisecenter for Mænd,  

 Fredericia 20 Ændringsforslag fra socialministeren 21 Notat om ophævelse af servicelovens § 146, fra  

 socialministeren 22 Svar på spm. 16 om kommentar til LOKKs forslag til  

 vejledning om minimumstandarder for krisecentre, fra socialministeren 23 Svar på spm. 17, om det er muligt at standardisere  

 krisecentrenes vilkår for deres arbejde og økonomiske situation, fra  

 socialministeren Svar på spm. 18, om der er udarbejdet statistik over  

 udviklingen i kvinders behov ved henvendelse til kvindekrisecentre, fra  

 socialministeren 24 1. udkast til betænkning over lovforslaget 25 Yderligere notat om ophævelse af servicelovens § 146, fra  

 socialministeren 26 Spm. 19 om tidshorisonten for implementering af de  

 forskellige elementer, der nævnes i ministerens brev af 19/2-04, til  

 socialministeren 27 Materiale modtaget af Krisecenter for Mænd, Fredericia,  

 ved foretræde for udvalget 28 2. udkast til betænkning 29 Svar på spm. 19 om tidshorisonten for implementering af  

 de forskellige elementer, der nævnes i ministerens brev af 19/2-04, fra  

 socialministeren Bilag 2 Udvalg af notater og nogle af udvalgets spørgsmål til  

 socialministeren og dennes svar herpå Notater om ophævelse af servicelovens § 146, spørgsmål 9 og 19  

 samt socialministerens svar herpå er optrykt efter ønske fra S, SF, RV og KD Socialministeriet Dato: 17. februar 2004 Vedrørende lovforslag nr.
L 104, punkt 12 om  

 ophævelse af servicelovens § 146 Der har ved 1. behandlingen af lovforslag nr.
L 104 den 14.  

 januar 2004 været fremført kritik af ophævelsen af servicelovens § 146.
 Der er blandt andet blevet henvist til høringssvarene fra DSI og  

 Dansk Handicap Forbund, som i deres høringssvar peger på, at reglerne  

 vedrørende de særligt personlige hjælpemidler kan give anledning til  

 problemer.  

 Dansk Handicap Forbund peger især på, at reglerne om kørestole som særligt  

 personligt hjælpemiddel bør analyseres og debatteres til bunds.
Et af de kritikpunkter, der har været fremført fra Dansk  

 Handicap Forbund om kørestole som særligt personlig hjælpemiddel, er, at  

 betingelserne for nødvendig individuel tilpasning har været for restriktive,  

 og  

 at man derfor har ønsket en opblødning af regelsættet.
Dernæst at  

 nedskrivningsmodellen på 2 år for den del af egenbetaling, der overstiger  

 2500  

 kr., ikke er i overensstemmelse med lovens intentioner.
 Flere af ordførerne har sagt, at denne problematik bør løses,  

 inden der stemmes om L 104.
 Jeg vil derfor gerne pointere, at Socialministeriet er i gang  

 med en revision af hjælpemiddelbekendtgørelsen samt tilhørende vejledning, og  

 at ministeriet i den forbindelse har indkaldt til et fokusmøde med  

 handicaporganisationerne den 16. februar 2004.
Samtidig kan jeg oplyse, at ministeriet i øjeblikket er i gang  

 med at spørge samtlige kommuner, om de rent faktisk bevilliger kørestole som  

 et  

 særligt personligt hjælpemiddel.
Svarene fra kommunerne vil være indkommet  

 inden, der afholdes fokusmøde med handicaporganisationerne.
 Jeg vil efter fokusmødets afholdelse orientere Socialudvalget om  

 det videre forløb.
Med venlig hilsen Henriette Kjær Socialministeriet Dato: 19. februar 2004 Vedrørende lovforslag nr.
L 104, punkt 12 om  

 ophævelse af servicelovens § 146 Jeg kan som opfølgning på orienteringen i brev af 17. februar  

 2004 om imødekommelse af kritikpunkter i forbindelse med ophævelsen af  

 servicelovens § 146 oplyse, at der den 16. februar 2004 er afholdt et  

 fokusmøde  

 med DSI.
 På mødet blev det aftalt, at Socialministeriet i forbindelse med  

 den igangværende revision af hjælpemiddelbekendtgørelsen med tilhørende  

 vejledning vil bløde op på betingelserne i regelsættet for som særligt  

 personligt hjælpemiddel at få en kørestol med nødvendig individuel  

 tilpasning.  

 Herudover blev det aftalt, at der arbejdes på at finde en model for  

 nedskrivning af den eventuelle egenbetaling, der er længere end de 2 år, der  

 er  

 gældende nu, og vil stemme bedre overens med en kørestols levetid på 3-6 år.
 Den kritik, som handicaporganisationerne har haft til reglerne  

 om bevilling af kørestole som særligt personlige hjælpemidler, forventer jeg  

 således vil blive imødekommet ved den igangværende revision af reglerne.
Med venlig hilsen Henriette Kjær Spørgsmål 9 Ministeren bedes redegøre for baggrunden for, at ministeren  

 placerer en ny § 93 a om kvindekrisecentre, jf. lovforslagets § 1, nr. 6,  

 efter  

 § 93 i lov om social service, der omhandler midlertidige boformer for  

 personer  

 med behov for fysisk eller psykisk pleje eller behandling, i stedet for efter  

 §  

 94, der omhandler boformer for personer med sociale problemer med behov for  

 støtte, omsorg og hjælp.
Ministeren bedes endvidere redegøre for fordele og  

 ulemper ved denne placering af den nye § 93 a.
Svar Et kvindekrisecenter er efter gældende regler et midlertidigt  

 botilbud efter loven om social service § 94. Efter denne bestemmelse er en  

 amtskommune forpligtet til at have det nødvendige antal pladser til  

 midlertidige botilbud til personer, der er hjemløse eller ikke kan opholde  

 sig  

 i deres bolig.
Et midlertidigt botilbud efter § 94 henvender sig til personer  

 med særlige sociale problemer, som ikke har eller ikke kan opholde sig i egen  

 bolig, og som har behov for botilbud eller for tilbud om aktiverende støtte,  

 omsorg og efterfølgende hjælp.
Mange af beboerne på et § 94 botilbud er  

 misbrugere af den ene eller anden art.
 Ved satspuljeaftalen for 2003 blev det aftalt, at der skulle  

 søges indført en bestemmelse i loven om social service, der præciserede  

 kvindekrisecentrenes virksomhed.
 Indførelsen af den foreslåede nye bestemmelse § 93 a er således  

 en direkte opfølgning på den indgåede aftale.
Der er tale om en selvstændig bestemmelse, som på ingen måde har  

 nogen sammenhæng med selve § 93 om støtte til personer med nedsat fysisk  

 eller  

 psykisk funktionsevne.
Det anførte litra er som nævnt lovteknisk at ligne med  

 et nyt tal.
Rent lovteknisk har Socialministeriet fulgt Justitsministeriets  

 vejledning om lovteknik.
Der henvises til vejledning om affattelse af forslag  

 til ændringslove m.v. fra 18/11 1969.
Den nye bestemmelse om kvindekrisecentre vedrører botilbud til  

 kvinder, og skal derfor anbringes i servicelovens kapitel 18. Når  

 bestemmelsen  

 er anbragt som § 93 a, skyldes det, at den derved anbringes før § 94, som den  

 er naturligt beslægtet med.
Alternativt kunne bestemmelsen anbringes som § 94  

 c, men da §§ 94 a og b, omhandler godkendelse af opholdssteder, som den nye  

 regel ikke er beslægtet med, skønnes denne placering uhensigtsmæssig.
Det skal dog bemærkes, at hvis det stadig skønnes relevant, er  

 der mulighed for at kalde reglen § 92 a.
Der ses ikke at være opnået nogen  

 fordel herved.
Spørgsmål 19 Idet der henvises til ministerens brev af 19. februar 2004 om  

 ophævelse af servicelovens § 146, bedes ministeren oplyse tidshorisonten for  

 implementering af de forskellige elementer, der er nævnt i brevet.
 Svar:
 Arbejdet med at revidere hjælpemiddelbekendtgørelsen og den  

 tilhørende vejledning vil strække sig hen over foråret og sommeren 2004.
Det påregnes, at hjælpemiddelbekendtgørelsen og den tilhørende  

 vejledning vil være klar til høring i juni i år.
Når sommerferien indregnes,  

 skal høringsfristen være lidt længere end normalt, ligesom det for revisionen  

 er vigtigt, at parterne får god tid til at læse tingene igennem og komme med  

 yderligere bemærkninger.
 Hjælpemiddelbekendtgørelsen og den tilhørende vejledning påregnes  

 at træde i kraft 1. oktober 2004.
