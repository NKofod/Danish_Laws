 I medfør af § 3, § 6 og § 20, stk. 6, i lov nr. 596 af 22. december 1972  

 om administration af Det europæiske økonomiske Fællesskabs forordninger om  

 markedsordninger for frugt og gartneriprodukter m.v., som ændret senest ved  

 lov nr. 602 af 10. december 1975, fastsættes følgende bestemmelser.
 § 1.  Kontrollen med overholdelsen af de  

 kvalitetsnormer, der er fastsat af Det europæiske økonomiske Fællesskab for  

 frugt og grønsager og for levende planter og blomsterprodukter, udøves af  

 statens plantetilsyn, Gersonsvej 13, 2900 Hellerup, i det følgende kaldet  

 tilsynet.
 Stk. 2.  Landbrugsministeren kan udpege et andet organ  

 til at bistå tilsynet ved kontrollen med overholdelsen af de fastsatte  

 kvalitetsnormer for levende planter og blomsterprodukter.
 § 2.  Følgende friske frugter og grønsager er ikke  

 undergivet kvalitetsnormerne indenfor hele EF-området:
a.
Produkter, der sendes til be- og forarbejdningsvirksomheder, med  

 forbehold af eventuel fastsættelse af kvalitetsnormer for produkter, som er  

 bestemt til industriel be- og forarbejdning.
b.
Produkter, som af producenten på hans bedrift overdrages til  

 forbrugeren til dennes personlige brug.
 Stk. 2.  Følgende friste frugter og grønsager er ikke  

 undergivet kvalitetsnormerne her i landet:
a.
Produkter der af producenten sælges eller leveres til sorterings- og  

 emballeringsvirksomheder eller til lagervirksomheder eller af producentens  

 bedrift sendes til disse virksomheder, b. produkter, der fra lagervirksomheder sendes til sorterings- og  

 emballeringsvirksomheder, c. produkter, der fra engroshandelscentre sendes til sorterings- og  

 emballeringsvirksomheder eller lagervirksomheder inden for samme  

 dyrkningsområde.
 § 3.  Frisk frugt, friske grønsager, levende planter  

 og blomsterprodukter må kun eksporteres her fra landet af dertil af  

 landbrugsministeren anerkendte eksportører.
 Stk. 2.  Eksportøren skal for hver af de i stk. 1 nævnte  

 autorisationer senest den 1. juli hvert år for det kommende sæsonår indbetale  

 en afgift til tilsynet (postkonto 5400716). Finder indbetaling ikke sted  

 senest den 1. juli, bortfalder anerkendelsen som eksportør straks.
 Stk. 3.  Ved ansøgning efter den 1. juli om anerkendelse  

 som eksportør for det påbegyndte sæsonår skal afgiften være indbetalt inden  

 14 dage efter påkrav, da anerkendelsen som eksportør ellers straks  

 bortfalder.
 Stk. 4.  Afgiften fastsættes ved et af  

 Landbrugsministeriet godkendt betalingsreglement.
 § 4.  Ved eksport af levende planter og  

 blomsterprodukter samt af de friske frugter og grønsager, for hvilke der ikke  

 er fastsat EF-kvalitetsnormer, skal autorisation eller en af  

 Landbrugsministeriet bekræftet fotokopi forevises for den  

 udførselskontrollerende myndighed.
 § 5.  Emballagen for frisk dansk frugt og friske  

 danske grønsager skal, udover hvad der følger af de af Det europæiske  

 økonomiske Fællesskab fastsatte kvalitetsnormer for disse produkter, opfylde  

 følgende bestemmelser:
 Al emballage (kasser) af træ eller pap til eksport af frisk dansk frugt og  

 friske danske grønsager skal være fremstillet i følgende udvendige grundmål  

 med en tolerance på + 0 og 10 mm:
600 X 400 mm 500 X 400 mm 500 X 300 mm 400 X 300 mm Stk. 2.  De i stk. 1 fastsatte regler kommer ikke til  

 anvendelse for frugt og grønsager, der eksporteres her fra landet uden at  

 være bestemt til forbrug i frisk tilstand (industrifrugt og -grønsager).
 Stk. 3.  Kontrollen med overholdelsen af de i stk. 1  

 fastsatte regler udøves af tilsynet.
 Stk. 4.  Tilsynet kan efter skriftlig ansøgning fra en  

 af Landbrugsministeriet anerkendt eksportør med Landbrugsministeriets  

 godkendelse tillade forsøgsvis anvendelse af emballage med andre udvendige  

 grundmål end de i stk. 1 anførte.
 § 6.  Begæring om eksportkontrol af frisk frugt og  

 friske grønsager, der er bestemt til forbrug i frisk tilstand, og for hvilke  

 der er fastsat EF-kvalitetsnormer, skal af den anerkendte eksportør indgives  

 til tilsynet efter nærmere af tilsynet fastsatte regler.
 Stk. 2.  Kontrollen foretages efter regler, der  

 udarbejdes af tilsynet i overensstemmelse med de af Det europæiske økonomiske  

 Fællesskab fastsatte forordninger, og som godkendes af Landbrugsministeriet.
 Stk. 3.  Under kontrollen skal vedkommende eksportør  

 følge kontrollens anvisninger samt vederlagsfrit stille de fornødne  

 hjælpemidler og medhjælp til rådighed.
 § 7.  Ved eksport af frisk frugt og friske grønsager  

 af dansk oprindelse, der ikke er bestemt til forbrug i frisk tilstand, skal  

 eksportøren anmode tilsynet om udstedelse af en dansk kontrolattest efter  

 nærmere af tilsynet fastsatte regler.
 § 8.  Tilsynet udsteder for hvert parti frisk frugt og  

 friske grønsager, der er bestemt til forbrug i frisk tilstand og for hvilke  

 der er fastsat EF-kvalitetsnormer, en EØF-kontrolattest med med de fornødne  

 kopier.
 Stk. 2.  Tilsynet udsteder for hvert parti frisk frugt  

 og friske grønsager af dansk oprindelse, der ikke er bestemt til forbrug i  

 frisk tilstand, en dansk kontrolattest med de fornødne kopier.
Stk. 3.  I de i stk. 1 og 2 nævnte tilfælde kan tilsynet  

 fastsætte en frist for attesternes gyldighed.
Et særligt hertil bestemt  

 eksemplar af attesterne skal forevises og afstemples af den  

 udførselskontrollerende myndighed, hvorefter eksportøren skal tilbagesende  

 eksemplaret til tilsynet.
 Stk. 4.  tilsynet kan ved eksport af frisk frugt og  

 friske grønsager udstede sundhedscertifikat for partiet, når dette er  

 påkrævet i henhold til indførselslandets plantesygdomslovgivning.
 § 9.  Såfremt partiet ikke opfylder de af Det  

 europæiske økonomiske Fællesskab fastsatte kvalitetsnormer, eller de i § 5  

 fastsatte regler for emballagen, skal kontrollen afvise at udstede  

 EØF-kontrolattest.
 § 10.  Bestemmelserne i §§ 3, 4, 5, 6, 7, 8 og 9  

 gælder ikke, medmindre andet i det enkelte tilfælde bestemmes, ved udførsel  

 til Grønland eller ved udførsel af varer henhørende under samme hovedposition  

 i den fælles toldtarif i partier på under 500 kg, når varen udføres til  

 Færøerne eller er bestemt til:
1. proviantering af skibe og fly i og uden for  

 toldområdet, eller 2. brug for diplomatiske repræsentationer og  

 internationale organisationer i og uden for toldområdet, eller 3. væbnede styrker, der er stationeret på en af  

 Fællesskabets medlemsstaters territorium og ikke fører dennes flag.
 § 11.  I henhold til lovens § 20, stk. 5, straffes  

 overtrædelse af de af Det europæiske økonomiske Fællesskab fastsatte  

 kvalitetsnormer med bøde.
 Stk. 2.  Overtrædelse af § 3, stk. 1, § 4, § 5, stk. 1,  

 § 6, stk. 1 og 3, § 7 og § 8, stk. 3, 2. pkt., straffes med bøde, medmindre  

 højere straf er forskyldt efter lovens § 20.
 § 12.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Bekendtgørelse nr. 60 af 30. januar 1973 om  

 kvalitetskontrol med og eksport af frugt og gartneriprodukter ophæves.
 Stk. 3.  De i medfør af bekendtgørelse nr. 60 af 30.  

 januar 1973 om kvalitetskontrol med og eksport af frugt og gartneriprodukter  

 udstedte autorisationer bevarer fortsat deres gyldighed.  

Landbrugsministeriet, den 9. december 1976.
