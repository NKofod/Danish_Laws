Aktieombytning - Aktieombytning, verserende skattesager Reference : ABL § 13, LV 1994 S.G.3.5 Aktionærerne i et selskab S ønskede  

 tilladelse til skattefri aktieombytning, således at samtlige aktier i S  

 skulle indskydes i et nystiftet aktieselskab, og aktionærerne skulle  

 vederlægges med aktier i det nystiftede selskab.
 Formålet med aktieombytningen var at begrænse  

 den erhvervsmæssige risiko på længere sigt.
S var moderselskab og sambeskattet med 2 datterselskaber.  

 De 2 datterselskaber havde begge investeret i kommanditanparter med underskud  

 i hhv. 1991 og 1992 på ca. 15.000 t.kr. og 25.000 t.kr.
Disse underskud  

 var fratrukket i sambeskatningsindkomsten for de respektive  

 skatteår.
 På tidspunktet for anmodningen om aktieombytning  

 verserede der skattesager vedrørende disse 2 datterselskaber.
For 1991 var det ene datterselskab og dermed  

 sambeskatningsindkomsten blevet forhøjet med det fratrukne underskud  

 (15.000 t.kr.) på grund af manglende dokumentation.
Selskabet  

 påklagede denne ansættelse og den videre behandling afventede  

 behandlingen af kommanditselskabets regnskaber.
Lignende undersøgelser var i gang vedrørende  

 det andet datterselskab.
Der var ikke udsendt agterskrivelse eller kendelser,  

 idet sagen endnu var på undersøgelsesstadiet.
 Den lokale skatteforvaltning indstillede, at der blev  

 givet tilladelse til ombytning af aktierne på vilkår, at det nye  

 aktieselskab skulle hæfte solidarisk for en eventuel  

 selskabsskattegæld, der måtte opstå i anledning af de  

 verserende sager i den tidligere sambeskatningskoncern.
 Told- og Skatteregionen indstillede, at det ansøgte  

 skulle imødekommes uden opstilling af vilkår om solidarisk  

 hæftelse for selskabsskattegæld.
Ligningsrådet gav tilladelse til aktieombytningen.  

 Det blev tillagt afgørende betydning, at det nye moderselskabs  

 helejerskab af S blev bevaret i mindst 3 år efter aktieombytningen.
I  

 tilladelsen opstilledes ikke vilkår om solidarisk hæftelse for  

 selskabsskattegæld.
