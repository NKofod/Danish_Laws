 Efter §§ 57, stk. 5, 62, stk. 2, 63, stk. 5, og 65, stk. 5, i lov om  

 arbejdsløshedsforsikring m.v., jf. lovbekendtgørelse nr. 820 af 11. oktober  

 1993 og lov nr. 436 af 30. juni 1993, fastsættes efter forhandling med  

 Landsarbejdsrådet:
Rådighed § 1.  Et ledigt medlem kan kun få dagpenge, hvis  

 medlemmet står til rådighed for arbejdsmarkedet.
 § 2.  Hvis medlemmet har en individuel handlingsplan,  

 danner handlingsplanen rammen om, hvad medlemmet står til rådighed for.
§ 3.  Medlemmet skal opholde sig og have bopæl i  

 Danmark.
Hvis medlemmet rejser til udlandet, men kommer tilbage til Danmark  

 inden for samme døgn, kan der udbetales dagpenge for den pågældende dag, hvis  

 medlemmet har kunnet overtage arbejde, jf. § 5.
 § 4.  Medlemmet skal være tilmeldt og have kontakt til  

 Arbejdsformidlingen.
Stk. 2.  Selvom medlemmet ikke har været tilmeldt  

 Arbejdsformidlingen, kan medlemmet få dagpenge, hvis perioden ikke er på over  

 3 måneder, og det skyldes Arbejdsformidlingen, at medlemmet ikke er blevet  

 tilmeldt eller ved en fejl er blevet afmeldt.
Medlemmet skal i øvrigt opfylde  

 betingelserne for ret til dagpenge.
 Stk. 3.  Direktøren for arbejdsløshedsforsikringen kan  

 give tilladelse til, at medlemmet får dagpenge, selvom betingelserne i stk.  

 2, 1. pkt., ikke er opfyldt.
 § 5.  Medlemmet skal kunne overtage arbejde ved  

 arbejdstids begyndelse dagen efter, at arbejdet er formidlet af  

 Arbejdsformidlingen eller arbejdsløshedskassen.
Stk. 2.  Kravet om varslet kan fraviges for et medlem,  

 der arbejder inden for et arbejdsområde, hvor det er nødvendigt, at  

 tiltrædelse sker samme dag.
Arbejdsformidlingen eller arbejdsløshedskassen  

 skal på forhånd orientere medlemmet herom.
 § 6.  Medlemmet skal kunne formidles passende arbejde  

 med fuld sædvanlig arbejdstid på de vilkår, som er almindelige inden for  

 medlemmets faglige område.
 Stk. 2.  Når medlemmet har været ledigt i sammenlagt 12  

 måneder inden for 15 måneder, skal medlemmet også kunne formidles rimeligt  

 arbejde, som ligger uden for medlemmets hidtidige faglige område.
Stk. 3.  Medlemmet skal kunne overtage arbejde med en  

 rimelig transporttid.
Hvis medlemmet bor i et område, hvor det er nødvendigt  

 med længere transporttid end sædvanligt, må medlemmet acceptere denne  

 transporttid.
Fra det tidspunkt, hvor medlemmet kan formidles rimeligt  

 arbejde, skal medlemmet kunne overtage arbejde i et større geografisk område.
Stk. 4.  Hvis medlemmet ikke kan overtage arbejde inden  

 for sit faglige område, kan medlemmet få dagpenge, når medlemmet kan overtage  

 arbejde inden for andre faglige områder.
Medlemmet skal oplyse  

 Arbejdsformidlingen og arbejdsløshedskassen om, hvilket arbejde medlemmet kan  

 overtage.
 § 7.  Medlemmet skal søge arbejde og deltage i kurser  

 og andre tilbud, der øger mulighederne for at få arbejde.
 Stk. 2.  Medlemmet skal søge arbejde på den måde, der er  

 sædvanlig inden for det faglige område, og medlemmet skal søge arbejde med  

 fuld sædvanlig arbejdstid.
 § 8.  Medlemmet må ikke forbeholde sin arbejdskraft  

 for sæsonarbejde.
 Stk. 2.  Medlemmet må ikke forbeholde sin arbejdskraft  

 for en bestemt arbejdsgiver eller arbejdsplads, og medlemmet må ikke begrænse  

 sin rådighed til et afgrænset arbejdsområde inden for sit faglige område.
 § 9.  Medlemmet skal oplyse arbejdsløshedskassen om  

 afslag på formidlet arbejde og arbejdsophør og begrænsninger i rådigheden for  

 arbejdsmarkedet.
 Stk. 2.  Medlemmet skal give oplysninger om sin  

 rådighed, herunder arbejdssøgning og deltagelse i kurser m.v., og årsagen til  

 afslag på formidlet arbejde og arbejdsophør, hvis arbejdsløshedskassen beder  

 om det.
Særlige regler om rådighed § 10.  Medlemmet kan ikke få dagpenge, hvis medlemmet  

 afslår tilbud efter en individuel handlingsplan eller afslår formidlet  

 arbejde, eller medlemmet bringer tilbud efter en individuel handlingsplan  

 eller sit arbejde til ophør, fordi medlemmet inden for 3 måneder fra afslaget  

 eller ophøret fx skal overtage andet arbejde, begynde uddannelse eller  

 selvstændig erhvervsvirksomhed, overgå til efterløn eller rejse til udlandet.
 Stk. 2.  Medlemmet kan dog få dagpenge fra det  

 tidspunkt, hvor det dokumenteres, at forudsætningen for afslaget eller  

 ophøret er bortfaldet.
§ 11.  Medlemmet kan anses for at stå til rådighed for  

 arbejdsmarkedet under arbejdssøgning i et andet land, hvis medlemmet inden  

 afrejsen godtgør over for arbejdsløshedskassen at have en aftale med en  

 arbejdsgiver om en ansættelsessamtale i det andet land, og medlemmet giver  

 meddelelse om opholdets varighed til Arbejdsformidlingen og  

 arbejdsløshedskassen før rejsen.
Medlemmet skal komme tilbage til Danmark  

 inden for 5 dage.
 § 12.  Medlemmet kan anses for at stå til rådighed for  

 arbejdsmarkedet i resten af en orlovsperiode fra et arbejde, hvis perioden  

 forventes at vare over 4 uger, og medlemmet ikke har mulighed for at  

 genoptage arbejdet med det samme.
 § 13.  Et fuldtidsforsikret medlem, der arbejder på  

 nedsat tid, kan få supplerende dagpenge, selv om arbejdsgiveren har krav på  

 et opsigelsesvarsel, når arbejdsgiveren erklærer at ville se bort fra  

 opsigelsesvarslet, hvis medlemmet opnår arbejde med en længere arbejdstid.  

 Det gælder kun, hvis medlemmets nedsatte arbejdstid ligger inden for den  

 fulde, normale arbejdstid for medlemmets arbejdsområde.
 Stk. 2.  Arbejdsgiverens erklæring skal enten foreligge  

 på en formular (frigørelsesattest), som Direktoratet for  

 Arbejdsløshedsforsikringen udarbejder, eller frigørelsesmuligheden skal være  

 en del af ansættelseskontrakten.
Stk. 3.  Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens erklæring er  

 arbejdsløshedskassen i hænde i underskreven stand senest 14 dage efter, at  

 ansættelsen er begyndt.
Hvis arbejdsløshedskassen har modtaget  

 arbejdsgiverens erklæring senere end 14 dage efter, at ansættelsen er  

 begyndt, kan medlemmet tidligst få supplerende dagpenge fra dette tidspunkt.
 § 14.  Medlemmet kan anses for at stå til rådighed,  

 uanset at medlemmet har borgerligt ombud eller andet hverv i det offentliges  

 interesse, som begrænser muligheden for at overtage arbejde.
§ 15.  Medlemmet kan anses for at stå til rådighed i  

 en ledighedsperiode, indtil medlemmet har mulighed for at begynde en anden  

 del af en erhvervsuddannelse efter lov om erhvervsuddannelser, en del af en  

 uddannelse, som fuldt ud kan sidestilles hermed, eller en del af en  

 erhvervsgrunduddannelse efter lov om erhvervsgrunduddannelse m.v.
Det gælder  

 kun, hvis perioden mellem de to dele af uddannelsen forventes at vare over 4  

 uger.
Stk. 2.  Medlemmet kan anses for at stå til rådighed i  

 en ledighedsperiode mellem to perioder i et uddannelsesforløb, der ikke er  

 omfattet af stk. 1, eller i en orlovsperiode fra uddannelsen.
Det gælder kun,  

 hvis perioden forventes at vare over 4 uger.
Der kan ikke udbetales dagpenge,  

 hvis ledigheden skyldes uddannelsesstedets ferieperiode.
 § 16.  Direktøren for arbejdsløshedsforsikringen kan  

 give tilladelse til, at et medlem, der har fået et krav om arbejde efter  

 manglende rådighed, jf. § 21, fordi medlemmet har begrænset sin rådighed for  

 arbejdsmarkedet til sæsonarbejde, kan overgå til efterløn, hvis medlemmet i  

 øvrigt opfylder betingelserne herfor, uanset kravet om arbejde ikke er  

 opfyldt.
Selvforskyldt ledighed § 17.  Medlemmet er selvforskyldt ledigt, hvis  

 medlemmet afslår et formidlet arbejde eller opsiger et arbejde uden en gyldig  

 grund, jf. § 19.
 Stk. 2.  Medlemmet er selvforskyldt ledigt, hvis  

 medlemmet afslår at medvirke til at udarbejde eller revidere en individuel  

 handlingsplan eller afslår eller afbryder et tilbud efter en individuel  

 handlingsplan uden en gyldig grund, jf. § 20.
 Stk. 3.  Stk. 1 og 2 gælder også for et medlem, der  

 tager orlov fra et arbejde og situationer, der kan sidestilles med afslag.
 § 18.  Medlemmet er selvforskyldt ledigt, hvis  

 medlemmet bliver afskediget af en grund, der væsentligst skyldes medlemmet.
 Stk. 2.  Stk. 1 gælder også for et medlem, der bliver  

 afskediget i jobtræning og særligt tilrettelagte jobtræningsforløb efter en  

 individuel handlingsplan.
 § 19.  Gyldige grunde, jf. § 17, er bl.a.:
Medlemmet kan afslå eller opsige arbejdet, hvis der er lægelig  

 dokumentation for, at medlemmet på grund af sit helbred ikke eller kun med  

 vanskelighed kan udføre arbejdet, eller arbejdet forventes at medføre, at der  

 opstår eller sker en forværring af helbredsmæssige problemer - herunder  

 problemer i forbindelse med en graviditet.
Ved opsigelse skal medlemmet have  

 forsøgt at få andet arbejde på arbejdspladsen.
 Medlemmet kan afslå eller opsige arbejdet, hvis afstanden mellem bopæl og  

 arbejdssted medfører en urimelig belastning af medlemmet på grund af  

 transportvanskeligheder eller på grund af den tid, der går til transport.  

 Hvis medlemmet opsiger arbejdet, skal det ske i umiddelbar tilknytning til en  

 omlægning af offentlige transportmidler, en ændring af arbejdstidens  

 placering eller bortfald af kørelejlighed, og medlemmet skal før opsigelsen  

 have forsøgt at få arbejdstiden flyttet.
Medlemmet kan afslå eller opsige arbejdet, hvis medlemmet mangler  

 pasningsmulighed for børn eller andre familiemedlemmer af husstanden, der  

 kræver pleje, og medlemmet har gjort rimelige forsøg på at skaffe  

 pasningsmulighed.
Ved opsigelse skal medlemmet have forsøgt at få anden  

 arbejdstid på arbejdspladsen.
Medlemmet kan afslå eller opsige arbejdet, hvis medlemmet ønsker at overgå  

 til efterløn, og medlemmet rent faktisk indtræder i efterlønsordningen.
Ved  

 afslag er det en betingelse, at medlemmet anmoder om at overgå til efterløn i  

 umiddelbar tilknytning til afslaget på arbejdet og med virkning fra  

 anmodningen.
Ved opsigelse er det en betingelse, at medlemmet ønsker at  

 overgå til efterløn inden for 3 måneder efter arbejdsophøret.
Medlemmet kan afslå eller opsige arbejdet, hvis medlemmets arbejdstid er  

 på over 6 timer i døgnet, eller arbejdstiden beregnet i gennemsnit for 1  

 måned har en varighed på over 30 timer pr. uge.
Ved opsigelse er det en  

 betingelse, at den ændrede arbejdstid er pålagt medlemmet af arbejdsgiveren,  

 og at medlemmet ikke har accepteret arbejdstiden.
Medlemmet kan afslå eller opsige arbejdet, hvis medlemmet mister retten  

 til supplerende dagpenge, jf. §§ 60, stk. 1, og 73, stk. 1 og 2, i lov om  

 arbejdsløshedsforsikring m.v.
Ved afslag må arbejdstiden ikke bringe reglerne  

 om mindsteudbetaling i anvendelse.
Et fuldtidsforsikret medlem kan sige  

 arbejdet op og fratræde inden for 26 uger efter, at retten til supplerende  

 dagpenge er bortfaldet.
Hvis bortfaldstidspunktet udskydes af en  

 uforudsigelig eller pludseligt opstået situation, er det fortsat en gyldig  

 grund til ophøret, hvis medlemmet stilles som om, at retten til supplerende  

 dagpenge er bortfaldet ved arbejdsophøret.
Medlemmet kan afslå eller opsige arbejdet, hvis medlemmet mister retten  

 til supplerende dagpenge, fordi arbejdsgiveren ikke ønsker at udstede en  

 frigørelsesattest.
Det gælder ikke, hvis medlemmet har accepteret at  

 fortsætte arbejdet uden samtidig at få supplerende dagpenge.
Reglerne om  

 mindsteudbetaling af dagpenge må ikke komme i anvendelse.
Medlemmet kan afslå eller opsige arbejdet, hvis der på afslags- eller  

 opsigelsestidspunktet er dokumentation for, at medlemmet har fået andet  

 varigt arbejde eller skal begynde uddannelse inden for 3 måneder efter  

 afslaget eller ophøret.
Medlemmet skal rent faktisk begynde uddannelsen.
Det  

 er også en gyldig grund, hvis medlemmet umiddelbart efter ophøret overtager  

 varigt arbejde.
 Medlemmet kan afslå eller opsige arbejdet, hvis arbejdet udføres i  

 udlandet, på Færøerne eller i Grønland.
Medlemmet kan afslå eller opsige arbejdet, hvis medlemmet nægter at  

 medvirke til udvikling og produktion af krigsmateriel, jf. lov om  

 krigsmateriel m.v.
Arbejdsløshedskassen skal indhente en skriftlig erklæring  

 fra Justitsministeriet om, at den pågældende virksomhed er omfattet af lov om  

 krigsmateriel m.v.
Medlemmet kan opsige arbejdet, hvis almindelige arbejdsretlige principper  

 gør, at medlemmet ikke skal fortsætte med arbejdet.
Medlemmet skal have  

 henvendt sig til arbejdsgiveren for at opnå en løsning på de opståede  

 problemer - eventuelt gennem den faglige organisation.
Medlemmet kan opsige arbejdet senest 2 år efter en flytning, der skyldes,  

 at ægtefællen eller samleveren overtager varigt arbejde, begynder  

 længerevarende uddannelse eller begynder eller flytter selvstændig virksomhed  

 uden for det hidtidige hjemsted.
Det samme gælder hjemmeboende umyndige børn,  

 hvor forældrene skal flytte af en af de nævnte grunde.
Medlemmet kan opsige arbejdet, hvis medlemmet som led i en  

 fratrædelsesordning modtager en godtgørelse fra arbejdsgiveren i forbindelse  

 med fratrædelsen.
Godtgørelsen skal - sammenlagt med løn i den periode,  

 medlemmets eget opsigelsesvarsel løber - mindst svare til løn for den  

 periode, der svarer til arbejdsgiverens opsigelsesvarsel.
Medlemmet kan opsige arbejdet på grund af flytning uden for det hidtidige  

 hjemsted som følge af den samboende ægtefælles eller samleverens udøvelse af  

 fysisk vold mod medlemmet, når arbejdsophøret og flytningen sker i  

 tilknytning til den fysiske volds udøvelse.
Medlemmet skal ved lægeattest  

 eller politianmeldelse kunne dokumentere at have været udsat for fysisk vold.
 Direktøren for Arbejdsløshedsforsikringen kan bestemme, at der er en  

 gyldig grund, uanset medlemmet ikke kan dokumentere fysisk vold, når det ved  

 politianmeldelse kan dokumenteres, at medlemmets flytning og arbejdsophør i  

 tilknytning hertil skyldes overhængende fare for medlemmets liv på grund af  

 trusler om fysisk vold fra den samboende ægtefælles eller samleverens side.
Medlemmet kan opsige arbejdet, hvis medlemmet får støtte efter lov om  

 social bistand til pasning af handicappet barn eller pasning af nærtstående,  

 der ønsker at dø i eget hjem.
Medlemmet skal have fået afslag på at få orlov  

 fra arbejdet.
Medlemmet kan afslå arbejdet, hvis medlemmet ønsker at overgå til en  

 periode med fradragsfri indtægt, og medlemmet rent faktisk indtræder i  

 ordningen.
Det er en betingelse, at medlemmet anmoder om at overgå til  

 ordningen i umiddelbar tilknytning til afslaget og med virkning fra  

 anmodningen.
 Medlemmet kan afslå arbejdet, hvis det formidlede arbejde ikke skal kunne  

 overtages, jf. §§ 5 og 6.
 § 20.  § 19, nr. 1-16, finder tilsvarende anvendelse  

 på medvirken til udarbejdelse eller revision af en individuel handlingsplan  

 og tilbud efter en individuel handlingsplan.
 Stk. 2.  Medlemmet kan afslå et tilbud efter en  

 individuel handlingsplan, hvis tilbudet ikke er rimeligt, jf.  

 Arbejdsministeriets bekendtgørelse om en aktiv arbejdsmarkedsindsats.
 Stk. 3.  Medlemmet kan ophøre i et tilbud efter en  

 individuel handlingsplan, hvis medlemmet ophører for at overtage arbejde, der  

 ikke gives offentlige løntilskud til.
Udbetaling af dagpenge § 21.  Hvis medlemmet efter §§ 27 og 28 ikke anses for  

 at stå til rådighed, kan medlemmet ikke få dagpenge.
 Stk. 2.  Hvis medlemmet 2 gange inden for 6 måneder har  

 mistet retten til dagpenge på grund af selvforskyldt ledighed, kan medlemmet  

 ikke få dagpenge.
 Stk. 3.  Et fuldtidsforsikret medlem kan igen få  

 dagpenge efter mere end 300 timers arbejde i en periode på 10 uger, hvis  

 arbejdet er udbudt på almindelige løn- og arbejdsvilkår, og der ikke er givet  

 offentlige løntilskud til arbejdet.
 Stk. 4.  Et deltidsforsikret medlem kan på samme måde  

 igen få dagpenge efter mindst 150 timers arbejde i en 10-ugers-periode, jf. i  

 øvrigt stk. 3.
 Stk. 5.  Medlemmet kan igen få dagpenge, hvis medlemmet  

 i mindst 26 uger uafbrudt har drevet selvstændig erhvervsvirksomhed i  

 væsentligt omfang uden samtidig at modtage etableringsydelse efter lov om en  

 aktiv arbejdsmarkedspolitik, iværksætterydelse efter lov om arbejdstilbud til  

 ledige, igangsætningsydelse efter lov om social bistand eller lignende.
 Stk. 6.  Et medlem, der ikke står til rådighed, fordi  

 medlemmet har forbeholdt sin arbejdskraft for en bestemt arbejdsgiver eller  

 arbejdsplads, kan igen få dagpenge, hvis medlemmet dokumenterer, at årsagen  

 til den manglende rådighed ikke længere er til stede.
 Stk. 7.  Medlemmet kan ikke opfylde kravet om arbejde i  

 stk. 3 og 4 med arbejde af den karakter, der var årsag til den manglende  

 rådighed, jf. § 8.
 § 22.  Så længe medlemmet ikke kan overtage arbejde,  

 jf. §§ 5 og 6, ikke er tilmeldt Arbejdsformidlingen, jf. § 4, eller ikke har  

 bopæl og opholder sig i Danmark, jf. § 3, kan medlemmet ikke få dagpenge.
 Stk. 2.  Medlemmet kan ikke få dagpenge, så længe  

 medlemmet ikke har givet de oplysninger, som arbejdsløshedskassen har bedt  

 om, jf. § 9, stk. 2. Dagpengene kan dog efterbetales, hvis medlemmet har  

 stået til rådighed for arbejdsmarkedet i den mellemliggende periode.
 Stk. 3.  Medlemmet kan ikke få dagpenge, så længe  

 medlemmet udebliver fra en samtale i arbejdsløshedskassen, som  

 arbejdsløshedskassen har indkaldt medlemmet til skriftligt og personligt.  

 Medlemmet kan igen få dagpenge, når medlemmet har henvendt sig skriftligt,  

 personligt eller telefonisk til arbejdsløshedskassen.
 § 23.  Hvis medlemmet uden en gyldig grund afslår et  

 formidlet arbejde, kan medlemmet ikke få dagpenge i 1 uge fra afslaget.
 Stk. 2.  Hvis medlemmet uden en gyldig grund afslår at  

 medvirke til at udarbejde eller revidere en individuel handlingsplan eller  

 afslår et tilbud efter en individuel handlingsplan, kan medlemmet ikke få  

 dagpenge i 1 uge fra afslaget.
 § 24.  Hvis medlemmet siger sit arbejde op uden en  

 gyldig grund eller bliver afskediget af en grund, der væsentligst skyldes  

 medlemmet, kan medlemmet ikke få dagpenge i 5 uger fra arbejdsophøret.
 Stk. 2.  Hvis medlemmet uden en gyldig grund selv siger  

 et formidlet arbejde op inden for den første uge, kan medlemmet ikke få  

 dagpenge i 1 uge fra arbejdsophøret.
Stk. 3.  Hvis medlemmet bliver afskediget, uden at  

 afskedigelsen væsentligst skyldes medlemmet, og medlemmet uden en gyldig  

 grund selv siger arbejdet op og fratræder, før arbejdsgiverens  

 opsigelsesvarsel udløber, er medlemmet selvforskyldt ledigt og kan ikke få  

 dagpenge i 5 uger fra arbejdsophøret.
Medlemmet mister dog ikke dagpenge ud  

 over det tidspunkt, hvor medlemmet i henhold til arbejdsgiverens varsel  

 skulle være fratrådt.
Det samme gælder, hvis medlemmet bliver afskediget,  

 uden at afskedigelsen væsentligst skyldes medlemmet, og medlemmet accepterer  

 et kortere opsigelsesvarsel fra arbejdsgiverens side end det, der ellers  

 gælder for medlemmet.
 Stk. 4.  Stk. 1-3, som handler om arbejde, gælder også  

 ophør i tilbud efter en individuel handlingsplan eller afskedigelse i  

 jobtræning eller særligt tilrettelagte jobtræningsforløb efter en individuel  

 handlingsplan.
 § 25.  Hvis medlemmet har en gyldig grund til afslag  

 eller ophør, vil medlemmet efter en konkret vurdering kunne miste retten til  

 dagpenge, hvis medlemmet i øvrigt ikke kan anses for at stå til rådighed for  

 arbejdsmarkedet.
Stk. 2.  Hvis medlemmet er selvforskyldt ledigt, vil  

 medlemmet efter en konkret vurdering kunne miste retten til dagpenge, hvis  

 medlemmet i øvrigt ikke kan anses for at stå til rådighed for  

 arbejdsmarkedet.
Medlemmet får ikke karantæne, hvis medlemmet får et krav om  

 arbejde efter manglende rådighed, jf. § 21.
 Arbejdsløshedskassens administration m.v.
 § 26.  Arbejdsløshedskassen skal notere alle  

 oplysninger, der kan have betydning for medlemmets dagpengeret, herunder de  

 oplysninger medlemmet selv giver, og underretninger fra Arbejdsformidlingen.
 § 27.  Arbejdsløshedskassen skal senest vurdere  

 medlemmets rådighed i forbindelse med, at arbejdsløshedskassen indberetter  

 medlemmet til Arbejdsformidlingen, jf. § 144, stk. 1, i Arbejdsministeriets  

 bekendtgørelse om en aktiv arbejdsmarkedsindsats.
 Stk. 2.  Arbejdsløshedskassen skal senest vurdere  

 medlemmets rådighed i forbindelse med, at arbejdsløshedskassen indberetter  

 medlemmet til Arbejdsformidlingen, jf. § 144, stk. 2, i Arbejdsministeriets  

 bekendtgørelse om en aktiv arbejdsmarkedsindsats.
 Stk. 3.  Arbejdsløshedskassen skal i øvrigt undersøge og  

 vurdere medlemmets rådighed, hvis der opstår tvivl om rådigheden for  

 arbejdsmarkedet.
§ 28.  Arbejdsløshedskassen skal undersøge og vurdere  

 medlemmets rådighed, hvis arbejdsløshedskassen ikke har vurderet medlemmets  

 rådighed efter denne bestemmelse inden for de seneste 6 måneder, når  

 medlemmet melder sig ledigt efter et sæsonarbejde, og medlemmet har haft  

 sæsonarbejde i de sidste 2 år.
Det samme gælder, hvis medlemmet har indgået  

 aftale om genansættelse, eller medlemmet har opsagt et arbejde eller afslået  

 et formidlet arbejde for at overtage det nu afsluttede sæsonarbejde.
 Stk. 2.  Hvis medlemmet har eller har haft andet arbejde  

 af større omfang end sæsonarbejdet, eller medlemmet har søgt andet arbejde  

 end sæsonarbejde i tidligere ledighedsperioder fra sæsonarbejdet, kan  

 medlemmet anses for at stå til rådighed.
 § 29.  Ved vurderingen efter §§ 27 og 28 skal  

 arbejdsløshedskassen sikre sig, at medlemmet selv gør en indsats for at komme  

 ud af ledigheden ved at søge arbejde og ved at deltage i kurser og andre  

 tilbud, der øger mulighederne for at få arbejde.
 Stk. 2.  Hvis arbejdsløshedskassen ved vurderingen  

 finder, at medlemmet står til rådighed, men der dog er tvivl om medlemmets  

 fortsatte tilknytning til arbejdsmarkedet, skal arbejdsløshedskassen give  

 medlemmet en frist på højst 3 måneder til at vise sin tilknytning til  

 arbejdsmarkedet.
 Stk. 3.  Arbejdsløshedskassen skal skriftligt meddele  

 medlemmet resultatet af vurderingen, hvis medlemmet ikke anses for at stå til  

 rådighed for arbejdsmarkedet, eller arbejdsløshedskassen giver medlemmet en  

 frist til at vise sin fortsatte tilknytning til arbejdsmarkedet.
 Stk. 4.  Arbejdsløshedskassen skal notere, at der er  

 foretaget en vurdering og resultatet af denne.
 § 30.  En arbejdsløshedskasse har tavshedspligt med  

 hensyn til, om en virksomhed er omfattet af lov om krigsmateriel m.v., og  

 arbejdsløshedskassen må ikke uberettiget videregive eller udnytte fortrolige  

 oplysninger herom.
 Stk. 2.  Ved overtrædelse af stk. 1, finder  

 straffelovens § 152 og §§ 152 c - 152 e anvendelse, jf. lov om  

 arbejdsløshedsforsikring m.v. § 94 a, stk. 2.
 § 31.  Bestemmelserne i denne bekendtgørelse, som  

 handler om ægteskab og ægtefæller, finder tilsvarende anvendelse på et  

 registreret partnerskab og registrerede partnere.
 Ikrafttræden m.v.
 § 32.  Der udarbejdes en vejledning om anvendelsen af  

 bekendtgørelsen.
 § 33.  Bekendtgørelsen træder i kraft den 1. januar  

 1994.
 Stk. 2.  Samtidig ophæves følgende retsforskrifter:
