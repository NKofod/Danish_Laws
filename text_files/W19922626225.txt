 1. Beskattes kommanditaktionærerne personligt af deres andel af  

 selskabets skattepligtige resultat.
 2. Medfører en generalforsamlingsbeslutning om omdannelse af et  

  aktieselskab til et kommanditaktieselskab en sådan ændring, at  

 aktierne anses for afstået og beskattes efter  

 aktieavancebeskatningslovens regler.
 3. Beskattes A-S A med "ophørsbeskatning" efter  

 selskabsskattelovens regler i § 5 m.fl. på tidspunktet for  

 vedtægtsændringen.
 4. Beskattes kommanditaktionæren efter aktieavancebeskatningslovens  

 regler ved hans afhændelse af aktier til tredjemand.
 5. Beskattes udbytte fra kommanditaktieselskabet med udbytteskat.
 Ad 1 Det var oplyst, at A/S A ved generalforsamlingsbeslutning var  

 omdannet til et kommanditaktieselskab.
Kommanditaktieselskab, skattepligtsubjekt - Kommanditaktieselskab ikke anset for selvstændigt  

 skattepligtsubjekt De lokale skattemyndigheder udtalte, at da  

 kommanditaktieselskaber ikke er omfattet af selskabsskattelovens § 1 og  

 derved ikke undergivet selskabsbeskatning, skal kommanditaktionærerne  

 beskattes personligt af deres ideelle andel af resultatet.
I henhold til  

 personskattelovens § 4, stk. 1, nr. 10, bliver indkomst ved selvstændig  

 erhvervsvirksomhed kapitalindkomst, når antallet af ejere er  

 større end 10, og den skattepligtige ikke deltager i virksomhedens  

 drift i væsentligt omfang.
 Ligningsrådet var enig med skatteforvaltningerne i,  

 at kommanditistaktionærerne skal beskattes personligt af deres andel af  

 selskabets resultat, idet kommanditaktieselskaber ikke er omfattet af  

 selskabsskattelovens regler, da komplementaren hæfter personligt, jf.  

 selskabsskattelovens § 1.
Ad 2 De lokale skattemyndigheder udtalte, at en  

 generalforsamlingsbeslutning om omdannelse af et aktieselskab til et  

 kommanditaktieselskab er en så væsentlig ændring, at  

 aktierne i skattemæssig henseende må anses for afstået.
En  

 eventuel avance beskattes herefter i henhold til aktieavancebeskatningslovens  

 regler.
 Ligningsrådet fandt, at da  

 vedtægtsændringen var af en sådan karakter, at selskabets  

 skattepligt efter selskabsskatteloven ophører, og der derfor skal ske  

 en afsluttende ansættelse, efter reglerne i selskabsskattelovens § 5,  

 vil beskatning af aktionærerne efter aktieavancebeskatningsloven skulle  

 foretages i forbindelse hermed.
 Ad 3 Under henvisning til svaret på  

 spørgsmål 2 blev spørgsmålet besvaret  

 bekræftende.
Ad 4 De lokale skatteforvaltninger udtalte, at  

 kommanditaktionærer ikke skal beskattes efter  

 aktieavancebeskatningslovens regler ved afhændelse af aktierne til  

 tredjemand.
En aktie er betegnelsen for deltagerens kapitalandel i et  

 aktieselskab.
Da der ikke i skatteretlig henseende foreligger et  

 aktieselskab, kan deltagernes kapitalandele heller ikke anses for aktier,  

 selv om de er betegnet som sådanne.
Forvaltningen mener heller ikke, at  

 de såkaldte aktier kan anses for "lignende  

 værdipapirer", idet der ikke er tale om kapitalandele i et  

 selvstændigt skattesubjekt.
Ligningsrådet kunne tilslutte sig  

 skatteforvaltningerne, idet kommanditaktier ikke kan sidestilles med aktier  

 eller anparter i selskaber, der er skattepligtige efter selskabsskatteloven.  

 Ved afhændelse af kommanditaktier skal beskatning derfor ske som ved  

 afhændelse af kapitalandele i kommanditsel skaber.
Ad 5 De lokale skatteforvaltninger har til dette  

 spørgsmål udtalt, at udbytte fra et kommanditaktie selskab ikke  

 beskattes med udbytteskat.
Da kommanditaktieselskabet ikke anses for et  

 selvstændigt skattepligtssubjekt, må man derfor følge de  

 skatteretlige regler, der er gældende for almindelige  

 kommanditselskaber.
 Ligningsrådet var enig med skatteforvaltningerne i,  

 at udbytte fra kommanditaktieselskabet ikke beskattes med udbytteskat.
