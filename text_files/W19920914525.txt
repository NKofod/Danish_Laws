Ankestyrelsens principafgørelse O-42-92 om kontanthjælp - transportudgifter - fradrag for indtægter - arbejdsindtægter Resume:
Der skulle først ske nedsættelse af indtægten (fradrag) med de nødvendige udgifter til transport efter bistandslovens § 38, stk. 1, 2. pkt.
Derefter skulle der i overensstemmelse med reglen i bistandslovens § 38, stk. 5, ses bort fra arbejdsindtægter på indtil 1.000 kr. pr. måned.
 Kassation:
Der er kommet nye regler på området Love:
Lov om social bistand - lovbekendtgørelse nr. 817 af 6. december 1990 - § 38, stk. 1 og § 38, stk. 5 Vejledninger:
Socialministeriets vejledning nr. 49 af 5. marts 1987 om kontanthjælp efter bistandsloven - pkt. 7 Sagsfremstilling:
K modtog kontanthjælp efter bistandslovens § 37. Hun deltog i perioden 3. september 1990 til ultimo april 1991 i et lønnet projekt, hvor der blev udbetalt en projektløn på 64 kr. i timen.
K modtog samtidig hermed supplerende kontanthjælp.
K havde i den nævnte periode udgifter til transport på 300 kr. pr. måned.
 Kommunen så i overensstemmelse med bistandslovens § 38, stk. 5, i en periode på 6 måneder bort fra 1.000 kr. af arbejdsindtægten.
 Kommunen tog ved udmålingen af kontanthjælpen ikke hensyn til K's transportudgifter på 300 kr.
 Amtsankenævnet pålagde ved sin afgørelse kommunen at nedsætte indtægterne i den omhandlede 6 måneders periode med udgifterne til transport uafhængig af bestemmelsen i bistandslovens § 38, stk. 5 (1.000 kr.'s reglen).
Nævnet henviste til, at ifølge bistandslovens § 38, stk. 1, skal der i den beregnede samlede kontanthjælp fratrækkes K's indtægter.
Forinden nedsættes indtægterne dog med de nødvendige udgifter til bl.a. transport.
 I klagen til Ankestyrelsen gjorde kommunen gældende, at kommunen i en 6 måneders periode havde set bort fra 1.000 kr. månedlig, idet man var af den opfattelse, at der ved anvendelse af § 38, stk. 5, var includeret de udgifter, der er nævnt i § 38, stk. 1. Sagen blev behandlet på principielt møde til afklaring af, hvorvidtder i forbindelse med anvendelse af 1.000 kr.'s reglen i bistands lovens § 38, stk. 5, skal ske nedsættelse af arbejdsindtægterne med de nødvendige udgifter til bl.a. transport.
 Afgørelse:
Ankestyrelsen fandt efter formuleringen af bestemmelsen i bistands lovens § 38, stk. 1, sammenholdt med stk. 5, at der først skulle ske nedsættelse af K's indtægt med de nødvendige udgifter til transport efter lovens § 38, stk. 1, 2. pkt.
Der skulle herefter ioverensstemmelse med reglen i § 38, stk. 5, ses bort fra arbejds indtægter på indtil 1.000 kr. pr. måned.
 Ankestyrelsen tiltrådte således amtsankenævnets afgørelse.
