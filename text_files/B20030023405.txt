Bekendtgørelse om oplysningspligt ved salg og  

  

 markedsføring af elektrisk materiel til forbrugere I medfør af § 3, stk. 7, og § 15,  

 stk. 2, i lov nr. 314 af 5. maj 2000 om autorisation af elinstallatører  

 m.v. fastsættes:
Formål § 1.  

  

 Bekendtgørelsen  

 har til formål at fastsætte nærmere regler for oplysning om begrænsninger i  

 retten til at installere elektrisk materiel i faste  

 stærkstrømsinstallationer.  

 Reglerne i denne bekendtgørelse skal sikre, at forbrugerne kan blive gjort  

 bekendt med disse begrænsninger, inden materiellet handles.
Anvendelsesområde § 2.  

  

 Bekendtgørelsen gælder for salg og markedsføring til private forbrugere af  

 elektrisk materiel, der er beregnet til at kunne indgå i faste  

 stærkstrømsinstallationer.
 Stk. 2.  

  

 Ved  

 markedsføring forstås i denne bekendtgørelse enhver opfordring til køb af  

 elektrisk materiel som omfattet af stk. 1, der kan komme til private  

 forbrugeres kendskab.
Oplysningspligt § 3.  

  

 Ved  

 salg og markedsføring til private forbrugere skal det oplyses, at materiellet  

 som omfattet af § 2 kun må installeres af en autoriseret elinstallatør.
Stk. 2.  

  

 Følgende er  

 undtaget fra kravet efter stk. 1 1)  

 	  

    

 belysningsarmaturer  

 til indendørs brug i boliger, og 2)  

 	  

    

 fremførings- og  

 befæstelsesmateriel.
 Stk. 3.  

  

 Ved salg og  

 markedsføring af normaltætte afbrydere og stikkontakter skal endvidere  

 oplyses,  

 i hvilke tilfælde udskiftning må foretages af forbrugeren, jf. § 4,  

 stk. 2 og 3.
 § 4.  

  

 Oplysningen  

 som fastsat i § 3, stk. 1 og 3, skal gives skriftligt på en for  

 forbrugeren tydelig måde og på et synligt sted i umiddelbar forbindelse med  

 materiellet og markedsføringen af materiellet.
 Stk. 2.  

  

 Oplysningen  

 skal bestå i følgende udsagn : »Må kun installeres af en autoriseret  

 elinstallatør.«, jf. dog stk. 3 og 4.
Stk. 3.  

  

 For  

 normaltætte afbrydere og stikkontakter uden jord for højst 250 V skal  

 oplysningen bestå i følgende udsagn: »Må kun installeres af en autoriseret  

 elinstallatør.
Forbrugeren må udskifte allerede installeret materiel.« Stk. 4.  

  

 For  

 normaltætte stikkontakter med jord for højst 250 V skal oplysningen bestå i  

 følgende udsagn: »Må kun installeres af en autoriseret elinstallatør.  

 Forbrugeren må udskifte allerede installeret materiel, såfremt installationen  

 er beskyttet med HPFI- eller HFI-afbryder.« § 5.  

  

 Pligten  

 til at sikre oplysning efter § 3, påhviler den, der sælger og den der  

 markedsfører materiellet.
Straf og ikrafttrædelse § 6.  

  

 Med  

 bøde straffes den, der sælger eller markedsfører elektrisk materiel til  

 private  

 forbrugere uden den i §§ 3 og 4 nævnte oplysning.
 Stk. 2.  

  

 Begås  

 overtrædelsen af et selskab m.v. (juridiske personer) kan der pålægges  

 strafansvar efter reglerne i straffelovens kapitel 5.
 § 7.  

  

 Elektricitetsrådet fører tilsyn med overholdelsen af reglerne i denne  

 bekendtgørelse.
 § 8.  

  

 Bekendtgørelsen træder ikraft den 1. august 2003.
