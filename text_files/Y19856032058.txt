 Tilsynet blev opmærksom på, at der blev givet mangelfulde oplysninger  

 vedr. beregning af gebyrer, herunder gebyrer for betaling af de  

 tjenesteydelser pengeinstituttet tilbød.
På baggrund heraf fremsendte tilsynet en skrivelse til  

 brancheorganisationerne med en redegørelse for god pengeinstitutpraksis Denne udvikling er i overensstemmelse med tilsynets generelle synspunkt,  

 at det må anses for rigtigt, at omkostningsdækning sker hos de kunder, der  

 modtager tjenesteydelserne.
 Den ændrede gebyrpraksis har imidlertid medført et stigende antal klager  

 fra pengeinstitutkunder over pengeinstitutterens gebyrberegning.
 Enkelte af klagerne vedrører alene spørgsmålet om gebyrets størrelse.  

 Disse klager, der behandles af tilsynet i dettes egenskab af monopolmyndighed  

 i medfør af lov om priser og avancer § 14 a, skal ikke nærmere omtales her.
 Størstedelen af klagerne vedrører derimod spørgsmålet, om pengeinstituttet  

 for den pågældende ydelse overhovedet burde have beregnet sig gebyr - med  

 andre ord, om opkrævningen af gebyret har været i overensstemmelse med bank-  

 og sparekasselovens § 1, stk. 6, hvorefter pengeinstitutter skal drives i  

 overensstemmelse med redelig forretningsskik og god pengeinstitutpraksis.
Afgørelsen i sådanne sager er faldet forskelligt ud.
I nogle tilfælde har  

 pengeinstituttet frafaldet krav på gebyr, og i de øvrige sager har tilsynet  

 med en konkret begrundelse i hvert enkelt tilfælde givet enten  

 pengeinstituttet eller klager medhold.
 Stigningen i antallet af disse sager har imidlertid givet tilsynet den  

 opfattelse, at der i et ikke ringe antal tilfælde er tale om manglende eller  

 mangelfuld information over for kunderne om pengeinstituttets gebyrregler.  

 Når tilsynet i nogle tilfælde har fundet, at opkrævning af gebyr ikke, eller  

 ikke ganske har været i overensstemmelse med god pengeinstitutpraksis, til  

 trods for, at en gebyrberegning for den omhandlede ydelse i øvrigt måtte  

 anses for rimelig, skyldes det, at tilsynet har ment, at kunden i det  

 konkrete tilfælde med nogen rimelighed kunne forvente, at den pågældende  

 tjenesteydelse var gebyrfri, når kunden ikke i forvejen var blevet gjort  

 opmærksom på andet.
 Tilsynet skal derfor henstille til pengeinstitutterne, at de i højere grad  

 bestræber sig på at sikre sig, at kunderne i forvejen er tilstrækkeligt  

 informerede om gebyrregler og - satser for en tjenesteydelse, som  

 pengeinstituttet agter at beregne sig gebyr for.
Hvor tjenesteydelsen har relation til et i forvejen etableret kundeforhold  

 (indlån, udlån, depot etc.), må det anses for vigtigt, at det af de  

 kontraktsbestemmelser, som gælder for kundeforholdet, med tilstrækkelig  

 tydelighed fremgår, for hvilke ydelser med tilknytning til kundeforholdet der  

 beregnes gebyr.
Det vil i den henseende i reglen ikke være tilstrækkeligt, at  

 pengeinstituttet henviser til sine almindelige forretningsbetingelser , som  

 kunden har fået udleveret og derfor af pengeinstituttet antages at have gjort  

 sig bekendt med.
