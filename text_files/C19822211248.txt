(De erhvervsfaglige grunduddannelser.  

 Jern- og metalområdet) Opbygning og varighed Adgangsbetingelser Gennemført basisuddannelse i smedlinien eller anden uddannelse og/eller  

 beskæftigelse, der kan ligestilles hermed i henhold til de herom af  

 undervisningsministeriet fastsatte regler.
Uddannelsens mål Eleven skal i uddannelsestiden opnå erhvervskompetence som industriel  

 rørsmed i overensstemmelse med nedenstående uddannelsesregler og de for  

 uddannelsen gældende kursusplaner.
Uddannelsens tilrettelægning Det krævede praktiske og teoretiske pensum indlæres på teknisk skole.  

 Uddannelsen på virksomheden tilrettelægges således, at eleven beskæftiges ved  

 og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
Teknisk skole Undervisningen på teknisk skole omfatter praktik og teori med hovedvægt på  

 tilrettelægning, fremstilling og montering af industrielle rørinstallationer  

 efter tegninger, beskrivelser og montagevejledninger.
Endvidere  

 arbejdsmiljøforhold i forbindelse hermed.
 Pensum er opdelt således:
Trin 1a - varighed 10 uger Afkortning, tildannelse, klipning og flammeskæring.
Bukning, retning,  

 boring og gevindskæring, smedemontage.
Lysbuesvejsning, gassvejsning,  

 lodning, TIG- og MAG-svejsning.
Tegningsforståelse og materialelære.
Trin 1b - varighed 7 uger Opmærkning og tildannelse af røremner, flammeskæring af lige- og skråsnit  

 i rør, udskæring til studse og afgreninger.
Gevindskæring af større rør.  

 Lysbuesvejsning, og gassvejsning af rør, studse og afgreninger.
Hårdlodning.  

 Præfremstilling af rørkomponenter. montering af kombinerede  

 rørkonstruktioner.
Trin 1c - varighed 10 uger Opmærkning og tildannelse af røremner, til kombineret rørkonstruktion.  

 Tildannelse ved flammeskæring, varmbukning og varmretning.
Lysbuesvejsning og  

 TIG-svejsning.
Hårdlodning på legerede rør og aluminium.
Gevindskæring af  

 større legerede rør.
Præfremstilling af rørkomponenter.
Montering af  

 kombinerede rørkonstruktioner.
Trin 1d - varighed 2 uger Repetitionskursus.
 Samtlige skoleophold, bortset fra repetitionskursus, omfatter endvidere  

 valgfri undervisning i almene fag og obligatorisk undervisning i følgende  

 fællesfag: samtidsorientering, virksomhedslære, samarbejdslære og dansk.
Uddannelsesregler Fastsat af undervisningsministeren i henhold til lov nr. 289 af 8. juni  

 1977 om erhvervsfaglige grunduddannelse.
 Uddannelsen på virksomheden skal omfatte fremstilling og montering af  

 industrielle røranlæg ved anvendelse af håndværktøj, maskiner samt svejse- og  

 skæreudstyr efter normalt anvendte arbejdstegninger, herunder isometriske  

 tegninger.
 Følgende arbejdsområder skal indgå i uddannelsen på virksomheden:
 Fremstilling og montering af industrielle røranlæg på land og i skibe,  

 herunder:
- lysbuesvejsning, gassvejsning, beskyttelsesgassvejsning (TIG),  

 flammeskæring - præfremstilling af anlægsdele, herunder strømstudse, reduktioner,  

 gradbøjninger og bæringer - montering af komponenter, rør og præfabrikerede dele - brug og vedligeholdelse af de for branchen anvendte håndværktøjer og  

 maskiner.
Ønskeligt supplement til virksomhedsuddannelsen Smedning.
 Plade- og profilarbejde.
 Beskyttelsesgassvejsning MAG.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
Erhvervsuddannelsesudvalget OveSchandorff Foranstående uddannelsesregler godkendes.
Undervisningsministeriet, Direktoratet for Erhvervsuddannelserne den 7. april 1982.
