 I henhold til § 5, stk. 2, i lov om frikommuner, jf. lovbekendtgørelse nr.  

 583 af 31. august 1989, som ændret ved lov nr. 58 af 7. februar 1990,  

 meddeles:
 § 1.  Kulturministeriet og Indenrigsministeriet har  

 henholdsvis den 31. januar 1990 og 9. februar 1990 godkendt  

 frikommuneregulativ nr. 6 for Egtved Kommune om styrelsen af virksomhed efter  

 lov om fritidsundervisning m.v., jf. § 16, stk. 1 og § 46, stk. 1, i lov om  

 frikommuner.
 § 2.  Frikommuneregulativet indebærer, at følgende  

 bestemmelser ikke gælder i Egtved Kommune:
 § 3,  stk. 1 og 2, §§ 5 og 8, §§ 11 og 12, stk. 1, 2,  

 3 og 5, § 13, §§ 27a, 27b og 28-32 i lov om styrelsen af kommunernes  

 skolevæsen bortset fra folkeskolen og af virksomhed efter lov om  

 fritidsundervisning m.v., jf. lovbekendtgørelse nr. 437 af 20. juni 1989,  

 samt § 19, stk. 1, i lov om kommunernes styrelse, jf. lovbekendtgørelse nr.  

 539 af 3. august 1989.
 § 3.  Frikommuneregulativet har virkning fra den 1.  

 marts 1990 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jfr. § 8, stk. 4, i  

 lov om kommunernes styrelse.
Kulturministeriet, den 13. marts 1990 P.M.V E.B.
