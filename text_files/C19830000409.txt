(Til forstandere for  

 husholdningsskoler) I henhold til § 3, stk. 1 og 3, og § 6 i lov nr. 259 af 4. juni 1970 om  

 folkehøjskoler, landbrugsskoler, husholdningsskoler og efterskoler fastsættes  

 følgende om den del af køkkenlederuddannelsen, der foregår på  

 husholdningsskoler:
Almindelige bestemmelser § 1.  Ved husholdningsskoler kan der efter forud  

 indhentet godkendelse fra direktoratet for voksenundervisning og  

 folkeoplysning m.v. oprettes kursus til uddannelse af køkkenledere.
Som  

 grundlag for direktoratets godkendelse skal foreligge en udtalelse fra  

 Fællesudvalget for huslig uddannelse.
 Stk. 2.  Undervisningen på kurserne tilrettelægges efter  

 en undervisningsvejledning, der udarbejdes af direktoratet.
 Stk. 3.  Det er en betingelse for godkendelse, at  

 skolens leder og de lærere, der skal undervise på kurserne, har de fornødne  

 kvalifikationer, og at skolen råder over egnede lokaler og fornødent udstyr.
 Stk. 4.  Ved godkendelsen, der gives for et år ad  

 gangen, fastsættes kursusterminer og antallet af uddannelsespladser ved de  

 enkelte skoler.
§ 2.  Uddannelsens formål er Optagelsesbetingelser § 3.  Optagelse på uddannelsens grundlæggende kursus  

 er betinget af, at eleven har gennemgået 12 måneders institutionspraktik  

 efter de af Fællesudvalget for huslig uddannelse udarbejdede regler.
 Stk. 2.  Optagelse på uddannelsens afsluttende kursus er  

 betinget af, at eleven - efter at have gennemført det grundlæggende kursus -  

 har gennemgået 12 måneders institutionspraktik efter de af Fællesudvalget  

 udarbejdede regler.
 Stk. 3.  Direktoratet kan i særlige tilfælde tillade, at  

 der på kursus optages elever, der ikke opfylder de i stk. 1 og 2 anførte  

 betingelser, når det skønnes, at de pågældende på grundlag af anden  

 uddannelse eller arbejdserfaring har de nødvendige forudsætninger for at  

 gennemføre uddannelsen.
Undervisningen § 4.  Såvel grundlæggende som afsluttende kursus til  

 uddannelsen af køkkenledere er af 20 ugers varighed og omfatter følgende fag  

 og timetal:
 Grundlæggende kursus:
 Stk. 2.  Undervisningsplanen skal udover de i stk. 1  

 anførte fag omfatte fag, som skolen finder væsentlige i forhold til skolens  

 formål, eller som de uddannelsessøgende ønsker som supplement.
§ 5.  På grundlæggende kursus er formålet med  

 undervisningen i de almene fagområder, at eleverne erhverver sig viden om og færdigheder i skriftlig og mundtlig sproganvendelse, færdigheder i talbehandling, viden om og færdigheder i førstehjælp, forudsætninger for at inddrage sundhedspædagogiske perspektiver i et  

 kommende arbejde med tilberedning af institutionskost, kendskab til studie- og erhvervsmuligheder.
Stk. 2.  Formålet med undervisningen i institutionskost  

 er, at eleverne erhverver sig viden om ernæring og levnedsmidler, viden om og færdigheder i planlægning, beregning og tilberedning af  

 institutionskost, kendskab til sammenhængen mellem planlægning, beregning og tilberedning af  

 kost på forskellige institutionstyper.
Stk. 3.  Formålet med undervisningen i  

 institutionshygiejne er, at eleverne erhverver sig viden om de aktuelle sygdomsfremkaldende mikroorganismer, der gennem  

 mennesker, skadedyr, husdyr, materialer og levnedsmidler overføres til  

 mennesker, viden om og praktiske færdigheder i planlægning, hensigtsmæssig rengøring  

 og vedligeholdelse af materialer og lokaler, der vedrører kostforplejningen.
Stk. 4.  Formålet med undervisningen i  

 arbejdsplanlægning er, at eleverne erhverver sig viden om planlægningens betydning for det daglige arbejde i  

 institutionskøkkenet og praktiske færdigheder i planlægning, kendskab til forskellige ledelsesformer, kendskab til institutionsregnskab og -budget, kendskab til arbejdstagerens rettigheder og pligter.
§ 6.  På afsluttende kursus er formålet med  

 undervisningen i de almene fagområder, at eleverne erhverver sig kendskab til kulturelle strømninger og folkelige bevægelser, kendskab til aktuelle arbejdsmarkedsforhold, kendskab til dansk ernærings-, familie-, bolig-, forbruger- og  

 sundhedspolitik, kendskab til studie- og erhvervsmuligheder.
Stk. 2.  Formålet med undervisningen i institutionskost  

 er, at eleverne erhverver sig færdighed i at planlægge, beregne, indkøbe og vurdere kosten på  

 forskellige typer af institutioner under hensyntagen til de sundhedsmæssige,  

 ernæringsmæssige, økonomiske og hygiejniske krav, viden om distributionsformer og -systemer, viden om de forskellige diættyper, viden om sammenhængen mellem kost, motion og fysisk velvære.
Stk. 3.  Formålet med undervisningen i  

 institutionskøkkenledelse er, at eleverne erhverver sig viden om det teoretiske grundlag for ledelse og det dermed forbundne  

 ansvar, færdighed i praktisk ledelsesfunktion, viden om administration af institutionskøkkener, viden om indretning af og udstyr til institutionskøkkener.
Bedømmelse og prøve § 7.  Ved afslutningen af grundlæggende kursus gives  

 der i hvert af de fire fagområder standpunktskarakterer, jfr. § 8.
 Stk. 2.  Ved afslutningen af afsluttende kursus gives  

 der i hvert af de tre fagområder standpunktskarakterer, jfr. § 8. Der  

 afholdes endvidere prøve og gives en prøvekarakter.
 Stk. 3.  Ved bedømmelsen anvendes 13-skalaen efter  

 bestemmelserne i §§ 1-3 samt § 4, stk. 1 og 2, i bekendtgørelse nr. 148 af 5.  

 april 1971 om karaktergivning ved de højere uddannelsesinstitutioner.
§ 8.  Standpunktskarakterer gives for hvert fagområde  

 af den eller de lærere, der har undervist i det pågældende område.
Har flere  

 lærere varetaget undervisningen, og kan der ikke opnås enighed om en  

 karakter, giver hver lærer en karakter, og karakteren fastsættes som  

 gennemsnitstallet mellem de givne karakterer.
Svarer gennemsnitstallet ikke  

 til et af tallene i karakterskalaen, bliver karakteren det tal i skalaen, der  

 ligger nærmest ved gennemsnitstallet.
Ligger gennemsnitstallet midt imellem  

 to karakterer i skalaen, bliver karakteren det nærmeste højere tal i skalaen.  

 Karakteren 00 kan dog kun gives, hvis lærerne er enige derom.
§ 9.  Den afsluttende prøve er skriftlig med en  

 efterfølgende mundtlig kommentering.
Den mundtlige kommentering er offentlig.
 Stk. 2.  Indstilling til en prøve er betinget af, at  

 eksaminanden har gennemført undervisningen i overensstemmelse med  

 undervisningsplanen.
 Stk. 3.  Direktoratet fastsætter tiderne for afholdelsen  

 af prøven og regler om dens afvikling.
Stk. 4.  Opgaverne til den skriftlige prøve stilles af  

 direktoratet.
Der indgår normalt opgaver fra samtlige fagområder, som  

 uddannelsen har omfattet.
Der afsættes 3-4 timer til prøven.
Stk. 5.  Den mundtlige kommentering former sig som en  

 samtale, der ledes af læreren.
Censor kan stille supplerende spørgsmål.  

 Samtalen har en varighed af ca. 15 minutter.
 § 10.  Ved bedømmelsen af prøven deltager to censorer  

 og indtil tre lærere.
Stk. 2.  Censorerne beskikkes af direktoratet.
Personer,  

 der har tilknytning til skolen, kan ikke beskikkes.
Beskikkelsen meddeles for  

 en treårig periode.
Ingen kan fungere som censor efter at være fyldt 70 år.  

 Direktoratet kan fastsætte en instruks for censorerne.
 Stk. 3.  De lærere, der skal deltage i bedømmelsen,  

 udpeges af skolens forstander.
 § 11.  Der gives en samlet karakter for den skriftlige  

 og mundtlige besvarelse.
 Stk. 2.  Censorerne og lærerne giver hver en karakter.  

 Kan der ikke opnås enighed om karakteren blandt censorerne indbyrdes  

 henholdsvis lærerne, giver hver censor henholdsvis hver lærer en karakter, og  

 censorkarakteren henholdsvis lærerkarakteren fastsættes efter  

 beregningsreglerne i § 8.
Stk. 3.  Er censorkarakteren og lærerkarakteren ikke den  

 samme, og opnås der ikke enighed ved den påfølgende forhandling, fastsættes  

 karakteren som gennemsnitstallet mellem de to givne karakterer.
Svarer  

 gennemsnitstallet ikke til et af tallene i karakterskalaen, bliver karakteren  

 det tal i skalaen, der ligger nærmest ved gennemsnitstallet.
Ligger  

 gennemsnitstallet mellem to karakterer i skalaen, bliver karakteren det  

 nærmeste højere tal i skalaen, hvis censorerne har givet den højeste  

 karakter, medens karakteren bliver det nærmeste lavere tal i skalaen, hvis  

 censorerne har givet den laveste karakter.
Karakteren 00 kan dog kun gives,  

 hvis censorer og lærere er enige derom.
Prøveprotokol og bevis § 12.  Standpunktskaraktererne og prøvekarakteren  

 indføres i skolens prøveprotokol, der autoriseres af direktoratet.
Er en  

 prøvekarakter ikke fastsat på grundlag af enighed mellem censorer på den ene  

 side og lærere på den anden side, anføres tillige censorkarakteren og  

 lærerkarakteren.
 § 13.  Bevis for gennemført kursus udstedes af skolen.  

 Beviset skal være affattet i en af direktoratet fastsat form.
 § 14.  Cirkulæret finder første gang anvendelse for de  

 kursus, der påbegyndes i januar 1983.
