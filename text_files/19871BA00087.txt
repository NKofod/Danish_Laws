Nr BSF 87 Forslag til folketingsbeslutning om nedsættelse af en  

 undersøgelseskommission i forbindelse med nedstyrtningen af det amerikanske  

 bombefly ved Thule Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 26. januar 1988 Folketinget pålægger regeringen at nedsætte en undersøgelseskommission, der kan skabe fuld klarhed over de følgevirkninger, som mennesker og natur er blevet udsat for i forbindelse med nedstyrtningen af det amerikanske bombefly ved Thule på Grønland.
Bemærkninger til forslaget Mange af de arbejdere, som i sin tid deltog i oprydningen efter det brintbombebevæbnede amerikanske fly, der styrtede ned, er enten døde af kræft eller er i dag syge af forskellige kræftformer.
At der er en sammenhæng mellem de radioaktive stoffer, som blev frigivet ved nedstyrtningen, og arbejdernes sygdom og død er tilsyneladende åbenbart, men sammenhængen er til dato ikke bevist.
Det må nu være regeringens opgave at skabe klarhed.
I dag, ca. 20 år efter nedstyrtningen, må der også gives fuld besked om, hvorvidt der eventuelt stadig er fare i området, og om, hvorvidt natur- og dyreliv har udviklet sig normalt, eller om der er følgevirkninger.
Forslagsstillerne forestiller sig en kommission sammensat så alsidigt, at alle følgevirkninger af flystyrtet kan blive klarlagt og senere offentliggjort.
