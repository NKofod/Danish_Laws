(Til samtlige lærerseminarier,  

 børnehave- og fritidspædagogseminarier,  

 husholdningsseminarier, socialpædagogiske seminarier, håndarbejdsseminarier,  

 amtscentraler m.fl.) Med cirkulære af 25. juli 1983 udsendte undervisningsministeriet aftale om  

 fotokopiering ved seminarierne.
 Aftalen var forsøgsmæssigt indgået for undervisningsåret 1983/84 og blev  

 senere forlænget for undervisningsåret 1984/85.
 Der er nu indgået medfølgende varige aftale med virkning fra den 1. august  

 1985 omfattende alle lærerseminarier, børnehave- og fritidspædagogseminarier,  

 husholdningsseminarier, socialpædagogiske seminarier og  

 håndarbejdsseminarier.
Fra 1. august 1985 sker betaling ikke længere fra  

 undervisningsministeriet, men det enkelte seminarium skal selv tilmelde sig  

 aftalen for et undervisningsår ad gangen og selv betale afgiften til  

 COPY-DAN.
Udgiften afholdes i finansåret 1985 af standardkonto 3900.20.2.  

 udenfor de af direktoratet udmeldte bevillingsrammer og bedes særskilt oplyst  

 i forbindelse med seminariets bidrag til tillægsbevillingslovforslaget.
 I øvrigt følger aftalen i det væsentlige de hidtidige retningslinier.
Der henvises til medfølgende aftale om beregningsprincipperne. (* 4) Det i aftalens § 15 stk. 2 nævnte informationsmateriale (tilmeldings- og  

 betalingsblanketter m.v.) er allerede blevet tilsendt de enkelte seminarier  

 fra COPY-DAN.
Seminarierne er principielt stillet frit med hensyn til, om de vil følge  

 aftalen eller ophavsretslovens almindelige regler.
Hvis man ikke ønsker at  

 bruge muligheden for den friere kopiering i henhold til aftalen, må  

 vedkommende seminarium meddele dette til COPY-DAN.
Dette betyder, at  

 fremstilling af klassesæt/holdsæt af ophavsretligt beskyttet materiale som  

 led i den almindelige undervisning vil være forbudt.
Vedkommende seminarium  

 må i så fald nøjes med de begrænsede muligheder for fotokopiering, som er  

 hjemlet i ophavsretsloven.
 For undervisningsåret 1985/86 skal følgende seminarier rapportere til  

 COPY-DAN:
 Lærerseminarier:
Esbjerg Seminarium Frederiksberg Seminarium Silkeborg Seminarium.
 Børnehave- og fritidspædagogseminarier:
 Viborg-seminariet for børnehave- og fritidspædagoger.
 Socialpædagogiske Seminarier:
 Esbjerg Socialpædagogiske Seminarium.
 Betalingen pr. kopiside af ophavsretligt beskyttet materiale er for  

 undervisningsåret 1985/86 fastsat til 10 1/2 øre.
 P.m.v.
 e.b.
Erik Metz eksp.sekr.
Efter forhandling mellem undervisningsministeriet (i det følgende betegnet  

 som »brugerne«) på den ene side og forvaltningssektoren  

 »Seminariekopier« under COPY-DAN (i det følgende betegnet som  

 »COPY- DAN«) på den anden side er der indgået følgende Aftale om fotokopiering m.v. ved seminarier .
Kapitel I.
Indledning.
 § 1.  Aftalen omfatter lærerseminarier, børnehave- og  

 fritidspædagogseminarier, de socialpædagogiske seminarier,  

 håndarbejdsseminarier og husholdningsseminarier.
 § 2.  Aftalen omfatter fotografisk eller anden  

 mangfoldiggørelse af publikationer eller dele af publikationer, som en lærer  

 foretager eller lader foretage til brug for sin egen undervisning på et  

 seminarium, der er omfattet af aftalen uanset om mangfoldiggørelsen sker med  

 seminariets apparatur eller på anden måde.
 Stk. 2. Ved en publikation forstås den samlede fysiske form, hvori et  

 stof bliver offentliggjort, f.eks. bog, pjece, tidsskriftsnummer, blad, avis  

 (en bibliografisk enhed).
 § 3.  Aftalen omfatter alle udgivne publikationer, som  

 medlemmer af de ophavsretsorganisationer, der har tilsluttet sig denne  

 aftale, er berettiget til at give tilladelse til at mangfoldiggøre som nævnt  

 i § 2, stk. 1.
Kapitel II.
Begrænsninger og forpligtelser.
 § 4.  Adgangen til kopiering efter denne aftale er  

 knyttet til de nedenfor i §§ 5 og 6 anførte begrænsninger.
 Stk. 2. Der må ikke kopieres i medfør af ophavsretslovens § 11, stk.1 (*  

 1) eller fotografilovens § 5 (* 2). Der må dog altid tages op til 3 kopier af  

 en publikation eller dele af en publikation.
 Stk. 3. Aftalen berører ikke den ret til mangfoldiggørelse som følger af  

 andre bestemmelser i ophavsretsloven eller fotografiloven end de i stk. 2  

 nævnte.
 § 5.  Kopiering må kun ske til komplettering af de  

 øvrige læremidler (de normalt anvendte lærebøger m.v.).
 stk. 2. Der må højst kopieres 20% af en publikation, dog ikke over 20  

 sider.
 Stk. 3. Kopiering må ikke ske til oplagring.
 stk. 4. Kopiering af noder må ikke finde sted med henblik på fremførelse  

 uden for den enkelte klasse/hold.
 § 6.  Det er ikke tilladt at kopiere fra følgende  

 typer af publikationer:
 § 7.  Hvert kopisæt skal indeholde oplysning om den  

 kopierede publikations titel, ophavsmandens navn, forlag (udgiver) og  

 udgivelsesår eller -dato.
 § 8.  Undervisningsministeriet fastsætter efter  

 forhandling med COPY- DAN nærmere regler om, hvorledes de enkelte seminariers  

 ledelse skal gennemføre den fornødne kontrol med kopieringen.
Kapitel III.
Vederlag m.v.
 § 9.  Vederlaget for kopieringen fastsættes ved aftale  

 mellem parterne som en betaling pr. kopiside, dog således at en avisside  

 tæller som 3 sider og en nodeside som 5 sider.
 § 10.  Seminarier, som ønsker at benytte sig af denne  

 aftale skal tilmeldes COPY-DAN senest 14 dage før undervisningsårets  

 begyndelse.
Stk. 2. Samtidig med tilmeldingen betales et a conto-vederlag beregnet på  

 grundlag af det anslåede antal kopisider af ophavsretsligt beskyttet  

 materiale i løbet af det kommende undervisningsår.
Beregningsprincipperne  

 herfor fastsættes efter aftale mellem aftalens parter.
 § 11.  Alle de af aftalen omfattede seminarier skal  

 registrere undervisningsårets samlede kopiforbrug ved aflæsning af  

 kopimaskinernes tællerapparatur ved undervisningsårets slutning.
 Stk. 2. Det totale antal kopisider for det forløbne undervisningsår  

 indberettes til COPY-DAN samtidig med tilmeldingen for det næste  

 undervisningsår.
 § 12.  Efter undervisningsårets afslutning opgøres det  

 endelige omfang af kopieringen af ophavsretligt beskyttet materiale på  

 grundlag af den i § 11 omtalte kopitælleraflæsning og de i § 10, stk. 2  

 omtalte beregningsprincipper.
 Stk. 2. Afvigelser i forhold til tidligere indbetalte a conto-beløb  

 reguleres i løbet af det efterfølgende undervisningsår.
 § 13.  Til brug for COPY-DANs fordeling af vederlaget,  

 der udbetales i medfør af §§ 10 og 12 foretages der hvert undervisningsår,  

 løbende over hele undervisningsåret, den nedenfor i § 14 beskrevne  

 rapportering af fotokopiering m.v. på en række af de af aftalen omfattede  

 seminarier.
 § 14.  Efter nærmere aftale mellem aftaleparterne  

 udvælges for hvert undervisningsår et antal af de af aftalen omfattede  

 seminarier til at deltage i rapporteringen.
 Stk. 2. På de seminarier, der deltager i rapporteringen, fremstilles et  

 ekstra kopisæt, hver gang der tages kopier af offentliggjorte publikationer  

 eller dele deraf med de i § 4, stk. 2, 2. pkt. og stk. 3 nævnte undtagelser.
Stk. 3. Der drages omsorg for, at de kopisæt, der indgår i  

 rapporteringen, er forsynet med de i § 7 nævnte oplysninger.
Endvidere  

 forsynes det ekstra kopisæt med oplysning om seminariets navn.
 Stk. 4. De i stk. 2 nævnte ekstra kopisæt samles af det enkelte  

 seminarium og indsendes til COPY-DAN i overensstemmelse med regler, der  

 fastsættes efter forhandling mellem undervisningsministeriet og COPY-DAN.
§ 15.  Det er en forudsætning for et seminariums  

 deltagelse i ordningen, at seminariet og dets personale er forpligtet til at  

 medvirke ved den i § 14 omhandlede rapportering.
Herom udsender  

 undervisningsministeriet et cirkulære.
Stk. 2. COPY-DAN udsender til de omfattede seminarier et  

 informationsmateriale.
Det materiale, der agtes udsendt, samt de skemaer der  

 agtes benyttet ved den løbende rapportering til COPY-DAN, forelægges  

 undervisningsministeriet til udtalelse.
§ 16.  Fordelingen af vederlaget mellem  

 rettighedshaverne foretages af COPY-DAN i overensstemmelse med  

 forvaltningssektorens regler.
Spørgsmålet om denne fordeling er brugerne  

 uvedkommende.
Kapitel IV.
Afsluttende bestemmelser.
 § 17.  COPY-DAN skal på forlangende fremlægge  

 materiale, der dokumenterer, hvor stor en del COPY-DAN repræsenterer af  

 rettighedshavere til publikationer inden for aftalens område.
 Stk. 2. COPY-DAN holder undervisningsministeriet løbende underrettet om  

 ændringer i medlemstilslutningen.
 § 18.  COPY-DAN holder undervisningsministeriet  

 løbende underrettet om ændringer i vedtægterne for forvaltningssektoren.
 § 19.  I tilfælde af at en udenforstående  

 rettighedshaver måtte fremsætte krav over for en bruger eller et seminarium  

 om vederlag for kopiering af en publikation, der omfattes af aftalen, er  

 COPY-DAN forpligtet til at yde den pågældende vederlag efter COPY-DANs  

 almindelige regler.
 § 20.  Aftalen træder i kraft den 1. august 1985.
 Stk. 2. Aftalen kan af hver af parterne opsiges med 6 måneders varsel til  

 udløb en juli måned.
 Stk. 3.  Endvidere kan de enkelte organisationer, der  

 deltager i aftalen, hver for sit vedkommende udtræde med det i stk. 2 nævnte  

 varsel.
 § 21.  Hvis væsentligt forandrede forhold indtræder,  

 kan enhver af parterne kræve forhandlinger optaget om ændringer i aftalen.
 § 22.  Parterne er enige om det som bilag vedhæftede  

 protokollat, der skal tjene som vejledning ved gennemførelsen af aftalen.
 § 23.  Med hensyn til beregningsprincipperne, jfr. §  

 10, stk. 2, henvises til særskilt vedhæftet aftale.
 Tiltrædes af Copy-Dan, Seminariekopier.
 København, den 31. maj 1985.
H.
Lund Christiansen På vegne Copy-Dan, Seminariekopier.
 Undervisningsministeriet, 1. afdeling, den 12. juni 1985.
Helge Thomsen /Erik Metz eksp.sekr.
 Protokollat til aftale om fotokopiering m.v. ved seminarier.
 ad § 1 : Aftalen omfatter også de private seminarier inden for området,  

 hvis drift reelt betales af det offentlige.
ad § 2: Af de senere bestemmelser fremgår, at kopiering ikke må ske til  

 lager.
Der er derfor ikke tale om at legalisere en virksomhed, der f.eks.  

 består i, at amtscentralerne for undervisningsmidler eller andre  

 institutioner fremstiller kopier, som derefter tilbydes seminarierne.
 Med udformningen af stk. 1 er først og fremmest tænkt på seminarier, der  

 mangler eget kopieringsudstyr.
 ad § 4 : Der er enighed om, at bestemmelsen ikke giver grundlag for en  

 udvidelse af citatretten.
 ad § 10: Efter at aftalen har været i kraft i et undervisningsår kan  

 spørgsmålet om en undersøgelse af kopieringens omfang og sammensætning  

 optages til drøftelse mellem parterne.
 Parterne har ikke anset det for muligt at regulere det forhold, at et for  

 undervisningen nødvendigt materiale ikke kan fremskaffes ved normalt køb.  

 Sådanne situationers løsning via fotokopiering må derfor afklares gennem  

 konkret aftale mellem seminariet og vedkommende rettighedshavere.
 Tiltrædes af Copy-Dan, Seminariekopier.
 København, den 31. maj 1985.
H.
Lund Christiansen På vegne Copy-Dan, Seminariekopier.
 Undervisningsministeriet, 1. afdeling, den 12. juni 1985.
Helge Thomsen /Erik Metz eksp.sekr.
