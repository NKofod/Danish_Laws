 I medfør af lov om planlægning, jf. lovbekendtgørelse nr. 746 af 16.  

 august 1994 § 3, stk. 1, § 8, § 13, stk. 6 og § 54 fastsættes følgende:
Om ændringer af regionplaner § 1.  Forslag til revision af en regionplan skal  

 vedtages og offentliggøres, jf. lovens §§ 24 og 25, senest 2 måneder inden  

 udgangen af den kommunale valgperiode.
 § 2.  Beslutninger om at ændre en regionplan har  

 retsvirkning som regionplanlægning efter lovens § 11, stk. 2, § 13, stk. 1 og  

 § 29, stk. 2, når beslutningen er udtrykkeligt angivet og formuleret som en  

 regionplanretningslinie i den offentliggjorte indkaldelse og/eller beretning  

 efter lovens §§ 22 og 23 eller i en særskilt skriftlig meddelelse til  

 kommunerne i amtet samt Miljø- og energiministeriet.
Om vurdering af større anlægs virkning på  

 miljøet (VVM) § 3.  Forslag til regionplanretningslinier for de i  

 bilag 1 angivne anlæg skal ved nyanlæg og ved væsentlige ændringer af  

 bestående anlæg, der kan sidestilles med nyanlæg, ledsages af en redegørelse,  

 der indeholder en særlig vurdering af anlæggets virkning på miljøet.
Stk. 2.  Reglerne i stk. 1 finder tilsvarende anvendelse  

 for de i bilag 2 angivne anlæg ved nyanlæg, når anlægget Stk. 3.  Reglerne i stk. 1 finder tillige anvendelse for  

 alle de på bilag 2 nævnte anlæg og projekter, når anlægget eller projektet § 4.  Undtaget fra bestemmelserne i § 3 er anlæg, der  

 tager sigte på det nationale forsvar, samt anlæg, der vedtages i enkeltheder  

 ved særlig lov.
 Stk. 2.  Undtaget fra bestemmelserne i § 3 er endvidere  

 anlæg og projekter, som udelukkende eller hovedsagelig tjener til udvikling  

 og afprøvning af nye metoder eller produkter, og som ikke anvendes mere end  

 eet år, når anlægget eller projektet på grund af dets karakter eller  

 midlertidighed ikke skønnes at ville påvirke miljøet væsentligt.
 Stk. 3.  Undtaget fra bestemmelserne i § 3, stk. 2, er  

 de på bilag 2 nævnte anlæg, der kan opfylde de i henhold til lov om  

 miljøbeskyttelse fastsatte generelle bestemmelser i branchebekendtgørelser om  

 lokalisering og forureningsbegrænsende foranstaltninger for den pågældende  

 anlægstype.
 § 5.  Den i § 3, stk. 1, nævnte redegørelse til  

 regionplanretningslinierne skal som minimum indeholde de i bilag 3 nævnte  

 oplysninger.
 § 6.  Når regionplanmyndigheden konstaterer, at et  

 anlæg, der er omfattet af § 3, vil kunne få betydelig indvirkning på miljøet  

 i en anden stat, eller hvis en anden stat, der vil kunne berøres i betydelig  

 grad, anmoder om oplysninger vedrørende anlægget, underretter  

 regionplanmyndigheden miljø- og energiministeren herom.
Om varetagelsen af støjbeskyttelseshensyn i  

 region- og § 7.  Regionplanerne skal indeholde retningslinier til  

 sikring af, at støjbelastede arealer i landzone ikke udlægges til støjfølsom  

 anvendelse.
 Stk. 2.  Kommuneplanerne skal indeholde retningslinier  

 til sikring af, at støjbelastede arealer i byzone og sommerhusområder ikke  

 udlægges til støjfølsom anvendelse, medmindre der i lokalplanen fastsættes  

 bestemmelser om etablering af afskærmningsforanstaltninger m.v., jf. lovens §  

 15, stk. 2, nr. 12 og 18.
 Stk. 3.  Lokalplaner, der udlægger støjbelastede arealer  

 til støjfølsom anvendelse skal fastsætte bestemmelser om etablering af  

 afskærmningsforanstaltninger m.v.
 Om lokalplanlægning i forbindelse med  

 vejanlæg m.v.
 § 8.  Hovedlandevejsprojekter, således som de er  

 godkendt af ekspropriationskommissionen og/eller trafikministeren, og  

 landevejsprojekter, således som de er fastlagt af amtsrådet, samt anlæg, der  

 er vedtaget i enkeltheder ved særlig lov, skal lægges til grund for  

 lokalplanlægningen.
 Stk. 2.  Lokalplaner, der tilvejebringes i forbindelse  

 med de i stk. 1 nævnte vejprojekter og anlæg, kan alene fastsætte en  

 regulering af de arealer, der grænser til det ved projektet eller loven  

 fastlagte anlæg.
 Stk. 3.  Ved sideanlæg til de i stk. 1 nævnte  

 vejprojekter skal de i projektet fastlagte retningslinier af vejteknisk og  

 færdselsmæssig betydning, herunder bestemmelser om placeringen og belysningen  

 af anlæggene, lægges til grund for lokalplanlægningen.
Om gebyr for den orientering, som  

 kommunalbestyrelsen foretager i § 9.  Kommunalbestyrelsen kan beslutte, at der ved de  

 i stk. 2 angivne dispensationsansøgninger skal opkræves gebyr af ansøgeren  

 til dækning af omkostningerne ved den orientering, som kommunalbestyrelsen  

 foretager i medfør af lovens § 20.
Stk. 2.  Der kan opkræves gebyr for orientering om  

 dispensationsansøgninger, som Stk. 3.  Opkrævning af gebyr skal ske med et fast  

 grundbeløb ganget med antallet af beboere og foreninger, som skal orienteres.
 Stk. 4.  Kommunalbestyrelsen kan træffe beslutning om,  

 at der i visse, nærmere angivne byggesagstyper ikke opkræves gebyr.
 Stk. 5.  Det i stk. 3 nævnte grundbeløb fastsættes af  

 kommunalbestyrelsen og kan reguleres efter nettoprisindeks eller på anden  

 måde.
Stk. 6.  Gebyret forfalder til betaling, når  

 kommunalbestyrelsen har truffet beslutning om at orientere om  

 dispensationsansøgningen.
Kommunalbestyrelsen kan vente med at iværksætte  

 orienteringen, indtil gebyret er betalt.
 Stk. 7.  Kommunalbestyrelsens beslutning i henhold til  

 stk. 2 og stk. 3-5 bekendtgøres på den måde, som er sædvanlig i kommunen.
Ikrafttrædelse § 10.  Bekendtgørelsen træder i kraft den 15. oktober  

 1994.
 Stk. 2.  Anlæg og projekter omfattet af kapitel 2 i  

 Miljøministeriets bekendtgørelse nr. 903 af 17. december 1991, hvor  

 udarbejdelsen af regionplanretningslinier med tilhørende redegørelse er  

 påbegyndt før bekendtgørelsens ikrafttræden, færdigbehandles i henhold til de  

 hidtil gældende regler.
 Stk. 3.  Klager over en tilladelse eller godkendelse,  

 der er meddelt inden bekendtgørelsens ikrafttræden, behandles efter de hidtil  

 gældende regler.
 Stk. 4.  Samtidig ophæves Miljøministeriets  

 bekendtgørelse nr. 903 af 17. december 1991 om supplerende regler i medfør af  

 lov om planlægning.
Miljø- og energiministeriet, den 30.  

 september 1994 Svend Auken / Solveig Øster Bilag 1 Større anlæg omfattet af § 3, stk. 1 1. Råolieraffinaderier (undtagen virksomheder, der  

 udelukkende fremstiller smøremidler på grundlag af råolie) samt anlæg til  

 forgasning og fortætning af mindst 500 tons kul eller bituminøs skifer om  

 dagen.
 2. Konventionelle kraftværker og andre fyringsanlæg  

 med en termisk ydelse på mindst 120 MW samt kernekraftværker og andre  

 kernereaktorer (bortset fra forskningsanlæg til fremstilling og forarbejdning  

 af spaltelige og fertile stoffer, hvis maksimumskapacitet ikke overstiger 1  

 kW vedvarende termisk ydelse).
 3. Anlæg, der udelukkende er bestemt til fremstilling  

 eller berigelse af atombrændsel, til oparbejdning af brugt atombrændsel eller  

 til opbevaring, bortskaffelse og bearbejdning af radioaktivt affald.
 4. Jern- og stålværker til fremstilling af råjern og  

 råstål.
 5. Anlæg til udvinding af asbest såvel som til  

 behandling og forarbejdning af asbest og af produkter, der indeholder asbest:  

 for så vidt angår produkter i asbestcement med en årlig produktion på over  

 20.000 tons færdige produkter; for så vidt angår friktionspakninger, med en  

 årlig produktion på 50 tons færdige produkter, samt for så vidt angår forbrug  

 heraf på over 200 tons.
 6. Anlæg af motorveje, motortrafikveje samt nyanlæg af  

 jernbaner til fjerntrafik.
 7. Anlæg af lufthavne(* 2) med start- og landingsbane  

 på 2.100 m og derover.
 8. Større landanlæg i forbindelse med havne, der kan  

 besejles og anløbes af skibe med over 1350 tons.
 9. Anlæg til bortskaffelse af giftigt og farligt  

 affald ved forbrænding, kemisk behandling eller deponering.
 10. Veje med en årsdøgnstrafik på mere end 10.000  

 køretøjer samt overordnede veje med en påtænkt linieføring gennem områder,  

 der i en endeligt vedtaget regionplan er udlagt til naturområder(* 3).
 11. Sporvogne, bybaner, høj- og undergrundsbaner eller  

 lignende baner af særlig bygningstype, der udelukkende eller overvejende  

 tjener til personbefordring.
 12. Flyvepladser, hvis støjkonsekvensområder medfører  

 væsentlige støjgener i områder, der er bebygget, udlagt til boligformål eller  

 anden støjfølsom anvendelse.
 13. Rørledninger på mere end 1 km til transport af  

 giftige, miljøfarlige eller brandfarlige væsker udenfor den pågældende  

 virksomheds eget område.
 14. Transmissionsledninger for naturgas og  

 liniestationer i forbindelse med transmissionsledninger, dog undtaget  

 stikledninger med højt tryk med en længde på 1 km eller derunder.
 15. Luftledningsstrækninger på mindst 2 km til  

 transport af elektrisk energi bygget til spændinger over 100 kV., med  

 tilhørende stationer.
 16. Anlæg af synlige rørledninger med en ydre diameter  

 på mere end 100 cm over større afstande end 500 m.
 17. Anlæg og virksomheder, som er anmeldelsespligtige  

 efter § 5 i Miljøministeriets bekendtgørelse nr. 520 af 5. juli 1990 om  

 vurdering af sikkerheden i forbindelse med risikobetonede aktiviteter, der  

 kan medføre et større uheld.
 18. Sammenlægning/jordomlægning af landbrugsejendomme,  

 hvori der indgår mere end 75 ejendomme og som indebærer væsentlige ændringer  

 i det fysiske miljø.
 19. Projekter vedrørende inddragning af uopdyrket land  

 eller delvise naturområder til intensiv landbrugsdrift på mere end 300 ha.
 20. Afvandings- og kunstvandingsprojekter, der  

 omfatter mere end 300 ha.
 21. Nyplantning af skov på mere end 30 ha i områder,  

 hvor skovrejsning i henhold til en endeligt vedtaget regionplan er uønsket.
 22. Rydning af fredskov, der er ældre end 20 år og  

 større end 30 ha i regionplanlagte skovrejsningsområder, og hvor der ikke  

 sker tilplantning af mindst et tilsvarende areal, med mindre den ryddede skov  

 af den statslige skovlovsmyndighed er erklæret for værende uden væsentlig  

 skovdyrkningsmæssig, biologisk, landskabelig eller rekreativ værdi.
 23. Svine- og fjerkræfarme med en kapacitet på  

 ejendommen på 250 dyreenheder eller derover.
 24. Saltvandsbaseret fiskeopdræt - dog undtagen opdræt  

 inden for de i en endeligt vedtaget regionplan udlagte områder til  

 fiskeopdræt.
 25. Råstofindvinding fra åbne brud med en  

 årsproduktion på mere end 200.000 m3 eller en indvindingsperiode på mere end  

 10 år med undtagelse af indvinding af almindeligt forekommende sand-, grus-  

 og stenforekomster inden for de i en endeligt vedtaget regionplan udpegede  

 graveområder.
 26. Kommerciel udvinding af råolie.
 27. Kommerciel udvinding af naturgas.
 28. Kildepladser med en årlig indvinding af grundvand  

 på 10 mio m3 eller mere.
 29. Cementfabrikker og molerværker.
 30. Kalkværker med en årsproduktion på mere end  

 200.000 m3.
 31. Anlæg til fremstilling af papirmasse og papir med  

 en kapacitet på 200 ADP (Air Dried Pulp) og derover pr. døgn.
 32. Dæmninger og andre anlæg til opstuvning eller  

 varig oplagring af vand, hvor vandarealet øges med 300 ha eller mere.
 33. Detailhandelscentre, der på grund af størrelsen  

 har regional betydning.
 34. Feriebyer og hotelkomplekser med et etageareal på  

 mere end 50.000 m2.
 (* 2) Ved lufthavne forstås flyvepladser, som svarer til definitionen for  

 lufthavne i Chicago-overenskomsten af 1944 om oprettelse af Organisationen  

 for international civil Luftfart.
 (* 3) De regionplanlagte naturområder har følgende betegnelse i de enkelte  

 amtskommuner:
Bilag 2 Anlæg omfattet af § 3, stk. 2 1. Energiindustrien (for så vidt disse anlæg ikke er  

 omfattet af bilag 1).
 2. Bearbejdning af metaller.
 3. Glasfremstilling.
 4. Kemisk industri (for så vidt disse anlæg ikke er  

 omfattet af bilag 1).
 5. Levnedsmiddelindustrien.
 6. Tekstil-, læder-, træ- og papirindustri.
 7. Gummiindustri.
 Fremstilling og behandling af produkter på grundlag af elastomerer.
 8. Andre projekter.
Bilag 3 Oplysninger der skal gives i henhold til § 5 1. En beskrivelse af det påtænkte anlæg, herunder  

 navnlig:
 1.1 En beskrivelse af anlæggets fysiske udformning samt  

 arealanvendelsesbehovet under bygnings- og driftfaserne, herunder angivelse  

 af anlægget på kortbilag i relevante målforhold.
 1.2 En beskrivelse af de væsentlige karakteristika for  

 produktionsprocesserne, f.eks. type og mængde af de anvendte materialer,  

 herunder om der indgår risikofyldte produktionsprocesser eller andre  

 miljøbelastende forhold.
 1.3 Et skøn efter type og mængde over forventede reststoffer og emissioner  

 (vand-, luft- og jordbundsforurening, støj, vibrationer, lys, varme, stråling  

 osv.) i forbindelse med driften af det foreslåede projekt.
 2. En oversigt over de væsentligste alternativer og  

 alternative placeringer, som har været undersøgt, en beskrivelse af  

 konsekvenserne af, at anlægget ikke gennemføres (0-alternativet), samt  

 oplysninger om de vigtigste grunde til valget af løsningsmodel under hensyn  

 til virkningerne på miljøet.
 3. En beskrivelse af de omgivelser, som i væsentlig  

 grad kan blive berørt af det ønskede anlæg, beskrivelse af anlæggets  

 betydelige virkninger på omgivelserne, herunder navnlig virkningerne på  

 befolkning, fauna, flora, jord, vand, luft, klimatiske forhold, den  

 arkitektoniske og arkæologiske kulturarv, landskabet og offentlighedens  

 adgang hertil samt en beskrivelse af de som en mulig følge af anlæggets  

 miljøpåvirkninger afledte socioøkonomiske forhold.
 4. En beskrivelse af anlæggets såvel kortsigtede som  

 langsigtede virkninger på miljøet, som følge af:
 4.1 Påvirkning af overflade- og grundvandssystemer.
 4.2 Luftforurening.
 4.3 Støjbelastning.
 4.4 Anvendelsen af naturlige råstoffer.
 4.5 Emission af forurenende stoffer, andre genepåvirkninger samt  

 bortskaffelsen af affald.
 4.6 Beskrivelse af, hvilke metoder der er anvendt til forudberegningen af  

 virkningerne på miljøet.
 5. En beskrivelse af de foranstaltninger, der tænkes  

 anvendt med henblik på at undgå, nedbringe og om muligt neutralisere de  

 skadelige virkninger på miljøet.
 6. Et ikke-teknisk resume på grundlag af ovennævnte  

 oplysninger.
 7. En oversigt over eventuelle mangler ved  

 oplysningerne og vurderingen af miljøpåvirkningerne.
 (* 1) Bekendtgørelsens kapitel 2 indeholder bestemmelser, der gennemfører  

 Rådets direktiv nr. 85/337/EØF af 27. juni 1985 om vurdering af visse  

 offentlige og private projekters indvirkning på miljøet - VVM-direktivet.
