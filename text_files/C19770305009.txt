Arbejdsformidlingskontorerne De statsanerkendte arbejdsløshedskasser Under den 26. oktober 1976 har ankenævnet for arbejdsløshedsforsikringen  

 meddelt følgende afgørelse:
»Ved skrivelse af 27. september 1973 har Malernes Fagforening, Odense  

 afdelingen, for medlem nr..........., indanket arbejdsdirektoratets afgørelse  

 af 7. september 1973, hvorefter medlemmet ikke kan anses for at være  

 lønarbejder i arbejdsløshedslovens forstand.
Hun vil derfor være at  

 overflytte til bidragydende medlemsskab, efter omstændighederne fra datoen  

 for direktoratets afgørelse.
Den 13. december 1972 anmodede arbejdsformidlingen arbejdsdirektoratet om  

 at tage stilling til medlemmets berettigelse til nydende medlemsskab af  

 kassen samt berettigelse til at få udbetalt dagpenge, idet medlemmet var  

 ophørt med at arbejde den 4. december 1972 på grund af arbejdsmangel.  

 Arbejdsformidlingen bemærkede, at medlemmets ægtefælle var malermester samt  

 at det fra afdelingen var oplyst, at ægtefællen var ene indehaver  

 (..........) i det firma, hvor medlemmet var beskæftiget.
Firmaet var en  

 mindre virksomhed, hvor den anden indehaver (..........) underviste på  

 lærlingeskolen.
Hovedledelsen har den 21. december 1972 under henvisning til  

 arbejdsløshedslovens § 58, stk. 1, nr. 2, vedtægtens § 21, med henvisning til  

 bilag 8 b udtalt, at medlemmet ville kunne få udbetalt dagpenge, såfremt hun  

 forud for hver udbetaling havde haft mindst 130 dages beskæftigelse inden for  

 de sidste 12 måneder.
Hovedledelsen fandt ikke grundlag for tvivl om  

 medlemmets ret til at stå som medlem af kassen.
 Malermester..........har oplyst, at han daglig varetager firmaets  

 administration, ligesom han lejlighedsvis deltager i firmaets produktive  

 værkstedsarbejde og endvidere er deltidsansat timelønnet faglærer ved  

 malerfagets fagskole med et stærkt svingende timetal.
 Medlemmet har den 2. august 1973 oplyst, at hun siden 1967 har arbejdet i  

 firmaet .......... uden afbrydelse af anden art end sygdom og arbejdsløshed,  

 samt at hun på daværende tidspunkt var beskæftiget i firmaet 41 3/4 time  

 ugentlig.
 Efter sagens indankning har ankenævnet indhentet supplerende  

 indtægtsoplysninger fra Aarup kommune.
 Ankestyrelsen har endvidere indhentet supplerende oplysninger fra  

 malermester.......... Denne har oplyst, at firmaet..........er ophørt pr. 1.  

 januar 1974, samt at..........indtil firmaets ophør i egenskab af lønmodtager  

 var tilmeldt ATP og at der var betalt lovpligtig forsikring og  

 feriegodtgørelse efter gældende love.
 Ankenævnet har endvidere efter sagens indankning anmodet direktoratet om  

 en udtalelse om principperne for bedømmelsen af medlemsret for personer, der  

 arbejder i ægtefællens virksomhed, herunder om direktoratet lægger vægt på  

 eventuel kompagniskab med andre og på om medlemmet opfylder de øvrige  

 betingelser for at være lønmodtager.
 Direktoratet har bl.a. udtalt, at ægtefæller i almindelighed anses for at  

 have et sådant økonomisk fællesskab, at de - i tilfælde, hvor den ene driver  

 en selvstændig virksomhed - i relation til arbejdsløshedsloven betragtes som  

 lige interesserede i virksomheden.
Direktoratet har endvidere bl.a. bemærket, at det forhold, at virksomheden  

 drives i kompagniskab med andre, og at ægtefællen derfor ikke er enerådende  

 med hensyn til disse spørgsmål, ikke i sig selv vil medføre, at medlemmets  

 forhold til arbejdsløshedsforsikringen kan bedømmes, som om ægtefællen ikke  

 drev selvstændig virksomhed; men der må i hvert enkelt tilfælde foretages en  

 konkret bedømmelse af hele situationen.
Da medlemmets ægtefælles indflydelse  

 på den heromhandlede virksomheds strategi og politik må bedømmes til ikke at  

 være under 50%, vil medlemmet efter direktoratets opfattelse ikke kunne  

 betragtes som lønarbejder i arbejdsløshedslovens forstand, og vil følgelig  

 ikke kunne være nydende medlem af arbejdsløshedskassen.
 Direktoratet har ment, at det, når det drejer sig om at vurdere, om et  

 medlem driver selvstændig virksomhed, eller om pågældende skal betragtes som  

 lønarbejder, vil kunne være vejledende for bedømmelsen af arbejdets karakter,  

 om pågældende er omfattet af ATP m.v., men at dette, når det drejer sig om en  

 selvstændigs ægtefælle, næppe vil kunne tillægges samme vejledende betydning,  

 fordi de omhandlede ordninger - ATP m.v. - ville kunne etableres uden en  

 forudgående vurdering og godkendelse af det enkelte arbejdsforhold, hvis  

 interessefællesskabet mellem ægtefællerne måtte tilsige det.
Sagen har været behandlet i ankenævnets møde den 9. september 1976, hvor  

 der blev truffet følgende  AFGØRELSE Under henvisning til det af arbejdsdirektoratet anførte tiltræder  

 ankenævnet, at..........ikke under sin beskæftigelse i firmaet..........kunne  

 anses som lønarbejder i arbejdsløshedslovens forstand, og at hun derfor måtte  

 overflyttes til bidragydende medlemsskab af Malersvendenes  

 Arbejdsløshedskasse.« P.D.V.
 E.B.
