Betænkning afgivet af Udvalget for Udlændinge- og Integrationspolitik  

 den 21. februar 2006 Betænkning over Forslag til lov om ændring af  

 integrationsloven og udlændingeloven (Integrationskontrakter, erklæring om integration og  

 aktivt medborgerskab, skærpede betingelser for tidsubegrænset  

 opholdstilladelse, uddannelsespligt for unge nyankomne udlændinge,  

 sygeopfølgning  

 over for sygemeldte introduktionsydelsesmodtagere m.v.) [af  

 integrationsministeren (Rikke Hvilshøj)] 1. Ændringsforslag Integrationsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 30. november 2005 og var til 1.  

 behandling den 15. december 2005. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Sammenhæng med andet lovforslag Lovforslaget udgør sammen med lovforslag nr.
L 89, der behandles  

 i Arbejdsmarkedsudvalget, udmøntningen af regeringens integrationsplan »En ny  

 chance til alle«.
Møder Udvalget har behandlet lovforslaget i 5 møder.
Teknisk gennemgang Den 12. januar 2006 blev der afholdt et fælles møde mellem  

 udvalget og Arbejdsmarkedsudvalget, hvor integrationsministeren og  

 beskæftigelsesministeren og deres embedsmænd foretog en teknisk gennemgang af  

 lovforslaget og L 89.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 25. oktober 2005 dette udkast  

 til  

 udvalget, jf. alm. del − bilag 21. Den 6. december 2005 sendte  

 integrationsministeren  

 de indkomne høringssvar og et notat herom til udvalget.
Den 9. december 2005  

 sendte integrationsministeren et supplerende høringssvar fra UNCHR til  

 udvalget.
Den 20. december 2005 sendte integrationsministeren UNCHRs  

 høringssvar i en dansk oversættelse og ministeriets og  

 Beskæftigelsesministeriets bemærkninger hertil til udvalget.
Spørgsmål Udvalget har stillet 34 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål og  

 integrationsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i udvalget (S) vil stemme hverken for eller imod  

 lovforslaget ved 3. behandling.
Mindretallet vil dog stemme for de stillede  

 ændringsforslag.
Socialdemokratiets  

 medlemmer af udvalget finder, at lovforslaget indeholder positive tiltag, men  

 også tiltag, der kunne formuleres mere positivt og fremadrettet.
Specielt med  

 hensyn til erklæringen om aktivt medborgerskab i det danske samfund, jf.  

 lovforslagets bilag I, forekommer de anvendte formuleringer og opbygningen af  

 erklæringen ikke at være hensigtsmæssig og fremadrettet.
Socialdemokratiet  

 har  

 dog med tilfredshed noteret sig, at integrationsministeren har ændret  

 erklæringsteksten for at imødegå en del af den kritik, der blev rejst af  

 oppositionen under 1. behandling af forslaget.
Socialdemokratiet er  

 desuden bekymret for, om de økonomiske konsekvenser af den øgede  

 administrative  

 byrde er vurderet tilstrækkelig forsigtigt af integrationsministeren.
Denne  

 bekymring er ikke blevet mindre af svarene på de stillede spørgsmål, og  

 Socialdemokratiet vil derfor løbende holde øje med, om lovforslagets  

 udmøntning  

 giver anledning til unødvendig administration, idet det vigtigste i  

 integrationsindsatsen naturligvis fortsat må være fokus på indsatsen over for  

 den enkelte udlænding Et  

  

 andet mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
Det Radikale Venstres, Socialistisk Folkepartis og Enhedslistens  

 medlemmer af udvalget finder, at lovforslaget er stærkt symbolpolitisk, og  

 finder ikke, at de ressourcer, der anvendes på de i lovforslaget foreslåede  

 elementer, vil give mest mulig integration for pengene.
Der er tale om en  

 yderligere  

 bureaukratisering af integrationsindsatsen designet primært for at opfylde  

 hensyn, der udspringer af hverdagen på Christiansborg frem for hverdagen for  

 udlændinge i Danmark og de kommunale medarbejdere, der arbejder med at  

 integrere dem i det danske samfund.
 RV, SF og EL finder, at erklæringen om aktivt medborgerskab i  

 det danske samfund er et ypperligt eksempel på regeringens kreativitet, når  

 det  

 drejer som integrationspolitiske symbolhandlinger.
RV, SF og EL noterer sig, at erklæringen ikke skal anvendes til  

 noget som helst, efter at udlændingen har underskrevet den, og at der  

 herefter  

 ikke er yderligere konsekvenser eller aktiviteter for udlændingen i relation  

 til erklæringen.
Det fremgår ligeledes af svarene på de stillede spørgsmål,  

 at  

 alle de forhold, som fremgår af erklæringen, allerede i dag indgår i  

 vejledningen  

 til nyankomne udlændinge.
Erklæringen om integration og medborgerskab har  

 således karakter af en trosbekendelse, der bygger på en diskriminerende  

 mistro  

 til den fremmedes hensigter − en trosbekendelse, som regeringen ikke  

 ville drømme om at afkræve etniske danskere, og en trosbekendelse som oven i  

 købet rækker ud over dansk lovgivning.
 RV, SF og EL beklager, at det fremover er integrationsministeren,  

 der definerer samfundets grundlæggende værdier  ikke mindst i lyset af  

 de  

 faktuelle fejl om det danske samfund, der fremgik af det første udkast til  

 erklæringen − men noterer sig, at integrationsministeren dog allerede  

 nu  

 har ændret erklæringsteksten for at imødegå den kritik, der blev rejst af  

 oppositionen under 1. behandling af lovforslaget.
 RV, SF og EL finder samlet set, at de beskedne 321 kr., der nu  

 afsættes til den rituelle underskrivelse af erklæringen, kunne være anvendt  

 bedre for at fremme integrationen af udlændinge i Danmark.
 RV, SF og EL beklager, at der med integrationskontrakten ikke  

 bliver tale om nye aktiviteter, der kan fremme integrationen, jf. svaret på  

 spørgsmål 14. Der er udelukkende tale om et nyt bureaukrati i form af et  

 sagsomslag om allerede eksisterende aktiviteter.
RV, SF og EL beklager, at de kommunale sagsbehandlere nu skal  

 bruge tid på at indberette oplysninger til staten, som staten allerede har i  

 de  

 mangfoldige registre, der indberettes til under Integrationsministeriet og  

 Beskæftigelsesministeriet.
Det er oplyst, at der afsættes 35 kr. per sag til  

 udarbejdelse af status − i sig selv et vidnesbyrd om det manglende  

 potentiale i lovforslaget.
 RV, SF og EL finder det ganske uklart, hvad konsekvenserne  

 bliver for udlændinge, som ikke deltager i de foreslåede 85 pct. af alle  

 aktiviteter, men i øvrigt er velintegrerede.
 RV, SF og EL frygter, at konsekvensen af denne yderligere  

 bureaukratisering af integrationsindsatsen bliver langsommere integration.  

 Denne frygt bestyrkes af, at regeringen har så ringe tiltro til forslagets  

 effekt, at den ikke vil afvise, at det gennemsnitlige tidspunkt for tildeling  

 af permanent opholdstilladelse vil stige som følge af lovforslaget.
Lovforslaget indeholder herudover en stramning af betingelserne  

 for at opnå tidsubegrænset opholdstilladelse, hvilket betyder, at flygtninge  

 nu  

 risikerer at skulle leve endnu længere med frygt for, at deres midlertidige  

 opholdstilladelse kan inddrages.
Denne del af forslaget er udtryk for en  

 småtskåren  

 adfærdskontrol.
RV, SF og EL finder, at der er behov for en massiv styrkelse af  

 den personrettede integrationsindsats.
RV, SF og EL beklager derfor, at  

 lovforslaget på baggrund af de økonomiske konsekvensberegninger og af, at der  

 ikke forventes nye kommunale aktiviteter som følge af lovforslaget, næppe vil  

 få nogen integrationseffekt.
Lovforslaget er mere papirnusseri og  

 detailstyring af de kommunale sagsbehandlere, og det fjerner fokus fra  

 den  

 personrettede indsats, hvorfor risikoen for ringere integration som følge af  

 lovforslaget er overhængende.
RV, SF og EL tilslutter sig endvidere  

 UNHCRs  

 vurderinger såvel af, at det er usandsynligt, at integrationen fremmes ved at  

 gøre det vanskeligere at opnå permanent opholdstilladelse, som af, at  

 integrationserklæringen virker mod sin erklærede hensigt.
Mere generelt kan SFs  

 medlem af udvalget som nævnt allerede ved lovforslagets 1. behandling  

 endvidere  

 tilslutte sig den udtalelse fra 12 kendte forfattere, der er gengivet i  

 Politiken den 15. december 2005, om at der i de senere år er foregået en  

 åbenlys diskriminering af de etniske mindretal i Danmark både i sprogbrug og  

 i  

 lovgivning.
Senest vil man nægte statsborgerskab til ikkedanskkyndige  

 torturofre, en uhyrlighed, der savner sidestykke i nyere dansk  

 retshistorie.
 Vores medborgere med muslimsk kultur- og  

 trosbaggrund − mange af dem danske statsborgere som os selv og mange  

 højtuddannede og velintegrerede − bliver over én kam udsat for  

 forhånelser af deres religion og kultur, nedværdigende og diskriminerende  

 omtale  

 og usande kollektive generaliseringer.  

 Selv Folketingets talerstol bliver benyttet i dette øjemed, og endog ministre  

 udviser en ikke før set intolerance over for de etniske minoriteter i  

 landet.
Når  

 Dansk Folkeparti med regeringspartierne som garanter og ikke mindst som  

 aktivt  

 lovgivende medspillere udpeger en befolkningsgruppe med en anderledes  

 fremtoning, dvs. indvandrere og flygtninge, som syndebukke, krænkes  

 medmennesket  

 i os alle.
Vi glemmer, hvem vi er, og den rolle, vi som danskere tidligere i  

 historien har spillet som hjælpere og beskyttere af de svage og forfulgte.
Vi  

 tvinges til at se et etnisk mindretal udelukkende som en anonym, ansigtsløs  

 gruppe og ikke som mennesker, dvs. som vidt forskellige individer med vidt  

 forskellig oprindelse og personlighed,  

 med hver  

 sin særlige livshistorie og tolkning af tilværelsen.  

 Individet  

 viskes ud, tilbage står den fordomsfulde kliché.
Vi  

 er i risiko for ikke længere at betragte vores muslimske medborgere som  

 mennesker på godt og ondt som os selv.
I stedet er der i det politiske liv og  

 i  

 medierne en tendens til udelukkende  

 at se på dem  

 som kriminelle, samfundsskadelige elementer og som potentielle  

 voldtægtsforbrydere eller sociale klienter.
Fremtrædende højrefløjspolitikere  

 hæfter uvilkårligt i offentligheden mærkater på vores muslimske medborgere  

 som  

 »pest«, »baciller«, »kræftknuder«, »der venter på at blive mange nok til at  

 slå  

 os ihjel«.
Vi kender denne retorik fra historien, senest fra Balkan, hvor den  

 var en bebuder af de kun alt for velkendte etniske udrensninger.
Der er tale  

 om  

 en glidebane af moderat racisme, der allerede i flere henseender er slået  

 over  

 i diskrimination og dobbeltlovgivning baseret på et »dem« og »os«.
En regel  

 for  

 »os«, en anden for »dem«.
Regeringen  

 har med sit medløb over for de antietniske tendenser et klart ansvar for  

 atmosfæren af stigende intolerance over for landets etniske minoriteter, det  

 gælder også i en vis målestok dele af den politiske opposition samt medierne,  

 der ofte ukritisk viderebringer fremmedfjendtlige synspunkter.
Af samme grund  

 angiver en stor gruppe af indvandrere og flygtninge tonen blandt danske  

 politikere og i medierne som en hovedårsag til, at de ikke føler sig  

 anerkendt,  

 men derimod udelukket i landet.
Netop  

 den menneskelige og sociale anerkendelse, der er så afgørende for en  

 vellykket  

 integration, har det politiske og officielle Danmark ikke i praksis villet  

 give  

 de etniske minoriteter.
Af samme grund er risikoen for en udpining af  

 indholdet  

 af retssamfundet og demokratiet med dets fundament af lighed for loven og  

 mindretalsbeskyttelse nærliggende.
Uden  

 en reel social anerkendelse både i dagligdag, arbejdsliv og i det politiske  

 liv  

 af de etniske minoriteter og deres store menneskelige ressourcer vil en  

 større  

 del af ungdomsgenerationen blandt de etniske minoriteter udvikle sig til en  

 restgruppe, som vil blive fanget i en ond cirkel af udstødelse og modstand,  

 som  

 man netop har set det i mange franske byers forstæder.
Uden reel social  

 anerkendelse  

 fra det danske samfunds side vil risikoen for ekstreme tankemåders indpas og  

 fundamentalistisk påvirkning  

 kun være  

 stigende.
Der  

 er sket et afgørende skift i Danmarks internationale omdømme.
Vi er ikke  

 længere noget godt eksempel til efterfølgelse  

 for  

 spirende demokratier rundt om i verden, heller ikke de lande, der står i kø  

 for  

 at blive optaget i EU, kan længere tage ved lære af os, hvis de ønsker at  

 leve  

 op til de europæiske standarder for demokrati og menneskerettigheder.
I  

 stedet for helhjertet og effektivt at tage fat om de store sociale og  

 samfundsmæssige problemer, der på grund af årtiers forsømmelser er opstået  

 som  

 følge af den fejlslagne integration, udråbes indvandrere og flygtninge som  

 roden til alt ondt.
I stedet for at afdramatisere og analysere  

 problemerne og søge saglige, praktiske og  

 overskuelige løsninger, fremhæves selv små konflikter på hysterisk vis som  

 uoverskuelige, ja, så kulturelt og religiøst betingede, at de kategoriseres  

 som  

 uløselige.
I  

 »danskhedens« navn har vi skridt for skridt vænnet os til, at vi udviser vore  

 mest udsatte medmennesker, skønt der består en begrundet mistanke om, at de  

 vil  

 blive forfulgt, udsat for tortur eller simpelthen forsvinde sporløst i deres  

 hjemlande.
Med lovgivningen som våben splitter vi familier ad, skiller  

 forældre  

 fra børn, mænd fra hustruer og sender politisk forfulgte i armene på deres  

 forfølgere  

 − en fremfærd, der i sin administrative, rationelle umenneskelighed har  

 mindelser om den behandling, de tyske jøder blev udsat for, da de af det  

 danske  

 Justitsministerium blev sendt tilbage til det nazistiske Tyskland i 1930erne.
Vi  

 er inde i en farlig tilvænningsproces, der gør os døve og blinde over for  

 skreddet i vore værdier.
Dagligt optrappes retorikken, dagligt vokser doserne  

 af aggressivitet i politik og medier, men vi hører det ikke mere, ser ikke  

 uretten,  

 for vores målestok for demokratisk  

 anstændighed synes at være gået tabt.
Vi  

 tror på det danske demokrati, på dets levedygtighed og fundamentale sundhed.  

 Vores historie er rig på umistelige moralske værdier, som også bør lede os,  

 når  

 vi i fremtiden forsøger at navigere os frem i en verden, der ikke længere er  

 så  

 overskuelig, som den var engang.
Derfor må vi også spørge os selv og  

 hinanden,  

 om det moralske skred, der er sket her i landet, og den afmontering af vores  

 humanistiske samfundsmodel, der i de senere år er igangsat af et snævert  

 folketingsflertal, skal have lov at fortsætte: Er dét virkelig det Danmark,  

 vi  

 ønsker at leve i? Vi  

 lever et privilegeret liv, men følger der ikke også forpligtelser med  

 privilegierne? Er der ingen grænser for, hvilken nedværdigende behandling af  

 andre mennesker, vi ønsker at leve lykkeligt med? Anstændige  

 mennesker findes inden for alle partier og alle politiske retninger, og vi  

 tror, at i Danmark er de anstændige endnu i flertal.
Det er på tide, at vi  

 alle  

 begynder at bruge den ytringsfrihed, som ikke blot er vores grundlovssikrede  

 ret, men også demokratiets fundament.
Det er på tide, at vi deler os efter  

 vore  

 anskuelser og dybeste overbevisninger, også og især dem, der går på tværs af  

 partiskel.
Det er på tide, at vi siger fra.
Gør  

 vi det ikke, vil vores fremtid blive præget af stadig mere umenneskelighed og  

 intolerance.
Vi vil ende med et opsplittet og til sidst uigenkendeligt og  

 konfliktfyldt  

 Danmark, som kun de færreste af os  

 vil bryde sig om at leve i.
 Det handler ikke kun om etniske minoriteter.  

 Det gælder også det Danmark, vi indtil for kort tid siden havde grund til at  

 være stolte over at være medborgere i.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 integrationsministeren,  

  

 tiltrådt af et  

  

 flertal  

  

 (V, S, DF og KF):
Til § 1 1)  

  

 I den under  

  

 nr. 2  

  

 foreslåede  

  

 §  

 16 a  

  

 indsættes som  

  

 stk. 4:
»Stk. 4.  

  

 Vurderer  

 kommunalbestyrelsen, at der er risiko for, at en udlænding, som påbegynder en  

 uddannelse efter stk. 3, kan få særlige vanskeligheder ved at gennemføre  

 uddannelsen, skal kommunalbestyrelsen underrette uddannelsesinstitutionen om,  

 at udlændingen er pålagt at påbegynde uddannelsen efter integrationslovens §  

 16 a.
Underretning kan ske uden samtykke.« [Underretningspligt ved risiko for, den unge ikke gennemfører  

 uddannelsen] 2)  


  

 Nr.  

 4  

  

 affattes således:
 »4.  

  

 I  

  

 kapitel 4  

  

 affattes overskriften før § 19  

 således:
»Integrationskontrakt«.« [Lovteknisk korrektion] 3)  

  

 Efter nr. 15 indsættes som nyt  

 nummer:
»01.  

  

 I  

  

 § 25, stk.  

 10,  

  

 der bliver stk. 11, ændres »jf. dog stk. 11« til: »jf. dog stk. 12«.« [Lovteknisk korrektion] Til § 3 4)  

  

 I  

  

 stk. 1  

  

 og  

  

 stk. 6, 3. pkt.,  

  

 ændres »1. marts 2006« til: »1. april 2006«.
[Udskydelse af ikrafttrædelsestidspunktet] Bemærkninger Til nr. 1 Målgruppen for uddannelsesforslaget i lovforslaget, jf.  

 lovforslagets § 1, nr. 2, og bemærkningerne hertil, er unge nyankomne  

 udlændinge over 18 år, men under 25 år, som modtager introduktionsydelse, og  

 som kommunalbestyrelsen vurderer vil være i stand til at kunne gennemføre en  

 uddannelse  

 på almindelige vilkår.
Disse unge forventes som udgangspunkt at kunne klare  

 sig  

 i det ordinære uddannelsessystem på lige fod med andre unge og med de  

 muligheder for hjælp og vejledning, som der eksisterer i dag.
Det bemærkes, at unge nyankomne udlændinge omfattet af  

 integrationsloven formentlig kun i helt sjældne tilfælde vil have  

 forudsætninger, herunder navnlig dansksproglige forudsætninger, for at blive  

 optaget på eller gennemføre en relevant uddannelse.
Det kan dog ikke  

 udelukkes,  

 at forudsætningerne i enkelte tilfælde vil være til stede.
Uddannelsesforslaget skal ses i sammenhæng med det tilsvarende  

 forslag i beskæftigelsesministerens lovforslag nr.
L 89.
Det er regeringens opfattelse, at der blandt de unge omfattet af  

 uddannelsesforslaget vil være nogle, der f.eks. på grund af sociale og  

 psykiske  

 omstændigheder, vil være i større risiko end andre unge for at frafalde en  

 uddannelse.
Det er vigtigt, at også disse unge får de bedste betingelser for  

 at  

 gennemføre en uddannelse.
Det foreslås derfor, at kommunalbestyrelsen, når den pålægger en  

 ung at påbegynde en uddannelse, samtidig skal vurdere, om den unge har særlig  

 risiko for ikke at kunne gennemføre uddannelsen.
Hvis der er en sådan risiko,  

 forpligtes kommunalbestyrelsen til at underrette den pågældende  

 uddannelsesinstitution.  

 Et tilsvarende ændringsforslag stilles til beskæftigelsesministerens  

 lovforslag  

 nr.
L 89.
 Formålet er at støtte disse unge i, at de fastholdes i  

 uddannelse, og at de, hvis de har valgt en forkert uddannelse, påbegynder en  

 ny  

 uddannelse, inden de falder fra.
Det foreslås, at der med underretningen uden nærmere begrundelse  

 oplyses om, at den unge forud for uddannelsesstart har været omfattet af et  

 uddannelsespålæg efter integrationslovens §  

 16 a.
Underretningen bør i  

 overensstemmelse med god forvaltningsskik så vidt muligt ske med samtykke fra  

 den unge.
Underretning kan dog ske uden den unges samtykke.
 Det skal understreges, at de unge begynder uddannelsen på  

 ordinære vilkår, herunder med de muligheder for støtte, vejledning og særlig  

 tilrettelæggelse samt uddannelsesstøtte m.v., som er indeholdt i reglerne om  

 de  

 enkelte uddannelser.
I de erhvervsrettede ungdomsuddannelser udarbejdes der ved  

 uddannelsens start en individuel udannelsesplan, som kan justeres undervejs i  

 forløbet, og som skal sikre, at eleven kan gennemføre uddannelsen.
Ved  

 udarbejdelsen  

 af planen og ved justeringen heraf vil der være mulighed for at tilpasse  

 planen  

 til elevens forudsætninger, herunder at yde ekstra støtte og vejledning til  

 elever med særlige problemer.
Ved at foretage en underretning er der ved udarbejdelsen af uddannelsesplanen  

 og ved justeringen heraf mulighed for i højere grad at tilpasse planen til  

 elevens forudsætninger, herunder at yde ekstra støtte og vejledning.
Støtten  

 vil f.eks. kunne gå ud på at sikre, at den pågældende i stedet for at falde  

 fra  

 fortsætter umiddelbart i en anden uddannelse.
Undervisningsministeriet vil  

 efter gennemførelsen af lovforslaget og beskæftigelsesministerens lovforslag  

 nr.
L 89 foretage de nødvendige tilpasninger af reglerne om  

 uddannelsesinstitutionernes gennemførelsesvejledning.
Ungdomsuddannelsesinstitutionerne er allerede efter reglerne om  

 vejledning om valg af uddannelse og erhverv forpligtet til at underrette  

 Ungdommens Uddannelsesvejledning om, at den unge 1) er optaget på  

 uddannelsen,  

 2) ikke er mødt op ved undervisningens begyndelse eller 3) står i risiko for  

 at  

 bryde eller har afbrudt en uddannelse.
Ved indgåelse og ophævelse af  

 uddannelsesaftaler efter lov om erhvervsuddannelser underretter den skole,  

 der  

 foretager registreringen af uddannelsesaftalen eller ophævelsen, desuden  

 Ungdommens Uddannelsesvejledning herom.
Ungdommens Uddannelsesvejledning forudsættes herefter at indgå i  

 et nærmere samarbejde med institutionen eller med andre offentlige  

 myndigheder  

 eller institutioner om vejledning om den unges fortsatte uddannelse eller  

 eventuelle beskæftigelse.
Undervisningsministeriet vil inddrage de foreslåede  

 lovændringer i kommende ændringer af reglerne om Ungdommens  

 Uddannelsesvejlednings virksomhed.
Til nr. 2 og 3 Der er tale om tekniske rettelser.
Til nr. 4 Der er tale om en udskydelse af datoen for lovforslagets  

 ikrafttræden.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Henrik Sass Larsen (S)  

  

 nfmd.  

  

    

 Bjørn Medom Nielsen (S)   

 Morten Bødskov (S)   

 John Dyrby (S)   

 Morten Østergaad (RV)   

 Kamal Qureshi (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 93 Bilagsnr.
Titel 1 Høringssvar og høringsnotat, fra integrationsministeren 2 Supplerende høringssvar, fra integrationsministeren 3 Udkast til tidsplan over udvalgets behandling af  

 lovforslaget 4 Høringssvar fra UNHCR i dansk oversættelse og ministerens  

 bemærkninger hertil, fra integrationsministeren 5 Orientering om teknisk gennemgang 6 Tidsplan for udvalgets behandling af lovforslaget 7 Kopi af besvarelser L 89 − svar på spm. 1-29, fra  

 beskæftigelsesministeren 8 1. udkast til betænkning 9 Ændringsforslag, fra integrationsministeren 10 Ændringsforslag, fra integrationsministeren Oversigt over spørgsmål og svar vedrørende L 93 Spm.nr.
Titel 1 Spm., om overholdelse af erklæringens indhold i sig selv  

 ingen opholdsretlige betydning får, til integrationsministeren, og  

 ministerens svar herpå 2 Spm. om, hvilke elementer i erklæringen der ikke oplyses  

 om i dag, til integrationsministeren, og ministerens svar herpå 3 Spm. om, hvordan det forventes, at erklæringen påvirker  

 adfærden fra nyankomne udlændinge, til integrationsministeren, og ministerens  

 svar herpå 4 Spm. om, hvilke konkrete ligestillingsmæssige resultater  

 der forventes, til integrationsministeren, og ministerens svar herpå 5 Spm. om det af vejledningsmaterialet vil fremgå, hvor det  

 danske samfund selv har problemer med at leve op til de grundlæggende  

 værdier, til integrationsministeren, og ministerens svar herpå 6 Spm. om, hvilke regler der i det danske samfund påfører  

 mænd og kvinder en pligt til uddannelse og arbejde, til  

 integrationsministeren, og ministerens svar herpå 7 Spm. om, hvilke initiativer kommunen skal forestå i  

 forbindelse med underskrivelse af erklæringen, til integrationsministeren, og  

 ministerens svar herpå 8 Spm. om tidspunktet for forlængelse eller  

 permanentgørelse af opholdstilladelsen, til integrationsministeren, og  

 ministerens svar herpå 9 Spm. om, hvilke demokratiske processer der henvises til i  

 erklæringen, til integrationsministeren, og ministerens svar herpå 10 Spm. om en revideret erklæringstekst, til  

 integrationsministeren, og ministerens svar herpå 11 Spm. om, hvordan og hvor ofte erklæringen tænkes  

 revideret, til integrationsministeren, og ministerens svar herpå 12 Spm. om, hvilke aktiviteter kommunen skal afholde for de  

 200.000 kr., til integrationsministeren, og ministerens svar herpå 13 Spm. om, hvilke aktiviteter der ligger til grund for en  

 samlet merudgift i kommunerne på ca. 300.000 kr. årligt, til  

 integrationsministeren,  

 og ministerens svar herpå 14 Spm. om, at integrationskontrakten i sig selv ikke  

 indebærer nye aktiviteter, til integrationsministeren, og ministerens svar  

 herpå 15 Spm. om præcisering af, hvornår kontrakten er opfyldt,  

 til integra- tionsministeren,  

 og ministerens svar herpå 16 Spm. om vilkårene og sanktionerne for manglende  

 overholdelse af integrationskontrakten, til integrationsministeren, og  

 ministerens svar herpå 17 Spm. om specificering af kommunernes forpligtelse omkring  

 opfølgning og status for beskæftigelse, til integrationsministeren, og  

 ministerens  

 svar herpå 18 Spm. om oplysninger i status på integrationkontrakten  

 efter introduktionsperioden, til integrationsministeren, og ministerens svar  

 herpå 19 Spm. om teknisk bistand til udarbejdelse af  

 ændringsforslag til lovforslaget, til integrationsministeren, og ministerens  

 svar herpå 20 Spm. om, hvorvidt der forventes stramninger i forbindelse  

 med indførelsen af integrationskontrakten, til integrationsministeren, og  

 ministerens  

 svar herpå 21 Spm. om redegørelse for, hvilke personer der er omfattet  

 af den nye integrationskontrakt, til integrationsministeren, og ministerens  

 svar herpå 22 Spm. om redegørelse for, hvilket indhold  

 integrationskontrakten vil have for de knapt 100.000 selvforsørgende  

 udlændinge, til integrationsministeren, og ministerens svar herpå 23 Spm. om redegørelse for, om integrationskontrakten vil  

 have et særligt indhold for de ca. 20.000 selvforsørgende udlændinge, som i  

 dag ikke er beskæftigede, til integrationsministeren, og ministerens svar  

 herpå 24 Spm. om redegørelse for, hvilke oplysninger der skal  

 indgå i kommunernes statusnotat, til integrationsministeren, og ministerens  

 svar herpå 25 Spm. om uddybning af besvarelsen af spm. 2, til  

 integrationsministeren, og ministerens svar herpå 26 Spm. om uddybning af besvarelsen af spm. 5 om, hvor det  

 danske samfund selv har problemer med at leve op til de grundlæggende  

 værdier, til integrationsministeren, og ministerens svar herpå 27 Spm. om, hvilke demokratiske processer udlændinge  

 bekræfter at deltage i med deres underskrift, til integrationsministeren, og  

 ministerens svar herpå 28 Spm. om, hvilke konkrete aktiviteter der skal pågå, til  

 integrationsministeren, og ministerens svar herpå 29 Spm., om der er tale om en ny kontrolmekanisme, til  

 integrationsministeren, og ministerens svar herpå 30 Spm. om, hvorvidt ministeriet allerede i dag eller  

 nærmeste fremtid registrerer udlændinges deltagelse i dansktilbud, til  

 integrationsministeren, og ministerens svar herpå 31 Spm. om uddybning af besvarelsen af spm. 24 om  

 opholdsretlig betydning, til integrationsministeren, og ministerens svar  

 herpå 32 Spm. om uddybning af besvarelsen af spm. 15 om  

 deltagelsesprocenten, til integrationsministeren, og ministerens svar herpå 33 Spm. om uddybning af besvarelsen af spm. 21 om  

 selvforsørgende indvandrere/flygtninge, til integrationsministeren, og  

 ministerens svar herpå 34 Spm. om tidsubegrænset opholdstilladelse i fremtiden, til  

 integra-tionsministeren, og ministerens svar herpå Bilag 2 9 af udvalgets spørgsmål til  

 integrationsministeren og dennes svar herpå Spørgsmålene og svarene er optrykt efter ønske fra RV, SF og EL:
 Spørgsmål 1:
Kan ministeren bekræfte, at kun manglende eller forsinket  

 underskrivelse af erklæringen om integration og aktivt medborgerskab i det  

 danske samfund har opholdsretlige konsekvenser  og at overholdelse af  

 erklæringens indhold i sig selv ingen opholdsretlig betydning får? Svar:
Den ved lovforslagets § 2, nr. 3, foreslåede bestemmelse i udlændingelovens  

 § 11 c indebærer, at meddelelse af tidsubegrænset opholdstilladelse er  

 betinget  

 af, at udlændingen har underskrevet integrationskontrakten og erklæringen om  

 integration og aktivt medborgerskab i det danske samfund.
Hvis udlændingen  

 ikke  

 underskriver integrationskontrakten og erklæringen om integration og aktivt  

 medborgerskab i det danske samfund samtidig med integrationskontraktens  

 udarbejdelse, udsættes tidspunktet for meddelelse af tidsubegrænset  

 opholdstilladelse som udgangspunkt.
Tidspunktet udsættes med et tidsrum  

 svarende til den tid, der er forløbet fra integrationskontraktens  

 udarbejdelse,  

 og indtil udlændingen har underskrevet integrationskontrakten og erklæringen.
 Manglende eller forsinket underskrivelse af erklæringen om  

 integration og aktivt medborgerskab i det danske samfund vil således få  

 betydning for spørgsmålet om meddelelse af tidsubegrænset opholdstilladelse.
Det forhold, at det måtte vise sig, at en udlænding ikke lever  

 op til erklæringens indhold, vil ikke i sig selv få betydning for den  

 pågældendes opholdsret.
Det kan dog få betydning for udlændingens opholdsret,  

 hvis den pågældende for eksempel dømmes for vold mod sin ægtefælle eller sine  

 børn, se erklæringens punkt 6 og 8, da en sådan dom kan medføre, at den  

 pågældende bliver udvist af Danmark.
Tilsvarende er det som udgangspunkt en  

 betingelse for at opnå tidsubegrænset opholdstilladelse, at en udlænding har  

 bestået en danskprøve, se erklæringens punkt 15.
 Spørgsmål 14:
Kan ministeren bekræfte, at integrationskontrakten i sig selv  

 ikke indebærer nye aktiviteter, da udlændinge fortsat skal følge  

 aktiviteterne  

 fra den hidtidige kontrakt de første 3 år i Danmark og efterfølgende fortsat  

 er  

 forpligtet af lov om aktiv beskæftigelsesindsats? Svar:
Integrationskontrakten  

 skal i den treårige introduktionsperiode indeholde en beskrivelse af, hvilke  

 tilbud i medfør af introduktionsprogrammet det er aftalt eller fastsat, at  

 den  

 enkelte udlænding skal deltage i.
Er der tale om en udlænding, der efter  

 introduktionsperioden modtager tilbud efter lov om en aktiv  

 beskæftigelsesindsats, skal disse tilbud fremgå af integrationskontrakten.  

 Der  

 er således ikke tale om, at der med lovforslaget pålægges kommunerne eller  

 staten nye eller ændrede forpligtigelser til at stille aktiviteter eller  

 tilbud  

 til rådighed for udlændingen som følge af integrationskontrakten.
Formålet med kontrakten  

 og foreslåede status for udlændingens deltagelse i introduktionsprogrammet,  

 jf.  

 herved den ved lovforslagets § 1, nr. 3, foreslåede bestemmelse i  

 integrationslovens  

 §  

 18 a,  

 er at målrette indsatsen og gøre den mere effektiv, idet der herved skabes et  

 grundlag for, at sagsbehandlerne i kommunen  uanset om udlændingen er  

 omfattet  

 af integrationsloven eller lov om en aktiv beskæftigelsesindsats  får  

 et  

 samlet overblik over udlændingens beskæftigelsesmål og indsatsen over for  

 udlændingen m.v.
Kontrakten og status giver endvidere sagsbehandlerne et  

 bedre  

 grundlag for at kunne afgive en udtalelse om udlændingens deltagelse i de  

 tilbudte aktiviteter, når Udlændingestyrelsen  i forbindelse med en  

 udlændings  

 anmodning om tidsubegrænset opholdstilladelse - anmoder kommunalbestyrelsen  

 herom.
 Spørgsmål 15:
Vil ministeren, henset til at det af høringsnotatet, jf.
L 93   

 bilag 1, side 12, fremgår, at kontrakten er opfyldt, når 85 pct. er  

 gennemført,  

 uden at det dog fremgår, om dette er aktiviteternes antal eller tidsmæssige  

 omfang, præcisere, hvornår kontrakten er opfyldt? Svar:
 Den ved lovforslagets § 2, nr. 1, foreslåede bestemmelse i  

 udlændingelovens § 11, stk. 9, nr. 2, indebærer, at meddelelse af  

 tidsubegrænset opholdstilladelse  udover de allerede gældende  

 betingelser   

 fremover normalt er betinget af, at udlændingen har gennemført fastlagte  

 aktiviteter i henhold til §  

 31 a  

 i lov om en aktiv beskæftigelsesindsats.
En udlænding, der har gennemført mindst 85 pct. af de fastlagte  

 aktiviteter, anses for at opfylde denne betingelse.
Udlændingen skal have  

 gennemført mindst 85 pct. af hvert enkelt af de tilbudte aktiviteter efter  

 lov  

 om en aktiv beskæftigelsesindsats, der er fastlagt i den pågældendes  

 integrationskontrakt,  

 for at betingelsen kan anses for opfyldt.
 Efter § 22 i lov om en aktiv beskæftigelsesindsats kan tilbudte  

 aktiviteter være vejledning og opkvalificering, jf. lovens kapitel 10,  

 virksomhedspraktik, jf. lovens kapitel 11, og ansættelse med løntilskud, jf.  

 lovens kapitel 12. Tilbudene kan gives hver for sig eller i kombination.
 Betingelsen om, at udlændingen skal have gennemført mindst 85  

 pct. af hvert enkelt af de tilbudte aktiviteter efter lov om en aktiv  

 beskæftigelsesindsats,  

 betyder, at den pågældende skal have gennemført mindst 85 pct. af de tilbud,  

 der er givet til den pågældende efter lovens kapitel 10, mindst 85 pct. af de  

 tilbud, der er givet efter lovens kapitel 11, og mindst 85 pct. af de tilbud,  

 der er givet efter lovens kapitel 12. Hvis danskundervisning indgår som et  

 tilbud, der er givet efter lovens kapitel 10, jf. lovens § 36, stk. 3, vil  

 den  

 pågældende dog både skulle have gennemført mindst 85 pct. af de øvrige tilbud  

 efter kapitel 10 og mindst 85 pct. af den tilbudte danskundervisning for at  

 få  

 tidsubegrænset opholdstilladelse.
Efter den foreslåede bestemmelse i udlændingelovens § 11, stk.  

 11, jf. lovforslagets § 2, nr. 2, og bemærkningerne hertil, bemyndiges  

 integrationsministeren til efter aftale med beskæftigelsesministeren at  

 fastsætte nærmere regler for kommunalbestyrelsens eller statens status efter  

 §  

 31 a  

 i lov om en aktiv  

 beskæftigelsesindsats.
Der vil i den forbindelse bl.a. blive fastsat nærmere  

 regler om kravet om gennemførelse af fastlagte aktiviteter i henhold til §  

 31 a  

 i lov om en aktiv beskæftigelsesindsats.
 Spørgsmål 16:
Hvordan adskiller vilkårene og sanktionerne for manglende  

 overholdelse af integrationskontrakten sig fra vilkårene for danskere  

 omfattet  

 af lov om aktiv beskæftigelsesindsats, herunder specifikt kravene om accept  

 af  

 jobtilbud og deltagelse i aktiviteter? Svar:
 Det fremgår af lovforslaget, at meddelelse af tidsubegrænset  

 opholdstilladelse betinges af, at udlændingen har gennemført tilbudte  

 aktiviteter, der er fastlagt i integrationskontrakten i henhold til §  

 31 a  

 i lov om en aktiv beskæftigelsesindsats.
 Vilkårene og sanktionerne for manglende deltagelse i de  

 aktiviteter, der er fastlagt i integrationskontrakten, svarer i øvrigt til de  

 vilkår og sanktioner, der gælder for danske statsborgere, der er omfattet af  

 lov om en aktiv beskæftigelsesindsats.
 Spørgsmål 29:
Vil ministeren, jf. svaret på spørgsmål 15 og 18, oplyse,  

 hvorvidt staten, kommunerne og andre aktører allerede i dag i procent opgør  

 de  

 pågældendes deltagelse i hver enkelt aktivitet, eller om der er tale om en ny  

 kontrolmekanisme? Svar:
Efter integrationslovens § 30, stk. 1, skal kommunalbestyrelsen  

 nedsætte introduktionsydelsen, hvis en udlænding uden rimelig grund udebliver  

 fra deltagelse i en eller flere dele af introduktionsprogrammet.
Nedsættelsen  

 skal ske forholdsmæssigt svarende til den del af introduktionsprogrammet,  

 hvorfra udlændingen er udeblevet, jf. integrationslovens § 30, stk. 3.
På samme måde gælder det efter § 39 i lov om aktiv socialpolitik,  

 at kontanthjælp skal nedsættes, hvis den pågældende uden rimelig grund  

 udebliver fra et tilbud efter lov om en aktiv beskæftigelsesindsats eller  

 anden  

 beskæftigelsesfremmende foranstaltning, og at hjælpen skal nedsættes  

 forholdsmæssigt  

 svarende til det antal timer, den pågældende er udeblevet.
Nedsættelsen  

 beregnes i forhold til månedens samlede tilbud efter lov om en aktiv  

 beskæftigelsesindsats eller anden beskæftigelsesfremmende foranstaltning.
Det gælder således allerede i dag, at kommunerne skal registrere  

 deltagelse i introduktionsprogrammet og tilbud efter lov om en aktiv  

 beskæftigelsesindsats på en sådan måde, at det er muligt at beregne en  

 forholdsmæssig  

 nedsættelse af ydelserne efter hhv. integrationsloven og lov om aktiv  

 socialpolitik.
Derimod gælder der ikke et krav om registrering af omfanget af  

 den pågældendes deltagelse fordelt på hhv. vejledning og opkvalificering,  

 danskundervisning, virksomhedspraktik og om ansættelse med løntilskud.
 Det bemærkes dog i den forbindelse, at kommunalbestyrelsen med  

 hensyn til virksomhedspraktik har pligt til at nedsætte  

 beskæftigelsestillægget  

 i forhold til det antal timer, som en person uden rimelig grund er udeblevet,  

 jf. integrationslovens § 30, stk. 5, og § 40, stk. 1, i lov om aktiv  

 socialpolitik.
 Det bemærkes endvidere, at kommunalbestyrelsen efter § 20, stk. 4,  

 i bekendtgørelse nr. 1185 af 12. december 2003 om rådighed og om nedsættelse  

 eller ophør af introduktionsydelse skal opgøre omfanget af en udlændings  

 udeblivelse fra danskundervisning på baggrund af indberetninger, som  

 kommunalbestyrelsen modtager én gang om måneden fra udbyderen, der løbende  

 skal  

 registrere den pågældendes tilstedeværelse i de skemalagte, lærerstøttede  

 undervisningsaktiviteter, jf. § 9, stk. 4, i bekendtgørelse nr. 1014 af 10.  

 december  

 2003 om danskuddannelse til voksne udlændinge m.fl.
Det kan yderligere nævnes, at et uddannelsessted løbende skal  

 kontrollere, om en person, der deltager i et tilbud om vejledning og  

 opkvalificering efter kapitel 10 i lov om en aktiv beskæftigelsesindsats,  

 deltager aktivt i uddannelsen og de dertil knyttede aktiviteter m.m., og  

 straks  

 skal underrette kommunen, hvis dette ikke er tilfældet, jf. § 2, stk. 2, i  

 bekendtgørelse nr. 553 af 19. juni 2003 om uddannelsesaktivitet og  

 indberetningspligt ved deltagelse i vejledning og opkvalificering efter lov  

 om  

 en aktiv beskæftigelsesindsats.
Ved videregående uddannelser uden mødepligt  

 skal deltageren selv underrette kommunen, jf. bekendtgørelsens § 3, stk.  

 1.
 Integrationsministeriet skal endelig bemærke, at baggrunden for,  

 at en udlænding skal have gennemført mindst 85 pct. af de tilbud, der er  

 givet  

 efter hhv. kapitel 10 (mindst 85 pct. af evt. tilbudt danskundervisning og  

 mindst 85 pct. af øvrige tilbud efter kapitel 10), 11 og 12 i lov om en aktiv  

 beskæftigelsesindsats, for at få tidsubegrænset opholdstilladelse, er  

 hensynet  

 til at sikre den pågældendes deltagelse i de forskellige dele af  

 integrationsforløbet  

 bedst muligt.
 Spørgsmål 30:
Vil ministeren, jf. svaret på spørgsmål 18, oplyse, hvorvidt  

 ministeriet allerede i dag eller i nærmeste fremtid, registrerer udlændingens  

 deltagelse i dansktilbud og beståede prøver centralt, samt bekræfte, at de  

 oplysninger, der skal indgå i kontraktens status under lov om aktiv  

 beskæftigelsesindsats alle sammen er registreret i Beskæftigelsesministeriets  

 indberetninger fra kommunerne.? Svar:
Udbydere af danskuddannelse skal i dag indberette oplysninger om  

 aktiviteter udbudt efter lov om danskuddannelse til voksne udlændinge m.fl.  

 til  

 Integrationsministeriet til brug for statistikformål på området.
Ministeriet  

 modtager i den forbindelse oplysninger om udlændinges deltagelse i  

 danskuddannelse  

 og beståede prøver.
 Arbejdsmarkedsstyrelsen har oplyst, at de oplysninger, der af  

 kommunerne indberettes til Arbejdsmarkedsstyrelsen, indeholder information om  

 deltagelse  

 i aktivering efter lov om en aktiv beskæftigelsesindsats, herunder deltagelse  

 i  

 danskuddannelse, der anvendes til statistik- og  

 opfølgningsformål.
Uanset at der modtages  

 oplysninger om udlændinges deltagelse i danskuddannelse og aktivering fra  

 kommunerne på centralt hold, er det regeringens opfattelse, at det er mest  

 hensigtsmæssigt,  

 at det er kommunalbestyrelsen, der udarbejder den nye status efter den ved  

 beskæftigelsesministerens lovforslag nr.
L 89 foreslåede bestemmelse i §  

 31 a, stk. 3, i lov om en aktiv  

 beskæftigelsesindsats, idet det er kommunalbestyrelsen, der har kendskab til  

 den enkelte udlændings deltagelse i aktiviteter fastlagt efter  

 integrationsloven og lov om en aktiv beskæftigelsesindsats, herunder kendskab  

 til begrundelsen for evt. fravær fra tilbudte aktiviteter.
 Spørgsmål 31:
Betyder svaret på spørgsmål 24, at hvis man er selvforsøgende,  

 har bestået en danskprøve, men ikke har deltaget 85 pct. i et  

 virksomhedsrettet  

 tilbud, inden man blev selvforsørgende, så kan det få opholdsretlig  

 betydning? Svar:
 Den foreslåede bestemmelse i udlændingelovens § 11, stk. 9, nr.  

 2, indebærer, at meddelelse af tidsubegrænset opholdstilladelse  udover  

 de  

 allerede gældende betingelser, herunder at den pågældende har gennemført et  

 tilbudt introduktionsprogram og bestået en danskprøve  fremover normalt  

 er  

 betinget af, at udlændingen har gennemført fastlagte aktiviteter i henhold  

 til  

 §  

 31 a  

 i lov om en  

 aktiv beskæftigelsesindsats.
En udlænding, der har gennemført mindst 85 pct. af de tilbud,  

 der er givet til den pågældende efter kapitel 10-12 i lov om en aktiv  

 beskæftigelsesindsats, vil opfylde denne betingelse.
Der henvises herved til  

 besvarelsen af spørgsmål nr. 15.
 Efter den gældende bestemmelse i udlændingelovens §  

 11, stk. 9, kan der meddeles tidsubegrænset  

 opholdstilladelse, uanset at betingelserne om  

 gennemført tilbudt  

 introduktionsprogram eller et andet forløb, bestået danskprøve og uforfalden  

 gæld til det offentlige  

 ikke er  

 opfyldt, hvis særlige grunde taler imod at kræve disse betingelser opfyldt.
 Efter forslaget til  

 udlændingelovens § 11, stk. 9, nr. 2, kan der på samme måde meddeles  

 tidsubegrænset  

 opholdstilladelse, uanset at betingelsen om, at udlændingen har gennemført  

 fastlagte aktiviteter i henhold til den foreslåede bestemmelse i §  

 31 a  

 i lov om en aktiv beskæftigelsesindsats,  

 ikke er opfyldt, hvis særlige grunde taler imod at kræve denne betingelse  

 opfyldt.
 Tilsvarende vil det ikke være til hinder for meddelelse af  

 tidsubegrænset opholdstilladelse, hvis den manglende gennemførelse i øvrigt  

 er  

 sket med rimelig grund, herunder på baggrund af udlændingens kvalifikationer.  

 Har udlændingen f.eks. opnået fast tilknytning til arbejdsmarkedet, vil det  

 normalt ikke være til hinder for meddelelse af tidsubegrænset  

 opholdstilladelse, at den pågældende ikke har gennemført tidligere fastlagte  

 aktiviteter efter lov om en aktiv  

 beskæftigelsesindsats i integrationskontrakten.
 Spørgsmål 33:
Kan det, jf. svaret på spørgsmål nr. 21, bekræftes, at  

 selvforsørgende indvandrere/flygtninge, som på intet tidspunkt, inden de har  

 opnået tidsubegrænset opholdstilladelse, ansøger om eller modtager hjælp til  

 forsørgelse efter lov om aktiv socialpolitik, eller  

 arbejdsløshedsdagpenge/aktiveringsydelse  

 efter lov om arbejdsløshedsforsikring, i fremtiden vil være omfattet af  

 integrationskontrakten, såfremt de ankommer til Danmark, efter at denne lov  

 er  

 vedtaget, men ikke hvis de opholder sig i Danmark ved lovens vedtagelse, og  

 kan  

 det samtidig bekræftes, at dette reelt udvider personkredsen omfattet af  

 integrationsloven? Svar:
 Udlændinge omfattet af integrationsloven, som ankommer til  

 Danmark efter lovens ikrafttræden, vil skulle indgå en integrationskontrakt  

 med  

 kommunalbestyrelsen, uanset om de pågældende er selvforsørgende eller ej.  

 Selvforsørgende udlændinge vil i den forbindelse f.eks. blive tilbudt  

 deltagelse  

 i danskundervisning.
 En udlænding, der på tidspunktet for lovforslagets ikrafttræden  

 allerede har opholdstilladelse i Danmark, og som har fået udarbejdet en  

 individuel kontrakt efter de gældende regler, og som fortsat deltager i  

 introduktionsprogrammet  f.eks. ved deltagelse i danskundervisning  

  skal også  

 have udarbejdet en integrationskontrakt, uanset om den pågældende er  

 selvforsørgende  

 eller ej.
 En udlænding, der inden lovforslagets ikrafttræden har opfyldt  

 de fastsatte mål i den individuelle kontrakt og derfor ikke længere deltager  

 i  

 introduktionsprogrammet, skal alene indgå en integrationskontakt med  

 kommunalbestyrelsen, hvis den pågældende på ny ansøger om eller modtager  

 introduktionsydelse,  

 hjælp til forsørgelse efter lov om aktiv socialpolitik eller  

 arbejdsløshedsdagpenge/aktiveringsydelse efter lov om  

 arbejdsløshedsforsikring.
Den foreslåede overgangsordning udvider ikke personkredsen  

 omfattet af integrationsloven.
Allerede i dag omfatter integrationsloven  

 således nyankomne udlændinge omfattet af integrationslovens § 2, uanset om de  

 er selvforsørgende eller ej.
 Spørgsmål 34:
Medfører dette lovforslag, jf. svaret på spørgsmål 17, 22 og 23,  

 at meddelelsen af tidsubegrænset opholdstilladelse i fremtiden i højere grad  

 end i dag vil afhænge af, om ansøgeren  uanset om denne er  

 selvforsørgende i  

 hele perioden, inden der ansøges om tidsubegrænset opholdstilladelse, og  

 udelukkende baseret på, efter hvilken paragraf denne er blevet meddelt  

 opholdstilladelse i Danmark  har fulgt danskundervisningen, eller er  

 det  

 muligt for selvforsørgende at takke nej til tilbuddet om danskundervisning og  

 i  

 stedet bevise eventuelle danskkundskaber ved relevante eksaminer inden  

 ansøgningen om tidsubegrænset opholdstilladelse? Svar:
I bekendtgørelse nr. 8 af 9. januar 2006 om meddelelse af  

 tidsubegrænset opholdstilladelse er der bl.a. fastsat regler om kravet om  

 gennemførelse af tilbudt  

 introduktionsprogram  

 m.v.
Det fremgår i den forbindelse bl.a. af bekendtgørelsen, at der kan gives  

 tidsubegrænset opholdstilladelse, uanset at en udlænding ikke har gennemført  

 introduktionsprogrammet, hvis dette er rimeligt begrundet i udlændingens  

 kvalifikationer, jf. bekendtgørelsens § 7, stk. 4.
 Efter den foreslåede bestemmelse i udlændingelovens § 11, stk.  

 11, jf. lovforslagets § 2, nr. 2, bemyndiges integrationsministeren til efter  

 aftale med beskæftigelsesministeren at fastsætte nærmere regler for  

 kommunalbestyrelsens eller statens status efter §  

 31 a  

 i lov om en aktiv beskæftigelsesindsats.
 Det er hensigten at fastsætte nærmere regler i bekendtgørelsen  

 om kravet om gennemførelse af fastlagte aktiviteter i henhold til den  

 foreslåede bestemmelse i §  

 31 a  

 i lov om en aktiv beskæftigelsesindsats, herunder regler svarende til den  

 nævnte bestemmelse i bekendtgørelsens § 7, stk. 4.
 Der henvises i øvrigt til besvarelsen af spørgsmål nr. 32.
