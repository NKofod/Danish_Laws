Bekendtgørelse om ændring af bekendtgørelse om distribution af lægemidler § 1 I bekendtgørelse nr. 1359 af 18. december 2012 om distribution af lægemidler foretages følgende ændringer:
 1. Indledningen affattes således:
»I medfør af § 29, stk. 3, § 39 a, stk. 1, § 39 b, § 41 c, § 41 d, § 43 a, § 92, stk. 3, og § 104, stk. 3, i lov nr. 506 af 20. april 2013 om lægemidler, og § 38, stk. 2, § 43 og § 72, stk. 2, i lov om apoteksvirksomhed, jf. lovbekendtgørelse nr. 855 af 4. august 2008, som ændret ved lov nr. 1258 af 18. december 2012 fastsættes:« 2. Efter § 36 indsættes i kapitel 5:
»§ 36 a.
Et apotek må ikke returnere indkøbte og leverede lægemiddelpakninger til andre end den engrosforhandler, der har leveret pakningerne til apoteket«.
§ 2 Bekendtgørelsen træder i kraft den 5. juni 2013.
