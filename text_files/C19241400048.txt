I Henhold til § 36, Stk. 4-5, i Lov Nr. 489 af 12. September 1919 om  

 Statens Tjenestemænd, jfr.
Lov Nr. 302 af 30. Juni 1922 § 1 fastsættes  

 følgende Regler for Brugen og Vedligeholdelsen af, Tilsynet med samt  

 Afleveringen af de Statsskovvæsenets Tjenestemænd tillagte Tjenesteboliger.
 Tjenesteboligernes Brug og Vedligeholdelse  

 samt Tilsynet hermed.
§ 1 Brugeren er pligtig at behandle Tjenesteboligen forsvarligt og skal for  

 egen Regning foretage saadanne Vedligeholdelsesarbejder ved alle Bygninger,  

 som nødvendiggøres af Beskadigelser fra hans eller hans Husstands Side eller  

 af Tilsidesættelse af den nedenfor under § 4 nævnte Tilsynspligt.
§ 2 A.
Den ydre Vedligeholdelse.
 1. Denne paahviler Staten med Hensyn til alle  

 Bygninger, der hører til Tjenestestedet og ejes af Staten, saavel som med  

 Hensyn til Hegn, Pumperedskaber, Brandredskaber, Ajlebeholder etc., alt i den  

 Udstrækning, der er nødvendig for at holde Bygningerne med Tilbehør i  

 passende Stand.
2. Brugeren skal vedligeholde Fortove, Have og  

 Gaardsplads, og drage Omsorg for, at Tagrender og Kloakbrønde er rensede.  

 Endvidere skal Brugeren tjære alt Træværk, som hidtil har været tjæret, for  

 saa vidt Tjæringen kan udføres ved Brugerens egne Folk.
Staten godtgør  

 Udgiften ved den anvendte Tjære efter Regning.
B.
Den indre Vedligeholdelse.
I.
Bolig med Tilbehør.
 Staten besørger den indre Vedligeholdelse af Boligen - herunder Bryggers  

 eller Vaskehus, Karle- eller Pigeværelse, Strygestue o.l., selv om disse  

 maatte forefindes i Tilbygning eller Udhuse - i den Udstrækning, som er  

 nødvendig for at holde denne i passende Stand; dog skal Brugeren afholde 40  

 pCt. af de hermed forbundne Udgifter, bortset fra egentlige  

 Hovedistandsættelser og den Istandsættelse, der finder Sted ved Embedsskifte,  

 hvorhos det paahviler Brugeren for egen Regning af besørge følgende:
Holde hele Ruder i alle til Tjenestestedet hørende Bygninger, erstatte  

 bortkastede eller itubrudte Nøgler samt behandle Gulvbelægninger med Olie og  

 Trægulve med Fernis.
Staten godtgør Udgiften ved den anvendte Fernis eller  

 Olie efter Regning.
Endvidere skal Brugeren for egen Regning drage Omsorg for  

 Renholdelse af alle Ildsteder og derfra udgaaende Røgrør.
Til Hovedistandsættelser henregnes f.
Eks.: 1) Fornyelse af Bygningsdele i  

 disses fulde Udstrækning, saasom fuldstændig Fornyelse af et Vindue, en Dør,  

 et Gulv, en Kakkelovn etc., 2) Istandsættelser, der nødvendigvis maa  

 foretages et Par Aar efter en Nybygnings Ibrugtagen, 3)Foranstaltninger til  

 Bekæmpelse af Fugtighed og samtidig Afhjælpning af dens Følger.
Derimod  

 henregnes alle partielle Fornyelser og Reparationer af Bygningsdele til  

 Vedligeholdelsesarbejder, medmindre Omfanget af disse paa Grund af  

 Bygningernes Ælde eller lignende særlige Omstændigheder bliver  

 uforholdsmæssigt stort.
I saa Tilfælde bestemmer Ministeriet efter  

 Indstilling af Bygningsinspektøren, hvorvidt den paagældende Istandsættelse  

 kan betragtes som Hovedistandsættelse.
Det af Brugeren som Kontor benyttede Lokale henregnes til  

 Beboelseslejligheden, saafremt det foruden som Kontor tillige anvendes som  

 Opholdsværelse for Brugeren udenfor Tjenestetiden og for hans Husstand.  

 Benyttes Kontoret udelukkende i tjenstligt Øjemed eller skal det efter  

 tjenstlig Ordre daglig holdes aabent i et offentlig bekendtgjort Tidsrum,  

 henregnes det ikke til Beboelseslejligheden, og dets Vedligeholdelse bekostes  

 da udelukkende af Staten.
Om Brugeren herefter er pligtig at deltage i  

 Omkostningerne ved Vedligeholdelsen af Kontoret, afgøres i hvert enkelt  

 Tilfælde af Ministeriet.
II.
Avlsbygninger.
 Hele Vedligeholdelsen af disse Bygninger med alt dertil hørende fast  

 Inventar, Spiltouge, Krybber, Høhække, Svinegaarde etc. paahviler Brugeren.  

 Vedligeholdelsen bestaar - foruden af saadanne Arbejder som de, Brugeren er  

 pligtig at besørge ved Beboelsesbygningerne, jfr. ovenfor under I. - i  

 følgende:
 Spækning og Hvidtning af Rummene indvendig, samt Udbedring af indvendige  

 Bindingsværksmure, Indsætning af enkelte indvendige nye Stolper og Fodstykker  

 i Stedet for dem, der maatte være opraadnede eller sønderbrudte; kun hvor der  

 er Tale om Ombygning af flere Fag kan Udgiften paahvile Statskassen.
 Udbedring af Lofter og Gulve med Indlægning af enkelte nye Bræder eller  

 enkelte Lister; kun hvor der er Tale om Fornyelse af større Dele af et Loft  

 eller et Gulv, paahviler Udgiften Statskassen.
 Erstatning af enkelte Dele af Døre, f.Eks. et Brædt, en Fyldning, et  

 Ramstykke, et Hængsel, en Laas, Lukke, Krog og enkelt Beslag eller lignende.  

 Stykkevis Istandsættelse af Vinduesrammer etc.; først naar hel Fornyelse skal  

 finde Sted, paahviler Udgiften Statskassen.
 Udbedring af Revner og Fuger i Cement- eller Stenkrybber, Indsætning af  

 enkelte nye Krybbesten og ved Trækrybber Indsætning af enkelte nye Bræder.
 Fornyelse ved Spiltouge og Baase af enkelte Stolper, Trimpler, Bræder  

 eller lignende.
 Vedligeholdelse af Brolægning saavel inde som ude ved Udbedring af enkelte  

 Huller eller Sænkninger o.s.v.
 Ved den i § 37, stk. 1, i Lov Nr. 489 af 12. September 1919 omhandlede  

 Fastsættelse af Fradraget for Tjenestejord vil der være at tage Hensyn til  

 Tilstedeværelsen og Tilstanden af mulige Avlsbygninger samt Udgiften til  

 disses Vedligeholdelse.
§ 3 Udgiften til Skorstensfejning og regelmæssig Bortkørsel af Dag- og  

 Natrenovation samt Udgifter til Vandforsyning (Vandafgift) og Afgifter til  

 elektriske Ledninger og W.
C. afholdes af Staten.
§ 4 Brugerens Tilsynspligt.
 Brugeren fører som Landbrugsministeriets stedlige Repræsentant med Hensyn  

 til Tjenesteboligen det daglige Tilsyn med denne og sørger for, at de  

 Ejendommen paahvilende Forpligtelser opfyldes og varetager iøvrigt i enhver  

 Henseende Statens Interesser.
 Brugeren er pligtig at foretage nødvendige, uopsættelige Reparationer for  

 at forhindre, at Bygningerne udsættes for Skade, særlig skal nævnes Indlæg af  

 sprængte eller ituslaaede Tagsten, Tætning af Rottehuller eller lignende i  

 Straatage, nødvendig Reparation af elektriske Ledninger, Vandrør, Kloak etc.,  

 ligesom han har at drage Omsorg for, at Ovnrør, Rensedøre og Riste er hele og  

 at Plader foran Ovne og Komfurer er i behørig Stand, samt at Vandrør tømmes  

 og aflukkes i Tilfæde af Frost for at hindre Rørsprængninger.
 Brugeren skal straks indberette til Bygningsinspektøren om stedfunden  

 Stormskade eller anden mere betydelig Skade paa Tjenestestedets Bygninger og  

 dertil hørende Bygningsdele.
 Har Brugeren for Statskassen afholdt Udgifter ved uopsættelige Arbejder,  

 refunderes disse ham imod Indsendelse til Bygningsinspektøren af Regning i 2  

 Eksemplarer forsynet med Skovriderens Attest.
§ 5 Brugerens Andragende om Ombygning eller Forandring i Bygningerne skal med  

 behørig Motivering og for de Skovrideren underordnede Tjenestemænds  

 Vedkommende ledsaget af dennes Udtalelser indsendes til Bygningsinspektøren,  

 der derefter med sine Ytringer fremsender Andragendet til  

 Landbrugsministeriet inden Udgangen af Februar Maaned.
 Det er ikke tilladt Brugeren uden Ministeriets Samtykke at udleje  

 Tjenesteboligen eller Dele deraf, foretage Forandringer ved Tjenestestedets  

 Bygninger eller benytte Lokalerne paa anden Maade end den, hvortil de er  

 bestemt.
Brugeren skal holde Gaardsplads og Have i sømmelig Stand og maa ikke uden  

 særligt dertil af Landbrugsministeriet indhentet Samtykke ved  

 Tjenestefratrædelse medtage Plantninger fra Haven.
Trægrupper paa eller ved  

 Gaardspladsen, i Haven eller paa Tjenestejorden maa ikke fældes uden  

 indhentet Tilladelse.
 Træer, der er særlig værdifulde i æstetisk eller naturhistorisk Henseende,  

 kan undergives Fredning ved en i vedkommende Tjenesteboligs Synsprotokol  

 (jfr. § 6) derom indført Bestemmelse.
§ 6 Aarligt Syn.
Der vil aarlig inden Udgangen af Juni Maaned blive foretaget Eftersyn af  

 Boligen ved Bygningsinspektørens Foranstaltning.
Brugeren bør være til Stede  

 ved Synets Afholdelse, hvorfor han mindst 4 Dage forud underrettes om Dagen,  

 paa hvilken det afholdes.
Afskrift af Synsprotokollen (se nedenfor) indsendes  

 af Brugeren direkte til Bygningsinspektøren inden 4 Dage efter Synets  

 Afholdelse.
 Det paahviler Synet:
1. at gøre Udsættelser om de Vedligeholdelsesarbejder,  

 som bør foretages henholdsvis af Brugeren og af Staten, - de sidste adskilt i  

 saadanne Arbejder, som Staten helt betaler, og saadanne, hvori Brugeren  

 deltager med 40 pCt. af Udgifterne. - og at angive Tiden, inden hvilken disse  

 Arbejder bør udføres, 2. at paase, om Brugeren har opfyldt de ham  

 paahvilende Forpligtelser med Hensyn til Boligens Brug og Afhjælpning af  

 tidligere Mangler.
 De ved Synet skete Udsættelser om Mangler, som det paahviler Brugeren at  

 afhjælpe for egen Regning, har denne at efterkomme, uden at der derom gives  

 ham noget Paalæg fra Ministeriet.
Inden Udgangen af Oktober Maaned har Brugeren gennem Bygningsinspektøren  

 til Ministeriet at indberette, at samtlige til Afhjælpning af ham udsatte  

 Mangler er afhjulpne.
Viser det sig, at saadanne Mangler ikke er afhjulpne  

 inden Udgangen af Oktober Maaned, vil de paagældende Arbejder blive udførte  

 ved Ministeriets Foranstaltning, men paa Brugerens Bekostning ved  

 Indeholdelse af Beløbet i hans Lønning, medmindre Ministeriet maatte finde  

 tilstrækkelig Grund til at tilstaa ham Udsættelse.
 Brugeren er pligtig til at yde Bygningsinspektøren Bistand ved Indhentning  

 af Tilbud og Forhandling med Haandværkere m.v.
 I Tilbudet for Straa- og Rørtage skal efter Omstændighederne beregnes  

 Fradrag for det nedtagne Materiale, som ikke kan anvendes ved Omtækningen.  

 Lignende Fradrag skal ligeledes beregnes ved Fornyelse af Brædegulve,  

 Stakitter, Plankeværker, Porte, Vinduer, Kakkelovne, Komfurer etc.
For at have sikker Kundskab om, hvad der foregaar ved de aarlige Syn, skal  

 der ved hver Tjenestebolig være en af Ministeriet autoriseret Synsprotokol.
I  

 denne indføres paa Ministeriets Foranstaltning en Beskrivelse af  

 Tjenesteboligen, ligesom der vedhæftes Protokollen en Grundtegning af  

 Boligen.
I denn Protokol indføres alt, hvad der passerer ved Synene, paa  

 dertil indrettede Skemata, samt alt, hvad der iøvrigt bestemmes med Hensyn  

 til Boligen, saasom Tilladelser til Forandringer, Beskrivelser i Tilfælde af  

 Ombygninger, Overlevering af Tjenesteboligen ved Brugerens Af- og Tilgang  

 m.v.
Synet har inden 1 Maaned, efter at Synet er afholdt, at tilstille  

 Ministeriet en samlet Afskrift af, hvad der er tilført Synsprotokollen om det  

 ved Synet passerede, særskilt for hver enkelt Bolig.
§ 7 Landbrugsministeriet kan indrømme en Bruger, der afskediges eller  

 forflyttes, Tilladelse til i indtil 3 Maaneder at blive boende i Boligen paa  

 de Vilkaar, der indeholdes i § 75, Stk. 2 i Lov Nr. 489 af 12. September 1919  

 om Statens Tjenestemænd.
§ 8 Brugerens Misligholdelse af de i det foranstaaende indeholdte Forskrifter  

 vil kunne medføre Bødestraf paa indtil 200 Kr. efter Landbrugsministeriets  

 nærmere Afgørelse af hvert enkelt Tilfælde.
 Aflevering af Tjenesteboliger.
§ 9 Aflevering af Skovriderboliger sker, hvad enten den foregaar til en  

 tiltrædende Bruger eller til Staten, ved et paa Bygningsinspektørens  

 Forandledning afholdt Syn, paa hvilket Reglerne om aarligt Syn finder  

 Anvendelse.
Afleveringsforretningen indføres i Stedets Synsprotokol og  

 underskrives af saavel den fratrædende Bruger (eller den Befuldmægtigede for  

 hans Bo) som den tiltrædende Bruger, hvis Afleveringen sker direkte til  

 denne, samt af Bygningsinspektøren.
Aflevering af Plantør- og Skovfogedboliger sker, hvad enten den foregaar  

 til en tiltrædende Bruger eller til Staten, ved Skovriderens Foranstaltning.  

 Skovrideren tilkalder tvende bygningskyndige Mænd til at bistaa ved  

 Afleveringen.
Afleveringsforretningen indføres i Stedets Synsprotokol og  

 underskrives af saavel den fratrædende Bruger (eller den Befuldmægtigede for  

 hans Bo) som den tiltrædende Bruger, hvis Afleveringen sker direkte til  

 denne, samt af den Skovrider, der forestaar Afleveringen.
Ved enhver Afleveringsforretning skal det paases, at den fratrædende  

 Bruger har opfyldt sin Vedligeholdelsespligt i Henhold til foranstaaende; i  

 modsat Fald har den fratrædende Bruger eller hans Bo at afholde Udgifterne  

 ved Afhjælpning af de forefundne Mangler.
Afhjælpes disse ikke inden en af  

 Bygningsinspektøren (for Skovriderboligers Vedkommende) eller af Skovrideren  

 (for Plantør- og Skovfogedboligers Vedkommende) fastsat, i  

 Afleveringsforretningen angiven kort Frist, vil de blive afhjulpne af Staten  

 paa den fratrædende Brugers eller hans Bos Bekostning, hvorfor den tiltraadte  

 Bruger - eller Distriktsbestyreren, saafremt Tiltrædelse af ny Bruger ikke  

 har fundet Sted - efter Udløbet af nævnte Frist har uopholdelig at meddele  

 Bygningsinspektøren, om samtlige udsatte Mangler er afhjulpne.
 I Tilfælde af, at der under Afleveringen ikke kan opnaas Enighed om, i  

 hvilket Omfang den fratrædende Bruger er ansvarlig for forefundne Mangler,  

 forelægges Sagen for Landbrugsministeriet til Afgørelse.
 Ved enhver til en tiltrædende Bruger foregaaende Aflevering sluttes  

 Forretningen med en Erklæring fra Brugeren om, at han overtager  

 Tjenesteboligen til fremtidig Brug og Vedligeholdelse efter de til enhver Tid  

 i saa Henseende gældende Regler.
 Inden 4 Dage efter, at en Aflevering har fundet Sted, indsender  

 Distriktsbestyreren en Afskrift af den i Synsprotokollen indførte  

 Afleveringsforretning til Bygningsinspektøren, der derefter tilstiler  

 Landbrugsministeriet Afskriften med sine Bemærkninger.
 Landbrugsministeriet, den 2. Februar  

 1924.
 P.M.V.
H.
Waage /Richter.
