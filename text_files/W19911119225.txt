 Udtalt, at man ikke fandt at have indvendinger imod, at Falcks  

  Redningskorps A/S fik terminaladgang til Centralregisteret for  

 Motorkøretøjer under hensyntagen til en række bemærkninger.
 Justitsministeriet rettede i beretningsåret henvendelse til  

 Registertilsynet med anmodning om en foreløbig udtalelse om en ordning,  

 hvorefter Falcks Redningskorps A/S skulle have terminaladgang til  

 Centralregisteret for Motorkøretøjer.
 Det fremgik af sagen, at ønsket om at etablere terminaladgang for  Falcks   

 Redningskorps A/S til Centralregisteret for Motorkøretøjer var foranlediget  

 af, at Folketingets Ombudsmand havde afgivet en udtalelse i en konkret  

 klagesag om en rabatordning, som var indgået mellem rigspolitichefen og   

 Falcks  Redningskorps A/S vedrørende transport af køretøjer, som fjernes ved  

 politiets foranstaltning.
 Foranlediget heraf havde rigspolitichefen haft nogle indledende drøftelser  

 med Falcks Redningskorps A/S med henblik på at finde frem til en ordning,  

 hvorefter politiets administration af Falckregninger, der ifølge det oplyste  

 årligt beløb sig til ca. 13,5 mill. kr., kunne lettes svarende til en årlig  

 rabat på godt 1 mill. kr.
Falcks Redningskorps A/S havde stillet sig positiv over for en ordning,  

 der indebar, at regningerne på en række områder sendtes direkte til den  

 private kunde eller eventuelt til den pågældendes forsikringsselskab.
Falcks   

 Redningskorps A/S havde imidlertid gjort gældende, at en forudsætning for en  

 sådan ordning var, at  Falcks Redningskorps A/S, i samme omfang som  

 ansvarsforsikringsselskaberne, fik adgang til Centralregisteret for  

 Motorkøretøjer, idet det i praksis uden en sådan adgang ville øge det  

 administrative arbejde både hos Falck og politiet, såfremt  Falcks   

 Redningskorps A/S' administration af regningerne skulle baseres på skriftlig  

 og mundtlig kommunikation.
Falcks  Redningskorps A/S var om nødvendigt  

 indstillet på at nøjes med terminaladgang på hovedkontoret.
 Det var oplyst, at det var meningen, at Falcks Redningskorps A/S - med  

 køretøjets registreringsnummer som indgangsnøgle - kun skulle have adgang til  

 de for udførelsen af opgaven for politiet relevante oplysninger, dvs. navn og  

 adresseoplysninger.
Det fremgik endvidere af sagen, at politiet siden 1960 med henblik på at  

 undgå at binde unødigt mange politimæssige ressourcer til transportopgaver  

 m.m., havde haft en overenskomst med Falcks  Redningskorps A/S om, at  

 politiet kunne anmode om Falcks  Redningskorps A/S' bistand til løsningen af  

 opgaver, som naturligt falder inden for selskabets arbejdsområde.
På baggrund  

 af udviklingen siden den oprindelige aftales indgåelse indgik man en  

 landsdækkende aftale i begyndelsen af 80'erne, og der blev i 1983 indgået en  

 generel hovedaftale, hvorefter Falcks  Redningskorps A/S yder politiet en  

 sådan hjælp, som naturligt falder ind under korpsets arbejdsområde.
Efter aftalen forpligtede Falcks Redningskorps A/S sig endvidere til så  

 hurtigt og så effektivt som muligt at honorere politiets anmodning om  

 bistand.
Under udførelsen af arbejdet er korpset forpligtet til at følge de  

 af politiet givne retningslinier.
Med hensyn til afregningen anførtes det, at Falcks Redningskorps A/S  

 ifølge aftalen om transport af biler og motorcykler hidtil havde udskrevet en  

 regning til politiet efter de til enhver tid gældende takster.
Hvis Falcks   

 Redningskorps A/S imidlertid i forvejen var kontraktligt forpligtet til at  

 yde den begærede assistance, idet det pågældende motorkøretøjs ejer var  

 Falck-abonnent, fremsendtes ingen regning til politiet.
 Sagen blev behandlet på et møde i Registerrådet.
 Registertilsynet udtalte herefter indledningsvis, at Registertilsynet  

 fandt, at en videregivelse af oplysninger fra Centralregisteret for  

 Motorkøretøjer til Falcks Redningskorps A/S via terminal som foreslået måtte  

 betragtes som en systematisk videregivelse til en privat virksomhed, som ikke  

 var hjemlet i de gældende forskrifter for Centralregisteret for  

 Motorkøretøjer, fastsat af rigspolitichefen den 6. maj 1988.
De oplysninger, der ønskedes videregivet, kunne ikke i sig selv betragtes  

 som oplysninger om rent private forhold, selv om det forhold, at politiet  

 overlod Falcks Redningskorps A/S transportopgaver, i nogle tilfælde kunne  

 indebære, at medarbejdere i Falcks Redningskorps A/S kom i besiddelse af  

 oplysninger, som kunne afsløre, at bilens ejer/bruger antageligt havde  

 overtrådt færdselsloven/straffeloven.
Registertilsynet forudsatte i den  

 forbindelse, at sådanne oplysninger om eventuelt begåede lovovertrædelser  

 ikke blev registreret af Falcks Redningskorps A/S eller på anden måde anvendt  

 til uvedkommende formål.
 Registertilsynet fandt herefter under hensyntagen til det oplyste om  

 karakteren af og grundlaget for Falcks Redningskorps A/S' udførelse af  

 opgaver for politiet, at det fornødne aftalemæssige grundlag var til stede  

 for, at videregivelse af oplysninger fra det af rigspolitichefen førte  

 Centralregister for Motorkøretøjer til Falcks Redningskorps A/S kunne finde  

 sted med hjemmel i lov om offentlige myndigheders registre § 17, stk. 2, jf.  

 § 16, stk. 2, nr. 4. På denne baggrund udtaltes det, at man ikke fandt at  

 have indvendinger imod, at Falcks Redningskorps A/S fik terminaladgang til  

 Centralregisteret for Motorkøretøjer, idet Registertilsynet lagde til grund,  

 at denne terminaladgang som oplyst alene ville finde sted fra Falcks   

 Redningskorps A/S' hovedkontor, og at  Falcks Redningskorps A/S alene fik  

 adgang til navn og adresse på køretøjets ejer baseret på anvendelse af  

 køretøjets registreringsnummer som indgangsnøgle.
 Registertilsynet fremkom i øvrigt med følgende henstillinger:
- der skulle foretages de fornødne ændringer (herunder  

 konsekvensændringer) i forskrifterne for Centralregisteret for  

 Motorkøretøjer, således at Falcks  Redningskorps A/S i forbindelse med  

 terminaladgang blev underlagt de samme krav, som gælder for så vidt angår  

 ansvarsforsikringsselskaberne og SOS  International  A/S' terminaladgang - der skulle træffes de fornødne foranstaltninger for at sikre, at der kun  

 kunne trækkes de for Falcks Redningskorps A/S' udførelse af opgaver for  

 politiet nødvendige oplysninger gennem terminalsystemet - det skulle indgå i det aftalemæssige grundlag mellem Rigspolitiet og   

 Falcks Redningskorps A/S, at der via terminal skulle videregives oplysninger  

 fra Centralregisteret for Motorkøretøjer til Falcks Redningskorps A/S til  

 brug for opkrævning af betaling for transport af biler efter anmodning fra  

 politiet, og at oplysningerne kun måtte anvendes af Falcks Redningskorps A/S  

 i forbindelse med udførelsen af denne opgave for politiet.
 (* 1) Registertilsynets Årsberetning 1991 side 76.
