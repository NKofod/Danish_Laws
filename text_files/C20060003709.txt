Cirkulære  

 om planlægning af arealanvendelsen indenfor en  

  

 afstand af  

 500 meter  

 fra risikovirksomhed (Til samtlige kommunalbestyrelser) I medfør af § 3, stk. 1, i lov om planlægning, jf.  

 lovbekendtgørelse nr. 883 af 18.  

 august 2004  

 fastsættes:
Kapitel 1 Formål, mv.
§ 1.  

  

 Cirkulæret skal sikre, at kommunalbestyrelsen inddrager risikovurderinger i  

 forbindelse med kommune- og lokalplanlægningen.
Mange risikoanlæg er ikke i  

 kommuneplanen forsynet med udlæg af sikkerhedszoner, som angiver  

 begrænsninger  

 i naboarealernes anvendelse.
Det er derfor vigtigt, at kommunerne i  

 forbindelse  

 med ændringer af kommuneplanen samt ved udarbejdelse af lokalplaner altid  

 inddrager spørgsmålet om risikoforholdene i planovervejelserne.
Kapitel 2 Kommune- og lokalplanlægning § 2.  

  

 Kommunalbestyrelsen skal inddrage hensynet til risikoen for større uheld i  

 planlægningen forud for fastlæggelse af bestemmelser for arealanvendelsen i  

 en  

 kommune- eller lokalplan, som omfatter arealer, der ligger nærmere end  

 500 meter  

 fra en virksomhed, som er  

 omfattet af  

 bekendtgørelse nr. 1156 af  

 18. november 2005 om kontrol med risikoen for større uheld med farlige  

 stoffer.
Kapitel 3 Ikrafttrædelsesbestemmelse § 3.  

  

 Cirkulæret  

 træder i kraft den 15. maj 2006.
