Bekendtgørelse om ændring af bekendtgørelse om Skatteankestyrelsen § 1 I bekendtgørelse nr. 929 af 18. juni 2020 om Skatteankestyrelsen foretages følgende ændringer:
 1. Indledningen affattes således:
»I medfør af § 4 a, stk. 5, § 35, stk. 1-4, § 35 c, stk. 6, og § 64 i skatteforvaltningsloven, jf. lovbekendtgørelse nr. 635 af 13. maj 2020, som ændret ved lov nr. 1125 af 19. november 2019 og lov nr. 2187 af 29. december 2020, og § 17, stk. 3, i lov om inddrivelse af gæld til det offentlige, jf. lovbekendtgørelse nr. 29 af 12. januar 2015, som ændret ved lov nr. 285 af 29. marts 2017, fastsættes:« 2. I § 23, stk. 3, stk. 5, 2. pkt., der bliver stk. 6, 2. pkt., og stk. 6, der bliver stk. 7, ændres »§ 20 b, stk. 3, og § 33, stk. 1, 3 og 4« til: »§ 33, stk. 1, 3 og 4, og § 33 b«.
 3. I § 23 indsættes efter stk. 3 som nyt stykke:
»Stk. 4. § 2, stk. 8, finder tilsvarende anvendelse for klager over afgørelser omfattet af ejendomsvurderingslovens § 89, stk. 7.« Stk. 4-6 bliver herefter stk. 5-7.
 4. I § 23, stk. 4, der bliver stk. 5, indsættes efter »8. juni 2017,«: »og af ejendomsvurderingslovens § 89, stk. 10,«.
 5. I § 23, stk. 5, 1. og 2. pkt., der bliver stk. 6, 1. og 2. pkt., og stk. 6, der bliver stk. 7, ændres »2020« til: »2021«.
 6. I § 23, stk. 6, der bliver stk. 7, ændres »§ 7, stk. 1« til: »§ 7«, og som 2. pkt. indsættes:
»Hvis en klage omfattet af 1. pkt. er indgivet af en anden end ejendommes ejer, skal Skatteankestyrelsen give ejeren lejlighed til at udtale sig skriftligt eller mundtligt over klagen, før klagen afgøres, medmindre klagen afvises.« § 2 Bekendtgørelsen træder i kraft den 15. marts 2021.
