Nr LSF 203 Forslag til Lov om ændring af forskellige love (Forbedring af den  

 kommunale restanceinddrivelse) Fremsat af indenrigsministeren (Thor Pedersen) den 22. januar 1992 Vedtaget ved tredjebehandling den 9. april 1992 Lov nr. 279 af 29/04/1992 Boligministeriet § 1 I lov om leje, jf. lovbekendtgørelse nr. 715 af 25. oktober 1991, som  

 ændret senest ved § 2 i lov nr. 934 af 27. december 1991, foretages følgende  

 ændring:
 § 46 b, stk. 2 og 3, affattes således:
»Stk. 2. Beløb, som kommunen har lagt ud, forrentes med den  

 rente, der er fastsat efter § 5, stk. 1 og 2, i lov om renter ved forsinket  

 betaling m.v., fra tidspunktet for kommunens udbetaling.
Som gebyr kan  

 kommunen kræve 50 kr. med tillæg af 2 pct. af det skyldige beløb ud over  

 1.000 kr.
Stk. 3. Beløb efter stk. 2 har samme fortrinsret i ejendommen som  

 ejendomsskatter.
Beløbene kan inddrives efter de regler, der gælder for  

 inddrivelse af ejendomsskatter.« Justitsministeriet § 2 I lov om retsafgifter, jf. lovbekendtgørelse nr. 460 af 27. juni 1989,  

 som ændret ved § 3 i lov nr. 934 af 27. december 1991 og lov nr. 943 af 27.  

 december 1991, ophæves § 20, nr. 6.
 Nr. 7 og 8 bliver herefter nr. 6 og 7.
Kulturministeriet § 3 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret senest ved lov nr. 227 af 6. april 1990, indsættes i  

§ 4 som stk. 3:
»Stk. 3. Der er udpantningsret for afgifter, som er fastsat  

 efter stk. 1, såfremt det samlede skyldige afgiftsbeløb udgør 200 kr. eller  

 derover.« Socialministeriet § 4 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 192 af 23. marts 1992, foretages følgende  

 ændring:
 § 27, stk. 3, affattes således:
»Stk. 3. Når der er ydet kontanthjælp med  

 tilbagebetalingspligt, indtræder kommunalbestyrelsen for et beløb, der svarer  

 til hjælpen, i retten til udbetaling af overskydende skat med godtgørelse og  

 renter samt tilbagebetaling efter kildeskattelovens § 55.« Sundhedsministeriet § 5 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved § 21 i lov nr. 389 af 7. juni 1989, foretages  

 følgende ændring:
 I § 10 indsættes efter stk. 2 som stk. 3:
»Stk. 3. For personer, der ikke ifølge reglerne i denne lov  

 har ret til vederlagsfri sygehusbehandling, kan betaling inddrives ved  

 udpantning.« Undervisnings- og Forskningsministeriet § 6 I lov nr. 431 af 13. juni 1990 om gymnasiet m.v. indsættes efter § 17:
»§ 17 a.
Amtsrådet har udpantningsret for krav på betaling  

 for fotokopier til undervisningsbrug, jf. § 17, stk. 3.« § 7 I lov nr. 432 af 13. juni 1990 om grundlæggende social- og  

 sundhedsuddannelser inden for bistands-, pleje- og omsorgsområdet m.v.  

 indsættes efter § 18:
»§ 18 a.
Amtsrådet har udpantningsret for krav på betaling  

 for fotokopier til undervisningsbrug, jf. § 18, stk. 3.« § 8 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. indsættes  

 efter § 29:
»§ 29 a.
Amtsrådet og Undervisnings- og Forskningsministeriet  

 har udpantningsret for krav på betaling for fotokopier til undervisningsbrug,  

 jf. § 29, stk. 3, for så vidt angår amtskommunale og statslige  

 uddannelsesinstitutioner.« § 9 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Lovens § 4 finder tillige anvendelse for så vidt angår  

 kontanthjælp med tilbagebetalingspligt ydet før lovens ikrafttræden.
§ 10 Loven gælder ikke for Færøerne og Grønland.
Oprindeligt fremsat forslag Boligministeriet § 1 I lov om leje, jf. lovbekendtgørelse nr. 715 af 25. oktober 1991, som  

 ændret senest ved § 2 i lov nr. 934 af 27. december 1991, foretages følgende  

 ændring:
 § 46 b, stk. 2 og 3, affattes således:
»Stk. 2. Beløb, som kommunen har lagt ud, forrentes med den  

 rente, der er fastsat efter § 5, stk. 1 og 2, i lov om renter ved forsinket  

 betaling m.v., fra tidspunktet for kommunens udbetaling.
Som gebyr kan  

 kommunen kræve 50 kr. med tillæg af 2 pct. af det skyldige beløb ud over  

 1.000 kr.
Stk. 3. Beløb efter stk. 2 har samme fortrinsret i ejendommen som  

 ejendomsskatter.
Beløbene kan inddrives efter de regler, der gælder for  

 inddrivelse af ejendomsskatter.« Justitsministeriet § 2 I lov om retsafgifter, jf. lovbekendtgørelse nr. 460 af 27. juni 1989,  

 som ændret senest ved § 3 i lov nr. 934 af 27. december 1991 og lov nr. 943  

 af 27. december 1991, ophæves § 20, nr. 6.
 Nr. 7-8 bliver herefter nr. 6-7.
Kulturministeriet § 3 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret senest ved lov nr. 227 af 6. april 1990, indsættes i  

§ 4 som stk. 3:
»Stk. 3. Der er udpantningsret for afgifter, som er fastsat  

 efter stk. 1, såfremt det samlede skyldige afgiftsbeløb udgør 200 kr. eller  

 derover.« Socialministeriet § 4 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændring:
 § 27, stk. 3, affattes således:
»Stk. 3. Når der er ydet kontanthjælp med  

 tilbagebetalingspligt, indtræder kommunalbestyrelsen for et beløb, der svarer  

 til hjælpen, i retten til udbetaling af overskydende skat med godtgørelse og  

 renter samt tilbagebetaling efter kildeskattelovens § 55.« Sundhedsministeriet § 5 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved § 21 i lov nr. 389 af 7. juni 1989, foretages  

 følgende ændring:
 I § 10 indsættes efter stk. 2 som stk. 3:
»Stk. 3. For personer, der ikke ifølge reglerne i denne lov  

 har ret til vederlagsfri sygehusbehandling, kan betaling inddrives ved  

 udpantning.« Undervisnings- og Forskningsministeriet § 6 I lov nr. 431 af 13. juni 1990 om gymnasiet m.v. indsættes efter § 17:
»§ 17 a.
Amtsrådet har udpantningsret for krav på betaling  

 for fotokopier til undervisningsbrug, jf. § 17, stk. 3.« § 7 I lov nr. 432 af 13. juni 1990 om grundlæggende social- og  

 sundhedsuddannelser inden for bistands-, pleje- og omsorgsområdet m.v.  

 indsættes efter § 18:
»§ 18 a.
Amtsrådet har udpantningsret for krav på betaling  

 for fotokopier til undervisningsbrug, jf. § 18, stk. 3.« § 8 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. indsættes  

 efter § 29:
»§ 29 a.
Amtsrådet og Undervisnings- og Forskningsministeriet  

 har udpantningsret for krav på betaling for fotokopier til undervisningsbrug,  

 jf. § 29, stk. 3, for så vidt angår amtskommunale og statslige  

 uddannelsesinstitutioner.« § 9 Loven træder i kraft dagen efter bekendtgørelsen i Lovtidende.
 Stk. 2. Lovens § 4 finder tillige anvendelse for så vidt angår  

 kontanthjælp med tilbagebetalingspligt ydet før lovens ikrafttræden.
§ 10 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets indhold.
 Ved dette lovforslag foreslås ændringer af en række lovbestemmelser med  

 henblik på at effektivisere restanceinddrivelsen i den kommunale sektor.
I regeringens aftaler af 11. juni 1991 med Kommunernes Landsforening,  

 Amtsrådsforeningen, Københavns og Frederiksberg Kommuner om amternes og  

 kommunernes økonomi i årene 1992 - 1994 er det bl.a. fastsat, at regeringen  

 udarbejder lovforslag med henblik på at forbedre kommunernes muligheder for  

 at inddrive restancer.
Forslagene forudsættes at indeholde en forbedring af  

 kommunernes og amternes økonomi på i alt 162 mio. kr.
 Som et led i opfyldelsen af denne aftale er der allerede vedtaget lov nr.  

 939 af 27. december 1991 om gebyrer og morarenter vedrørende visse ydelser,  

 der opkræves eller inddrives af amtskommuner og kommuner, samt lov nr. 936 af  

 27. december 1991 om ændring af forskellige lovbestemmelser om  

 erhvervsudøvelse på grundlag af autorisation m.v. (Udstedelse og fratagelse  

 af autorisationer m.v.). Dette lovforslag har til formål at fortsætte  

 regeringens bestræbelser på at forbedre vilkårene for den kommunale sektors  

 restanceinddrivelse.
I overensstemmelse med ønsker fremsat af de kommunale organisationer og  

 Københavns og Frederiksberg Kommuner foreslås der en udvidelse af kommunernes  

 adgang til at modregne krav på tilbagebetalingspligtig kontanthjælp i  

 overskydende skat, der foreligger til udbetaling til den pågældende.
Der  

 foreslås endvidere indført udpantningsret for visse kommunale og  

 amtskommunale krav.
Desuden foreslås kommuners krav på refusion af udlæg til  

 opvarmning af private beboelsesejendomme tillagt samme fortrinsret i  

 ejendommen som ejendomsskatter.
Endelig foreslås den hidtil gældende  

 fritagelse for pligt til at betale retsafgift ved fogedforretninger  

 vedrørende underholdsbidrag i henhold til lovgivningen om inddrivelse af  

 sådanne bidrag, ophævet.
 Bestemmelserne om udpantningsret i §§ 3, 5-8 finder anvendelse på krav,  

 der forfalder efter lovens ikrafttræden.
2. Lovforslagets økonomiske og administrative konsekvenser Gennemførelse af de foreslåede lovændringer vil medføre et vist  

 merprovenu i den kommunale sektor.
 Bestemmelsen i forslagets § 2 om, at afgiftsfritagelsen for  

 fogedforretninger vedrørende inddrivelse af underholdsbidrag bortfalder,  

 anslås således at give kommunerne en merindtægt på ca. 16 mio. kr.
Bestemmelsen i § 4 om udvidet modregningsadgang anslås med betydelig  

 usikkerhed at medføre merindtægter for det offentlige på ca. 20 mio. kr. om  

 året.
Kommunernes andel heraf vil udgøre ca. 10 mio. kr. årligt.
 De økonomiske konsekvenser vil i øvrigt blive forhandlet med de kommunale  

 parter.
 Lovforslaget skønnes ikke at medføre administrative konsekvenser af  

 væsentlig betydning for amtskommunerne og kommunerne.
 Lovforslaget har været drøftet med Kommunernes Landsforening,  

 Amtsrådsforeningen samt Københavns og Frederiksberg Kommuner.
 Lovforslaget har endvidere været forelagt Justitsministeriet og  

 Finansministeriets Budgetdepartement.
Bemærkninger til lovforslagets enkelte bestemmelser Til § 1 Den gældende bestemmelse i lejelovens § 46 b, stk. 2, foreslås ændret,  

 således at beløb, som kommunen har lagt ud til forsyning af en ejendom med  

 energi til opvarmning, forrentes med den rente, der er fastsat efter § 5,  

 stk. 1 og 2, i lov om renter ved forsinket betaling m.v. i stedet for  

 Nationalbankens diskonto med tillæg af 5%.
 Efter den gældende § 46 b, stk. 3, kan beløb, som kommunen har lagt ud,  

 inddrives efter de regler, der gælder for inddrivelse af ejendomsskatter.  

 Bestemmelsen omhandler alene inddrivelsesmåden og giver således ikke  

 kommunens krav nogen fortrinsstilling.
 Fra kommunal side har man længe ønsket fortrinsret for  

 opvarmningsrestancer i henhold til lejelovens § 46 b, idet der særligt  

 henvises til, at kommunerne lovmæssigt er forpligtet til at opretholde  

 varmeforsyningen, samt at disse ydelser har en væsentlig betydning for  

 ejendommens værdi.
På denne baggrund foreslås der indført fortrinsret for  

 opvarmningsrestancer m.m. i lejelovens § 46 b, stk. 3, svarende til den  

 fortrinsret, der gælder for krav på ejendomsskatter.
Udover selve de udlagte  

 beløb vedrører fortrinsretten tillige kommunens rentekrav og eventuelt gebyr.  

 Fortrinsretten vil gælde for krav, der opstår efter lovens ikrafttræden.
Til § 2 Efter retsafgiftslovens § 20 er en række nærmere bestemte typer af  

 fogedforretninger undtaget for retsafgift.
Dette gælder således  

 fogedforretninger vedrørende:
1) bøder, konfiskerede værdier og sagsomkostninger i straffesager, der  

 indrives af det offentlige, 2) afgifter og sagsomkostninger, som det påhviler domstolene at indkræve, 3) krav tilkommende en part, der har fri proces, 4) krav tillagt en statstjenestemand under en af ham efter ordre anlagt  

 sag, 5) borgerlige krav fastsat under en offentlig straffesag, 6) underholdsbidrag i henhold til lovgivningen om inddrivelse af sådanne  

 bidrag, 7) forældremyndighed og udøvelse af samkvemsret, 8) udstedelse af fogedudlægsskøde.
 Ved den foreslåede bestemmelse gøres der en ændring heri, for så vidt  

 angår de under pkt. 6 omhandlede fogedforretninger.
Herefter ophører fogedforretninger vedrørende underholdsbidrag i henhold  

 til lovgivningen om sådanne bidrag at være fritaget for retsafgift.
De  

 nærmere regler om inddrivelsesmåden findes i lov om inddrivelse af  

 underholdsbidrag, jf. lovbekendtgørelse nr. 631 af 15. september 1986. Ved  

 lov nr. 280 af 8. juni 1977 blev bidragsinddrivelsen med virkning fra 1.  

 januar 1979 overført fra politiet (i København Overpræsidiet) til kommunerne.
 Efter § 2 i lov om inddrivelse af underholdsbidrag er det  

 kommunalbestyrelserne, der efter anmodning foretager inddrivelse af  

 underholdsbidrag.
Inddrivelse ved udpantning ved kommunens foranstaltning sker uden udgift  

 for den bidragsberettigede.
Opnås der ikke dækning hos skyldneren for de med  

 udpantningsforretningen forbundne udgifter, afholdes de af den inddrivende  

 kommune, jf. § 18 i Justitsministeriets cirkulære nr. 217 af 29. november  

 1978. Heller ikke retsafgiften vil komme til at belaste den  

 bidragsberettigede, idet den skal afholdes af den kommune, der står som  

 rekvirent.
 Afgiften for foretagelse af udlæg ved inddrivelse af underholdsbidrag vil  

 i medfør af retsafgiftslovens § 63, stk. 2, tilfalde den kommune, som  

 inddriver kravet.
Bestemmelsen om afgiftsfritagelse ved inddrivelse af underholdsbidrag fik  

 sin nuværende udformning ved lov nr. 206 af 21. maj 1969 om retsafgifter.
Det  

 fremgår af motiverne til lovforslaget, der blev fremsat af finansministeren,  

 at afgiftsfritagelsen bl.a. begrundedes med, at der i disse tilfælde ville  

 være et misforhold mellem afgiftsprovenuet og det med tvangsinddrivelsen  

 forbundne arbejde.
 Der ses ikke at være en sådan forskel mellem denne sagstype og de  

 inddrivelsessager, som i øvrigt i dag behandles i kommunerne, at der er  

 tilstrækkelig grund til at opretholde en særbestemmelse, der friholder sager  

 om inddrivelse af underholdsbidrag for retsafgift, hvorfor denne  

 særbestemmelse foreslås ophævet.
Til § 3 Forslaget indebærer, at afgifter, der pålægges for overskridelse af  

 lånetiden på folkebibliotekerne, bliver tillagt udpantningsret, hvis beløbet  

 andrager mere end 200 kr.
 Udpantningsretten i medfør af denne bestemmelse omfatter således ikke  

 andre fordringer, som folkebibliotekerne kan få mod brugerne som f.eks.  

 erstatningskrav i forbindelse med beskadigede eller bortkomne bøger.
Det er i bestemmelsen præciseret, at den kun skal finde anvendelse,  

 såfremt det samlede skyldige afgiftsbeløb udgør 200 kr. eller derover.
Denne  

 indskrænkning skal dels afskære rene bagatelsager, dels sikre, at størrelsen  

 af de omkostninger, der pålægges skyldner i forbindelse med inddrivelsen,  

 ikke kommer til at stå i misforhold til det skyldige afgiftsbeløb.
Renter,  

 gebyrer og omkostninger m.v. i forbindelse med inddrivelsen af kravet skal  

 således ikke medregnes ved afgørelsen af, om fordringen er omfattet af den  

 foreslåede bestemmelse.
 Bestemmelsen er bl.a. nødvendiggjort, fordi krav om afgifter på grund af  

 overskridelse af folkebibliotekernes hjemlånsfrister ikke antages at være  

 omfattet af den generelle udpantningshjemmel i udpantningslovens § 1, stk. 1,  

 nr. 3.
 Hvis der som foreslået tillægges disse afgiftskrav udpantningsret, skal  

 inddrivelsen ske efter reglerne i lov om inddrivelse af skatter og afgifter  

 m.v., jf. herved lovens § 1.
Til § 4 Efter bistandslovens § 27, stk. 1, gennemføres et krav om tilbagebetaling  

 af kontanthjælp ved en betalingsordning, der fastsættes af kommunen under  

 hensyn til, hvad pågældende kan betale uden at komme til at mangle, hvad der  

 må anses for nødvendigt til eget eller familiens underhold.
 Efter § 27, stk. 3, indtræder kommunen i retten til udbetaling af  

 overskydende skat m.v. i det omfang, der foreligger misligholdelse af en  

 fastsat betalingsordning.
 På tilsvarende måde, som når der er tale om børnebidragsrestancer og  

 restancer for betaling af ydelser efter bistandsloven, foreslås det, at der  

 indføres en direkte fyldestgørelsesadgang, når der er truffet beslutning om  

 tilbagebetaling af kontanthjælp, således at indtrædelsesretten også kan finde  

 anvendelse i de tilfælde, hvor der ikke foreligger en misligholdt  

 afdragsordning.
Til § 5 Efter § 10 i lov om sygehusvæsenet skal personer, der efter reglerne i  

 loven ikke har ret til vederlagsfri behandling, betale de med behandlingen  

 forbundne udgifter.
 Det foreslås, at der gives amtskommunerne, herunder Københavns og  

 Frederiksberg Kommuner, udpantningsret for restancer vedrørende betaling for  

 ikke-vederlagsfri behandling.
 Staten vil ligeledes få udpantningsret for betaling af ikke-vederlagsfri  

 behandling på statslige sygehuse.
Til §§ 6-8 Med forslagene gives der amtskommunerne, herunder Københavns og  

 Frederiksberg Kommuner, udpantningsret for restancer vedrørende betaling for  

 udleverede fotokopier til undervisningsbrug.
Staten vil ligeledes få  

 udpantningsret for statslige hf-kurser.
Til § 9 Det er fundet ubetænkeligt at lade kommunalbestyrelsens indtrædelsesret i  

 retten til overskydende skat m.v. finde anvendelse også for så vidt angår  

 kontanthjælp med tilbagebetalingspligt, som er ydet før lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om leje, jf. lovbekendtgørelse nr. 715 af 25. oktober 1991, som  

 ændret senest ved § 2 i lov nr. 934 af 27. december 1991, foretages følgende  

 ændring:
 § 46 b, stk. 2 og 3, affattes således:
»Stk. 2. Beløb, som kommunen har lagt ud, forrentes med den  

 rente, der er fastsat efter § 5, stk. 1 og 2, i lov om renter ved forsinket  

 betaling m.v., fra tidspunktet for kommunens udbetaling.
Som gebyr kan  

 kommunen kræve 50 kr. med tillæg af 2 pct. af det skyldige beløb ud over  

 1.000 kr.
Stk. 3. Beløb efter stk. 2 har samme fortrinsret i ejendommen som  

 ejendomsskatter.
Beløbene kan inddrives efter de regler, der gælder for  

 inddrivelse af ejendomsskatter.« § 46 b.
Undlader en udlejer, som skal levere varme og varmt vand,  

 jf. § 36, at lade ejendommen forsyne med energi til opvarmning, og afhjælper  

 han ikke straks mangelen efter påkrav herom, jf. § 11, stk. 1, skal kommunen  

 på begæring af en lejer af en beboelseslejlighed lade ejendommen forsyne med  

 energi til opvarmning for udlejerens regning.
Stk. 2. Beløb, som kommunen har lagt ud, forrentes med  

 Nationalbankens diskonto med tillæg af 5 pct. fra tidspunktet for kommunens  

 udbetaling.
Som gebyr kan kommunen kræve 50 kr. med tillæg af 2 pct. af det  

 skyldige beløb ud over 1.000 kr.
 Stk. 3. Beløb, som kommunen har lagt ud, kan inddrives efter de  

 regler, der gælder for inddrivelse af ejendomsskatter.
§ 2 I lov om retsafgifter, jf. lovbekendtgørelse nr. 460 af 27. juni 1989,  

 som ændret senest ved § 3 i lov nr. 934 af 27. december 1991 og lov nr. 943  

 af 27. december 1991, ophæves § 20, nr. 6.
 Nr. 7-8 bliver herefter nr. 6-7.
 § 20. Afgiftsfri er fogedforretninger vedrørende:
1) Bøder, konfiskerede værdier og sagsomkostninger i straffesager, der  

 inddrives af det offentlige, 2) afgifter og sagsomkostninger, som det påhviler domstolene at indkræve, 3) krav tilkommende en part, der har fri proces, 4) krav tillagt en statstjenestemand under en af ham efter ordre anlagt  

 sag, 5) borgerlige krav fastsat under en offentlig straffesag, 6) underholdsbidrag i henhold til lovgivningen om inddrivelse af sådanne  

 bidrag, 7) forældremyndighed og udøvelse af samkvemsret, 8) udstedelse af fogedudlægsskøde.
§ 3 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret senest ved lov nr. 227 af 6. april 1990, indsættes i  

§ 4 som stk. 3:
»Stk. 3. Der er udpantningsret for afgifter, som er fastsat  

 efter stk. 1, såfremt det samlede skyldige afgiftsbeløb udgør 200 kr. eller  

 derover.« § 4. Kommunalbestyrelsen kan fastsætte bestemmelser om en afgift  

 for overskridelse af lånetiden.
 Stk. 2. Ministeren for kulturelle anliggender fastsætter nærmere  

 regler herom.
§ 4 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændring:
 § 27, stk. 3, affattes således:
»Stk. 3. Når der er ydet kontanthjælp med  

 tilbagebetalingspligt, indtræder kommunalbestyrelsen for et beløb, der svarer  

 til hjælpen, i retten til udbetaling af overskydende skat med godtgørelse og  

 renter samt tilbagebetaling efter kildeskattelovens § 55.« § 27. Tilbagebetalingskravet gennemføres ved en betalingsordning,  

 der fastsættes af kommunalbestyrelsen under hensyn til, hvad pågældende kan  

 udrede uden at komme til at mangle, hvad der må anses for nødvendigt til eget  

 eller familiens underhold.
 Stk. 2. Inddrivelsen sker efter de regler, der er nævnt i § 7,  

 stk. 2.
 Stk. 3. Når der er fastsat en betalingsordning, jf. stk. 1, som  

 ikke er overholdt, indtræder kommunalbestyrelsen for et beløb, der svarer til  

 de forfaldne afdrag, i retten til udbetaling af overskydende skat med  

 godtgørelse og renter samt tilbagebetaling efter kildeskattelovens § 55.
 Stk. 4. Tilbagebetalingskravet bortfalder, når der er gået 5 år  

 efter hjælpens ophør, uden at der efter reglerne i stk. 1 og 2 har været  

 økonomisk mulighed for at gennemføre kravet.
§ 5 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved § 21 i lov nr. 389 af 7. juni 1989, foretages  

 følgende ændring:
 I § 10 indsættes efter stk. 2 som stk. 3:
»Stk. 3. For personer, der ikke ifølge reglerne i denne lov  

 har ret til vederlagsfri sygehusbehandling, kan betaling inddrives ved  

 udpantning.« § 10. Indenrigsministeren fastsætter, i hvilket omfang reglerne i  

 §§ 5-9 finder anvendelse, når amtskommunerne driver eller benytter  

 institutioner i udlandet, jf. § 4.
 Stk. 2. For personer, der ikke ifølge reglerne i denne lov har ret  

 til vederlagsfri behandling, fastsættes regler vedrørende betaling af  

 indenrigsministeren.
§ 6 I lov nr. 431 af 13. juni 1990 om gymnasiet m.v. indsættes efter § 17:
»§ 17 a.
Amtsrådet har udpantningsret for krav på betaling  

 for fotokopier til undervisningsbrug, jf. § 17, stk. 3.« § 17. Undervisningen på de offentlige skoler er vederlagsfri.
 Stk. 2. De undervisningsmidler, der er nødvendige for  

 undervisningen, skal af amtsrådet stilles til rådighed for eleverne uden  

 betaling, jf. dog stk. 3.
Stk. 3. Undervisnings- og forskningsministeren kan bestemme, at  

 eleverne i begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en gennemsnitsbetaling  

 for skolens elever eller for grupper af elever på skolen.
 Stk. 4. Undervisnings- og forskningsministeren kan delegere sin  

 beføjelse efter stk. 3 til vedkommende amtsråd eller til skolen efter  

 amtsrådets bestemmelse, jf. § 8, stk. 3.
§ 7 I lov nr. 432 af 13. juni 1990 om grundlæggende social- og  

 sundhedsuddannelser inden for bistands-, pleje- og omsorgsområdet m.v.  

 indsættes efter § 18:
»§ 18 a.
Amtsrådet har udpantningsret for krav på betaling  

 for fotokopier til undervisningsbrug, jf. § 18, stk. 3.« § 18. Undervisningen på offentlige skoler for de grundlæggende  

 social- og sundhedsuddannelser inden for bistands-, pleje- og omsorgsområdet  

 er vederlagsfri.
 Stk. 2. De undervisningsmidler, der er nødvendige for  

 undervisningen, skal af amtsrådet stilles til rådighed for eleverne uden  

 betaling, jf. dog stk. 3.
Stk. 3. Undervisnings- og forskningsministeren kan bestemme, at  

 eleverne i begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en gennemsnitsbetaling  

 for skolens elever eller for grupper af elever på skolen.
 Stk. 4. Undervisnings- og forskningsministeren kan delegere sin  

 beføjelse efter stk. 3 til vedkommende amtsråd eller til skolen efter  

 amtsrådets bestemmelse.
§ 8 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. indsættes  

 efter § 29:
»§ 29 a.
Amtsrådet og Undervisnings- og Forskningsministeriet  

 har udpantningsret for krav på betaling for fotokopier til undervisningsbrug,  

 jf. § 29, stk. 3, for så vidt angår amtskommunale og statslige  

 uddannelsesinstitutioner.« § 29. Undervisningen i henhold til denne lov på offentlige  

 uddannelsesinstitutioner samt på erhvervsskoler er vederlagsfri.
 Stk. 2. De undervisningsmidler, der er nødvendige for  

 undervisningen, skal stilles til rådighed for kursisterne uden betaling, jf.  

 dog stk. 3.
Stk. 3. Undervisnings- og forskningsministeren kan bestemme, at  

 kursisterne i begrænset omfang selv anskaffer undervisningsmidler.
Betaling  

 for fotokopier til undervisningsbrug kan fastsættes som en  

 gennemsnitsbetaling for kursets kursister eller for grupper af kursister på  

 institutionen.
 Stk. 4. Undervisnings- og forskningsministeren kan delegere sin  

 beføjelse efter stk. 3 til vedkommende amtsråd eller til institutionerne.
 Stk. 5. Undervisnings- og forskningsministeren kan fastsætte  

 regler om, at studerende, som indstiller sig til prøve uden at være tilmeldt  

 undervisningen (selvstuderende), skal betale et gebyr.
