Nr LSF 55 Forslag til Lov om æg og ægprodukter Fremsat af landbrugsministeren (Tørnæs) den 31. oktober 1990 § 1. Loven omfatter æg og ægprodukter og gælder for tilvirkning, pakning, mærkning, forhandling en gros, indførsel og udførsel samt dertil knyttet opbevaring og transport, medmindre andet er bestemt.
 Stk. 2. Landbrugsministeren kan afgøre, om et levnedsmiddel er  

 omfattet af loven og fastsætte regler om den nærmere afgrænsning af de  

 produkter, som er nævnt i stk. 1.
 § 2. Landbrugsministeren kan fastsætte regler om æg og ægprodukter  

 ud fra hensynet til sundhed, hygiejne, ernæring, kvalitet, kontrol og  

 forbrugeroplysning.
 Stk. 2. Landbrugsministeren kan fastsætte bestemmelser om tilsyn  

 og kontrol med, at loven og de i medfør af loven fastsatte regler overholdes.
 § 3. Landbrugsministeren kan fastsætte regler om  

 produktionssteders, pakkeriers, lagres og transportmidlers indretning,  

 inventar, drift og hygiejne samt regler om kontrol med personalets helbred og  

 hygiejne.
§ 4. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
 § 5. Landbrugsministeren kan fastsætte regler om omfanget af og  

 betingelserne for ægproducenters salg af æg direkte til forbruger.
 § 6. Æg og ægprodukter må ikke sælges, hvis varen ved anvendelse  

 på sædvanlig måde må antages at kunne overføre eller fremkalde sygdom eller  

 at kunne medføre forgiftning, eller hvis varen på grund af sygelig  

 forandring, fordærvethed, forurening, fejlagtig tilberedning eller af anden  

 årsag må anses for at være uegnet til menneskeføde.
 § 7. Æg og ægprodukter må ikke sælges under omstændigheder, der er  

 egnet til at vildlede forbrugerne med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
 § 8. Kvalitets- og vægtsortering, pakning og en gros forhandling  

 af æg, samt produktion, pakning og en gros forhandling af ægprodukter må kun  

 foretages af virksomheder, der er autoriserede hertil af landbrugsministeren.
 Stk. 2. Landbrugsministeren kan fastsætte vilkår for at meddele  

 autorisation.
 Stk. 3. Autorisation kan tilbagekaldes, hvis virksomheden ikke  

 opfylder stillede vilkår, eller forudsætningerne for autorisationen ændres  

 væsentligt.
 Stk. 4. Den, der ønsker at indføre eller udføre æg eller  

 ægprodukter, skal anmelde virksomheden til registrering hos  

 landbrugsministeren.
 § 9. Landbrugsministeren fører tilsyn med ægproducenter,  

 virksomheder, der pakker, forhandler en gros, indfører og udfører æg og  

 virksomheder, der tilvirker, pakker, forhandler en gros, indfører og udfører  

 ægprodukter.
 Stk. 2. De i stk. 1, nævnte producenter og virksomheder skal efter  

 anmodning give alle oplysninger, herunder om økonomiske og regnskabsmæssige  

 forhold, som har betydning for tilsynet, samt yde tilsynsmyndigheden fornøden  

 bistand ved dets eftersyn og prøveudtagning.
 Stk. 3. Landbrugsministeren kan pålægge virksomhederne for egen  

 regning at gennemføre en egenkontrol, herunder foretage nærmere fastsatte  

 analyser og undersøgelser af råvarer og ægprodukter på et godkendt  

 laboratorium og fremsende analyseresultaterne til tilsynsmyndigheden.
 Stk. 4. Landbrugsministeren kan fastsætte regler om, at  

 virksomhederne vederlagsfrit skal udtage prøver af råvarer, halvfabrikata,  

 færdigvarer, emballage, tilsætningsstoffer, bekæmpelsesmidler samt  

 rengørings- og desinfektionsmidler samt regler om, hvortil prøverne skal  

 indsendes.
§ 10. Landbrugsministeren kan meddele de af § 8 omfattede  

 virksomheder de påbud eller forbud, der anses for nødvendige for at sikre  

 overholdelsen af loven og regler fastsat med hjemmel i loven.
Det kan  

 herunder bestemmes, at varer, der ikke opfylder de krav, som er fastsat i  

 loven eller i regler med hjemmel i loven, skal beslaglægges eller  

 tilintetgøres.
 § 11. Tilsynsmyndigheden og personer, som er særligt bemyndiget  

 hertil, har, hvis det skønnes nødvendigt, til enhver tid mod behørig  

 legitimation uden retskendelse adgang til offentlige og private ejendomme,  

 lokaliteter, transportmidler, forretningsbøger og papirer m.v. for at  

 tilvejebringe oplysninger til brug for beslutninger i henhold til loven eller  

 regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.
 § 12. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 disse myndigheders afgørelse ikke kan indbringes for anden administrativ  

 myndighed.
Stk. 2. Efter forhandling med vedkommende minister kan  

 landbrugsministeren fastsætte regler om andre myndigheders eller  

 institutioners medvirken ved varetagelse af opgaver efter loven.
Stk. 1,  

 finder tilsvarende anvendelse.
 Stk. 3. Landbrugsministeren kan fastsætte regler om, at private  

 institutioner kan medvirke ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
 § 13. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1, omfattede oplysninger.
 § 14. Personer og virksomheder, der har modtaget autorisation  

 eller anden tilladelse i henhold til loven kan pålægges helt eller delvis at  

 afholde udgifterne ved den kontrol, som udføres efter loven.  

 Landbrugsministeren fastsætter de nærmere bestemmelser herom.
 Stk. 2. Der er udpantningsret for de i stk. 1, nævnte udgifter.
 § 15. Medmindre højere straf er forskyldt efter den øvrige  

 lovgivning, straffes med bøde den der:
1) overtræder § 6, § 7, 2) uden autorisation udøver virksomhed som omhandlet i § 8, stk. 1, 3) tilsidesætter vilkår fastsat efter § 8, stk. 2, 4) uden anmeldelse udøver virksomhed som omhandlet i § 8, stk.4, 5) undlader at afgive oplysninger efter § 9, stk. 2, 6) undlader at yde tilsynet bistand efter § 9, stk. 2, 7) undlader at gennemføre egenkontrol efter § 9, stk. 3, 8) undlader at udtage og indsende prøver efter § 9, stk. 4, 9) undlader at efterkomme påbud eller forbud efter § 10.
 Stk. 2. Straffen kan stige til hæfte eller fængsel i indtil 1 år,  

 hvis overtrædelsen af § 6 og § 7 er begået forsætligt eller groft uagtsomt.
Stk. 3. Sagerne behandles som politisager.
Reglerne i  

 retsplejelovens kap. 73 kan anvendes i samme omfang som i statsadvokatsager.
 Stk. 4. I forskrifter, der udstedes i medfør af denne lov, kan der  

 fastsættes straf af bøde for overtrædelse af regler i forskrifterne.
Stk. 5. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 16. I sager om de i § 15, stk. 1 og 4 nævnte overtrædelser kan  

 landbrugsministeren tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 17. Loven træder i kraft den 1. januar 1991.
 Stk. 2. Lov om forhandling, udførsel og indførsel af æg og  

 ægprodukter m.m., jf. lovbekendtgørelse nr. 833 af 15. december 1987,  

 ophæves.
 § 18. Regler, der er udstedt i medfør af den i § 17, stk. 2,  

 nævnte lov, forbliver i kraft, indtil de afløses af bestemmelser, fastsat i  

 henhold til denne lov.
Stk. 2. Overtrædelser af bestemmelser, der forbliver i kraft,  

 straffes med bøde.
Reglerne i § 15, stk. 3 og 5, finder tilsvarende  

 anvendelse.
 § 19. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Den gældende lovgivning om forhandling, udførsel og indførsel af æg og  

 ægprodukter m.m. omfatter lov om forhandling, udførsel og indførsel af æg og  

 ægprodukter m.m. af 22. februar 1947, jf. lovbekendtgørelse nr. 833 af 15.  

 december 1987. Ægområdet er desuden reguleret ved Det Europæiske Økonomiske  

 Fællesskabs forordninger om handelsnormer for æg og ved Rådets direktiv af  

 20. juni 1989 om hygiejne og sundhedsproblemer i forbindelse med produktion  

 og markedsføring af ægprodukter (89/437/EØF).
I regeringens handlingsplan til afbureaukratisering af 13. december 1988  

 er b1.a. kravet om autorisation til import og eksport af æg foreslået  

 ophævet.
Eftersom kravet om autorisation er hjemlet i den gældende lov, er  

 det nødvendigt at ændre loven.
Endvidere savnes i den gældende lov på visse punkter hjemmel til  

 gennemførelse af Rådets direktiv af 20. juni 1989 om hygiejne og  

 sundhedsproblemer i forbindelse med produktion og markedsføring af  

 ægprodukter (89/437/EØF). Det gælder b1.a. krav om virksomhedernes  

 egenkontrol, bestemmelser om produkternes transport og om personalets  

 helbredstilstand.
Direktivet indeholder endvidere regler om senere  

 fastsættelse af fællesskabsretlige regler b1.a. vedrørende kontrolforskrifter  

 med hensyn til restkoncentrationer af skadelige stoffer i ægprodukter.
 Da bestemmelserne i den gældende lov således ikke er tidssvarende, er det  

 hensigtsmæssigt at lade denne afløse af en ny lov på området.
Lovforslaget er i modsætning til den gældende lov afgrænset til kun at  

 angå æg som levnedsmiddel og ikke som avlsmateriale.
Denne afgrænsning er  

 foretaget for systematisk at adskille regler vedrørende levnedsmidler fra  

 regler, der angår det husdyrsygdomsmæssige område, som er omfattet af  

 husdyrsygdomsloven og lov om omsætning af husdyr.
Forslaget er udformet som en ramme- og bemyndigelseslov.
Lovforslagets  

 bemyndigelsesbestemmelser åbner mulighed for at udstede bekendtgørelser på en  

 række områder, herunder områder der ikke har været reguleret i den tidligere  

 æglovgivning, men som omfattes af EF-direktiver.
En sådan udformning af loven  

 er hensigtsmæssig, fordi det gør det muligt - at sætte bestemmelser fastsat i medfør af ovennævnte direktiv i kraft  

 efterhånden, som disse skal implementeres, - at foretage en løbende revision af sådanne detaljerede forskrifter i  

 direktivets bilag, som forudsættes ændret i takt med udviklingen og, - at implementere de direktivforslag, som EF-Kommissionen har fremsat på  

 dette område til gennemførelse af det indre marked.
 Bestemmelserne i den gældende lovs § 11 om opkrævning af afgifter til  

 viderebetaling til ægbranchen er udeladt, idet disse afgifter nu opkræves med  

 hjemmel i lov om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
 Spørgsmålet om evt. gebyr for klager over afgørelser vil blive afklaret i  

 forbindelse med det lovforslag finansministeren agter at fremsætte om  

 indførelse af en betalingsordning for anker og klager.
 Veterinærdirektoratet forudsættes at varetage kontrollen efter  

 lovforslaget.
 Lovforslaget medfører ikke øgede udgifter for det offentlige.
 Følgende organisationer er hørt over lovforslaget: Landbrugsrådet,  

 Industrirådet, Forbrugerrådet, De Danske Landboforeninger, Danske  

 Husmandsforeninger, Det Danske Fjerkræråd samt Ægudvalget.
 Bemærkninger til lovforslagets enkelte bestemmelser.
Til § 1 Til stk. 1 Som anført i de almindelige bemærkninger er lovforslaget udformet således,  

 at det udelukkende omfatter æg som et levnedsmiddel og ikke den zootekniske  

 side af sagen, æg som avlsmateriale, hvorfor der i lovforslaget ikke er  

 indsat en bestemmelse om fjerkræavlsmateriale svarende til § 10 i den  

 gældende lov.
Dette skal ses som et led i en systematisk adskillelse af  

 regelsæt, der angår levnedsmidler, fra regelsæt til regulering af såvel det  

 zoosanitære som det zootekniske område.
 I fremtiden vil regler, der ellers ville være at udstede i medfør af  

 gældende lovs § 10 om fjerkræavlsmateriale, blive udstedt i medfør af  

 reglerne i lov nr. 209 af 23. maj 1979 om omsætning af husdyr.
 Loven finder anvendelse medmindre andet er bestemt, jf.  

 levnedsmiddellovens § 7.
Til stk. 2 Baggrunden for lovforslagets § 1, stk. 2, er art. 3, litra a, i Rådets  

 direktiv af 20. juni 1989 (89/437/EØF), hvorefter ægprodukter ikke er  

 begrænset til produkter fremstillet af hønseæg, men tillige omfatter  

 produkter fremstillet af æg af f.eks. ænder, gæs, kalkuner, perlehøns eller  

 vagtler.
Bestemmelsens formulering giver landbrugsministeren mulighed for at  

 kunne udvide eller begrænse de omfattede typer af æg, i fald der fra  

 fællesskabsretlig side foretages sådanne ændringer af reglerne.
Bestemmelsen giver endvidere hjemmel til, at landbrugsministeren kan  

 udstede regler til nærmere definition af ægprodukter; der sigtes her bl.a.  

 til de såkaldte blandingsprodukter bestemt til konsum, hvor æg indgår som en  

 bestanddel.
Mere generelt forstås ved ægprodukter: Produkter fremstillet af  

 æg, deres forskellige bestandele eller blandinger deraf efter fjernelse af  

 skal og hinder, bestemt til konsum; de kan delvis suppleres med andre  

 levnedsmidler eller tilsætningsstoffer; de kan være i flydende, koncentreret,  

 tørret, krystalliseret, frossen, dybfrossen eller koaguleret form.
Til § 2 I henhold til Rådets direktiv af 20. juni 1989 (89/437/EØF) gælder en  

 række regler om sundheds-, hygiejne, ernærings-, kvalitets- og kontrolmæssige  

 hensyn.
En række af direktivbestemmelsernes mere detaljerede indhold er endnu  

 ikke fastsat, hvorfor det er hensigtsmæssigt at lade den løbende  

 implementering af disse ske ved bekendtgørelser udstedt i henhold til loven.
Til stk. 1 Ved udstedelse af bestemmelser i medfør af lovforslagets § 2, stk. 1,  

 sigtes der primært på følgende områder:
- produktion, produkternes sammensætning, behandling og beskaffenhed  

 iøvrigt, - sammensætning, behandling og beskaffenhed af de råvarer, som anvendes  

 ved tilvirkningen, - produkternes opbevaring og transport, - prøveudtagnings- og analysemetoder, - restkoncentrationer og undersøgelser herfor - produkternes emballering, herunder emballagens beskaffenhed, - betegnelser, mærkning samt avertering og anden offentlig præsentation og - virksomhedernes regnskab over tilvirkning, køb og salg.
Til stk. 2 Bestemmelsen giver landbrugsministeren hjemmel til bl.a. i overenstemmelse  

 med Rådets direktiv af 20. juni 1989 (89/437/EØF) art. 4 og 5 at fastsætte  

 regler om tilsyn og kontrol med overholdelsen af regler fastsat i loven eller  

 i medfør af denne til implementering af direktivets bestemmelser.
Til § 3 I bilaget til Rådets direktiv af 20. juni 1989 (89/437/EØF) er der  

 fastsat en række krav til indretning af produktionssteder, lagre og  

 transportmidler samt til inventar i, drift af og hygiejne i disse.
Endelig er  

 der i bilaget fastsat forskrifter for personalets sundhedstilstand og  

 hygiejene.
Bilaget kan løbende ændres af Rådet eller den stående  

 veterinærkomite i overenstemmelse med den tekniske udvikling m.v.
Det vil  

 være hensigtsmæssigt, at der gives landbrugsministeren mulighed for at  

 fastsætte bestemmelser til implementering af bilagets bestemmelser.
Til § 4 Som et led i den fælles politik i EF vedrørende levnedsmidler, herunder  

 fjernelsen af handelshindringer, gennemføres der løbende en harmonisering af  

 lovgivningen på levnedsmiddelområdet.
Bestemmelsen bemyndiger  

 landbrugsministeren til at udstede de regler, der er nødvendige for at  

 gennemføre de af EF vedtagne beslutninger, direktiver og for at anvende de af  

 EF vedtagne forordninger på lovens område.
Til § 5 Bestemmelsen svarer til den gældende lovs § 1, stk. 7, hvorefter  

 landbrugsministeren er bemyndiget til at fastsætte bestemmelser om de former  

 for salg af æg, som ikke er omfattet af EF's forordninger.
Til § 6 Bestemmelsen svarer til bestemmelsen i levnedsmiddellovens § 12.  

 Tilsvarende bestemmelse findes i § 21 i kødloven, i § 19 i lov om mælk og  

 konsummælkprodukter, i § 3 i lov om kvalitetskontrol med fisk og fiskevarer,  

 samt i de bekendtgørelser, der i henhold til lov om tilvirkning og  

 forhandling en gros m.m. af mejeriprodukter er udstedt om smør, ost samt  

 mælkekonserves.
Det er hensigtsmæssigt at optage et sådant tilsvarende forbud  

 i lovforslaget, der vil give landbrugsministeren en mulighed for direkte at  

 kunne påtale en overtrædelse i produktions- og engrosleddet.
 En overtrædelse af bestemmelsen kan i medfør af lovforslagets § 15, stk. 1  

 og 2, straffes med bøde, hæfte eller fængsel indtil 1 år, hvilket svarer til  

 strafferammen i levnedsmiddelloven.
Til § 7 Bestemmelsen svarer til § 23, stk. 1, i levnedsmiddelloven og har som  

 denne til hensigt at sikre forbrugeren den videst mulige beskyttelse i  

 forhold til producenter, virksomheder, der pakker, forhandler, indfører og  

 udfører ægprodukter og andre i engros- og detailleddet.
Bestemmelsen angiver  

 et princip, der gælder og kan anvendes, også selv om der ikke er tale om  

 færdigpakkede levnedsmidler, der naturligt kan mærkes med de ønskelige  

 deklarationer.
 Tilsvarende bestemmelser findes i § 22 i kødloven, § 18 i lov om mælk og  

 konsummælkprodukter og § 5 i lov om kvalitetskontrol med fiskevarer.
 I lighed med § 6 giver bestemmelsen landbrugsministeren mulighed for  

 direkte at kunne påtale en overtrædelse i produktions- og engrosleddet for så  

 vidt angår omstændigheder egnet til at vildlede forbrugeren.
 En overtrædelse af bestemmelsen kan i medfør af lovforslagets § 15, stk. 1  

 og 2, straffes med bøde, hæfte eller fængsel indtil 1 år, hvilket svarer til  

 strafferammen i levnedsmiddelloven.
Til § 8 Til stk. 1 Der er i Rådets direktiv af 20. juni 1989 (89/437/EØF) art. 6, jfr. art.  

 1, nr. 3, opstillet krav om, at hvert medlemsland opstiller en liste over  

 autoriserede virksomheder, der fremstiller og/eller forarbejder ægprodukter.  

 Hver virksomhed tildeles et autorisationsnummer og listen over autoriserede  

 virksomheder fremsendes til de øvrige medlemsstater samt Kommissionen.  

 Autorisationen er betinget af, at den pågældende virksomhed opfylder  

 bestemmelserne fastsat i direktivets bilag, kap.
I og II.
Kravet om  

 autorisation efter direktivet til denne type virksomheder opfyldes i  

 lovforslagets § 8, stk. 1.
 Kravet om autorisation af de virksomheder, der foretager pakning  

 (ompakning) af æg følger af Rådets forordning om handelsnormer for æg.
 Tilsvarende bestemmelse om autorisation af en gros forhandlerere findes i  

 levnedsmiddellovens § 34.
Til stk. 2 Der vil kunne fastsættes vilkår for en autorisation for eksempel om  

 indretning af lokaler, der anvendes til æg og ægprodukter.
Til stk. 3 Den efter stk. 1 kompetente myndighed vil efter lovforslaget også have  

 kompetence til at tilbagekalde en given autorisation, når vilkårene for denne  

 ikke opfyldes eller forudsætningerne for denne ændres væsentligt, jfr.  

 bemærkningerne ovenfor til stk. 1.
Til stk. 4 Pligten for den, der eksporterer eller importerer æg og ægprodukter, til  

 at foretage anmeldelse derom til landbrugsministeren indføres i stedet for  

 det i medfør af gældende lov fastsatte krav om autorisation af sådanne  

 virksomheder.
Gældende autorisationskrav har karakter af en  

 anmeldelsesordning.
 Importvirksomheder skal efter Rådets direktiv af 11. december 1989 om  

 veterinærkontrol i samhandlen i Fællesskabet med henblik på gennemførelse af  

 det indre marked (89/662/EØF) art. 5 registreres på de kompetente  

 myndigheders anmodning.
Til § 9 Til stk. 1 Bestemmelsen giver landbrugsministeren en generel kompetence til at føre  

 tilsyn med ægproducenter, virksomheder, der pakker, forhandler en gros,  

 indfører og udfører æg samt virksomheder, der tilvirker, pakker, forhandler  

 en gros, indfører og udfører ægprodukter.
Til stk. 2 Udover virksomheder, der pakker, forhandler en gros, ind- og udfører æg  

 samt virksomheder, der tilvirker, forhandler en gros, ind- og udfører  

 ægprodukter, er ægproducenter medtaget som pligtige til efter anmodning at  

 give alle oplysninger, herunder om økonomiske og regnskabsmæssige forhold,  

 der har betydning for tilsynet.
 Ægproducenter er medtaget, fordi det i forbindelse med kontrol af kvalitet  

 o.1. kan være relevant at indhente oplysninger fra ægproducenterne.
Ved Rådets direktiv af 20. juni 1989 (89/437/EØF) art. 6, stk. 2, er  

 medlemsstaterne forpligtet til at tilsynsmyndigheden regelmæssigt foretager  

 en sådan kontrol med henblik på at forvisse sig om, at reglerne til  

 implementering af direktivet overholdes.
Bestemmelsen er en forudsætning for,  

 at tilsynsmyndigheden kan varetage sine opgaver efter loven.
Virksomhederne  

 er forpligtet til yde den fornødne bistand i forbindelse med kontrollen.
Til stk. 3 Efter art. 4 i Rådets direktiv af 20. juni 1989 (89/437/EØF) er den  

 kompetente myndighed forpligtet til at drage omsorg for, at  

 ægproduktproducenterne udtager prøver til laboratorieundersøgelser til  

 kontrol af de analytiske specifikationer angivet i bilaget til direktivet.  

 Landbrugsministeren bemyndiges efter bestemmelsen til at kunne pålægge  

 virksomhederne for egen regning at gennemføre en egenkontrol ved b1.a. at  

 foretage sådanne analyser samt fremsende resultaterne til tilsynsmyndigheden.
Til stk. 4 Med samme formål som beskrevet ovenfor bemyndiges landbrugsministeren  

 efter lovforslaget endvidere til at kunne pålægge virksomhederne at afgive  

 prøver af råvarer, halvfabrikata, færdigvarer, emballage, tilsætningsstoffer,  

 bekæmpelsesmidler samt rengørings- og desinfektionsmidler, således at der  

 gives tilsynsmyndigheden mulighed for selv at foretage analyser af de i stk.  

 3 angivne samt andre for produktionen anvendte emner.
 Landbrugsministeren bemyndiges endvidere til at pålægge virksomhederne  

 dels at fremsende de i stk. 3 angivne prøver, dels afholde udgifterne dertil.
Til § 10 Bestemmelsen kan tænkes anvendt i tilfælde, hvor der er tale tale om  

 varer, der f.eks. må antages at være sundhedsskadelige, eller som i øvrigt  

 ikke opfylder de lovmæssige krav til deres indhold m.v., eller som er mærket  

 med groft vildledende eller fejlagtige angivelser, hvis den pågældende ikke  

 ønsker eller kan lade fejlen rette.
 Bestemmelsen svarer til levnedsmiddellovens § 33.
Til § 11 Tilsvarende bestemmelse findes i anden lovgivning.
Til § 12 Til stk. 1 Administrationen af æglovgivningen varetages i dag af  

 Veterinærdirektoratet.
Til stk. 2 Bestemmelsen åbner mulighed for, at landbrugsministeren efter forhandling  

 med vedkommende minister kan henlægge opgaver efter loven til andre  

 ministeriers institutioner.
Til stk. 3 Bestemmelsen åbner mulighed for at henlægge kontrolopgaver til private  

 institutioner og for at fastsætte regler om disse opgavers varetagelse.
Til § 13 Til stk. 1.
Et væsentligt element i en effektivisering af levnedsmiddelkontrollen er  

 en mere direkte inddragelse af levnedsmiddelvirksomhedernes egenkontrol som  

 et led i eller supplement til den offentlige kontrol.
Inddragelse af  

 egenkontrollen i den offentlige kontrol er således bl.a. gennemført i  

 forbindelse med den svenske levnedsmiddelkontrollov og indgår ligeledes i  

 reguleringen på EF-plan.
Egenkontrol forudsættes således at indgå i den  

 offentlige kontrol i henhold til Rådets direktiv af 20. juni 1989 om  

 ægprodukter (89/437/EØF).
Et tværministerielt udvalg under Administrations- og  

 Personaledepartementet, der overvejer en modernisering af den danske  

 levnedsmiddelkontrol, overvejer for tiden den nærmere udformning af sådanne  

 egenkontrolsystemer.
Bl.a. gennem inddragelse af virksomhedernes egenkontrol  

 i den offentlige levnedsmiddelkontrol vil tilsynsmyndighederne løbende få  

 kendskab til oplysninger om drifts- og forretningsforhold, der vil være af  

 væsentlig økonomisk og konkurrencemæssig betydning for virksomheder og  

 producenter.
Mulighederne for at kunne gennemføre et effektivt tilsyn vil i  

 høj grad afhænge af, at kendskabet til sådanne oplysninger er forbundet med  

 tavshedspligt, idet producenter og virksomheder i modsat fald vil være  

 tilbageholdende med at udlevere sådanne oplysninger til tilsynet.
På linie hermed forskriver art. 12, stk. 2, i Rådets direktiv af 14. juni  

 1989 om offentlig kontrol med levnedsmidler (89/397/EØF), at de personer, der  

 skal føre kontrol, er undergivet tavshedspligt, til beskyttelse af  

 virksomhedernes legitime rettigheder og interesser, herunder bl.a.  

 produktionshemmeligheder.
Bestemmelsen er udformet under hensyn hertil.
 Tavshedspligten medfører derimod ingen begrænsning i parternes adgang til  

 aktindsigt, jf. forvaltningslovens § 9.
Til stk. 2 Væsentlige offentlige interesser, herunder forbrugerinteresser, kan  

 imidlertid indebære behov for at fravige tavshedsprincippet.
 Det forelsås derfor, at landbrugsministeren bemyndiges til at fastsætte  

 undtagelser fra bestmemelserne i stk. 1. Der forudsættes i medfør af  

 bemyndigelsen udstedt regler, hvorefter bl.a. oplysninger om sundheds- og  

 smittefarlige forhold hos den enkelte ægproducent eller i den enkelte  

 virksomhed ikke vil være omfattet af tavshedspligten, når hensynet til, at  

 offentligheden bliver bekendt med sådanne forhold, vejer tungere end hensynet  

 til den enkelte producents eller virksomheds økonomiske interesser.
Til § 14 Bestemmelsen bemyndiger landbrugsministeren til at udstede regler,  

 hvorefter det pålægges de af denne lov omfattede virksomheder helt eller  

 delvist at afholde udgifter ved kontrol foretaget i medfør af loven eller  

 regelsæt udstedt med hjemmel i denne, jf. det under de almindelige  

 bemærkninger anførte.
 Der tilsigtes gennemført en ordning, hvor der sker individuel afregning  

 med virksomhederne således, at udgiften for den enkelte virksomhed vil blive  

 fastsat i forhold til den faktisk gennemførte kontrol.
Til § 16 Bestemmelsen svarer til den gældende lovs § 14, der giver mulighed for  

 administrativt at pålægge bøder.
Til § 18 Til stk. 1 Lovforslaget forudsætter, at en række gældende administrative forskrifter  

 revideres.
Da der vil gå en vis tid efter lovforslagets ikrafttræden, inden  

 denne revision er afsluttet, er det foreslået, at opretholde gældende  

 administrative regler indtil da.
Til stk. 2 Bestemmelsen fastslår, at gældende bestemmelser, der forbliver i kraft  

 efter forslagets ikrafttræden, strafsanktioneres efter samme regler som  

 bestemmelserne i lovforslaget.
