 I medfør af lov nr. 541 af 17. december 1971 om skoleskibsafgift  

 fastsættes herved følgende:
 § 1.  Til delvis dækning af udgifterne ved driften af  

 statens skoleskib »DANMARK« skal ejeren af registreringspligtigt  

 dansk skib på over 300 registertons brutto betale en afgift til statskassen.
 Stk. 2.  Afgiften udgør 50 øre årlig pr. registerton  

 netto og forfalder til betaling hver 31. december, første gang den 31.  

 december 1972 for kalenderåret 1972.
 Stk. 3.  For skibe, som er udstyret med et målebrev  

 indeholdende to sæt tonnager, vil den største bruttotonnage, hvortil skibet  

 er målt, være afgørende for afgiftspligten, medens den største nettotonnage  

 vil være afgørende for afgiftens beregning.
§ 2.  Afgiften betales af ejeren af skib, der senest  

 på forfaldsdagen er blevet endeligt registreret.
Afgiften beregnes på  

 grundlag af den nettotonnage, der på forfaldsdagen er angivet i  

 skibsregistret.
 Stk. 2.  Har skibet kun i en del af året været optaget i  

 skibsregistret, beregnes afgiften forholdsmæssigt fra den 1. i den efter  

 registreringen nærmest følgende måned.
 Stk. 3.  Er skibet ikke målt af dansk myndighed, lægges  

 den i det midlertidige nationalitetsbevis angivne nettotonnage til grund for  

 afgiftens beregning.
 Stk. 4.  Afgiften påhviler den, der på afgiftens  

 forfaldsdag i skibsregistreret er registreret som skibets ejer.
§ 3.  Skibsregistret tilsender i løbet af januar  

 ejeren meddelelse om afgiftsbeløbet.
Afgiften skal inden 1 måned fra  

 opkrævningsdatoen indbetales til skibsregistret.
 Stk. 2.  Er afgiften ikke betalt inden betalingsfristens  

 udløb, inddrives den ved udpantning.
 § 4.  Chefen for skibsregistret kan nedsætte eller  

 eftergive afgiften, når omstændighederne taler derfor, f.eks. når et skib har  

 været ude af drift en del af eller hele året.
 § 5.  Bekendtgørelsen træder i kraft den 1. januar  

 1972.
 Handelsministeriet, den 20. december  

 1971.
 Erling Jensen. / Sven Lunddahl.
