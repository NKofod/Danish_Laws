 I medfør af § 32, stk. 10, i lov om valg til folketinget, jfr.  

 lovbekendtgørelse af 22. september 1980, fastsættes:
§ 1.  Stemmesedlerne skal være af karton eller svært  

 papir og være af passende størrelse.
De skal ved mindst to anbragte knæk være  

 til at sammenfolde således, at de kan afleveres af vælgerne, uden at nogen  

 kan se, hvorledes der er stemt.
§ 2.  I stemmesedlernes øverste højre hjørne anføres  

 med små typer en betegnelse for den opstillingskreds, til hvilken de er  

 bestemt, f. eks.
Københavns 5. kreds eller Sønderjyllands amts 2. kreds.
 § 3.  Umiddelbart under den i § 2 nævnte betegnelse  

 anføres med fede typer og adskilt fra stemmesedlens øvrige tekst ved en fed  

 streg: »Folketingsvalget« med tilføjelse af årstallet for valget.
 § 4.  I felter under hinanden og indbyrdes adskilte  

 ved en fed streg anbringes i alfabetisk rækkefølge efter partiernes  

 bogstavbetegnelser de enkelte partiers betegnelser og kandidater således:
 § 5.  Nederst på stemmesedlen og adskilt fra de øvrige  

 rubrikker ved en fed streg anføres, såfremt der i vedkommende amts- eller  

 storkreds er opstillet kandidater uden for partierne, med fede typer ordene:  

 »Uden for partierne« og under en halvfed streg og indbyrdes  

 adskilte ved en fin streg navnene på disse kandidater.
 STK. 2.  De kandidater, der er opstillet i vedkommende  

 opstillingskreds, anføres øverst i alfabetisk rækkefølge med halvfede typer  

 og derefter anføres med almindelige typer og i alfabetisk rækkefølge de  

 øvrige kandidater uden for partierne, der er opstillet i amts- eller  

 storkredsen.
 § 6.  Kandidaternes navne anføres med fornavne eller  

 forbogstaver først og iøvrigt som af kandidaterne i henhold til lovens § 25,  

 stk. 2, angivet og med en eventuel tilføjelse af kaldenavn i en parentes  

 efter kandidaternes fornavn eller slægtsnavn.
STK. 2.  Navnene anføres begyndende umiddelbart inden  

 for stemmesedlens venstre kant.
Mellem kandidaternes navne og stemmesedlens  

 højre kant skal der være rigelig plads til afmærkning med et kryds.
 § 7.  Alle i denne bekendtgørelse omhandlede streger  

 skal gå tværs over hele stemmesedlen fra kant til kant.
 § 8.  Iøvrigt henvises til de i lovens § 32 indeholdte  

 regler.
 § 9.  Denne bekendtgørelse, der ikke gælder for  

 Færøerne og Grønland, træder i kraft den 1. november 1980.
 STK. 2.  Samtidig ophæves indenrigsministeriets  

 bekendtgørelse nr. 363 af 11. august 1950 om stemmesedler til brug ved  

 folketingsvalg.
 INDENRIGSMINISTERIET, DEN 23. SEPTEMBER  

 1980.
