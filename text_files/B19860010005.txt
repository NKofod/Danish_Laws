 I henhold til §§ 22, 43, 44, 46 og 63 i lov nr. 310 af 6. juni 1973 om  

 levnedsmidler m.m., som ændret ved lov nr. 108 af 29. marts 1978 og lov nr.  

 250 af 23. maj 1984 fastsættes:
§ 1.  Denne bekendtgørelse omfatter keramiske og  

 emaljerede genstande samt glasvarer, der er bestemt til at bringes i berøring  

 med levnedsmidler eller må antages at kunne finde anvendelse i forbindelse  

 med levnedsmidler. (* 1) § 2.  Det er forbudt at sælge genstande, som er  

 omfattet af bekendtgørelsen, hvis de afgiver mere bly eller cadmium end  

 angivet i bilag I.
Ved bestemmelse af afgivelse af bly eller cadmium anvendes  

 den i bilag II anførte analysemetode.
 Stk. 2.  Afgiver en genstand omfattet af bekendtgørelsen  

 bly eller cadmium i mængder, som overskrider de i bilag I fastsatte grænser,  

 men dog ikke med mere end 50 pct., kan partiet lovligt sælges, såfremt  

 analyser efter den i bilag II anførte analysemetode af mindst tre andre  

 genstande af samme form og dimensioner og med samme dekorationer og glasurer  

 viser, at mængderne af afgivet bly eller cadmium fra disse genstande ikke i  

 gennemsnit overskrider de i bilag I fastsatte grænser, og ingen af disse  

 genstande overskrider disse grænser med mere end 50 pct.
 § 3.  Genstande, der er omfattet af § 1, og som  

 fremstilles her i landet, eller indføres her til landet skal ved prægning  

 eller på anden måde være forsynet med et mærke, der muliggør utvetydig  

 identifikation af den virksomhed, der har fremstillet varen.
Stk. 2.  Keramiske og emaljerede genstande samt  

 glasvarer, der er bestemt til anvendelse som prydgenstande, men som på grund  

 af deres udformning må antages at kunne finde anvendelse i forbindelse med  

 levnedsmidler, og som afgiver bly eller cadmium i mængder, der overskrider de  

 i bilag I fastsatte grænser, skal på et iøjnefaldende sted på genstanden være  

 mærket med en etiket påtrykt ordene »Afgiver bly/cadmium.
Bør ikke  

 anvendes til mad eller drikkevarer«.
 § 4.  Den, der her i landet fremstiller eller  

 importerer genstande, som er omfattet af bekendtgørelsen, skal indsende  

 anmeldelse herom til levnedsmiddelstyrelsen.
 § 5.  Levnedsmiddelstyrelsen kan foretage ændringer i  

 bilagene.
 Stk. 2.  Levnedsmiddelstyrelsen kan fastsætte nærmere  

 retningslinier og træffe bestemmelser om gennemførelse af kontrollen med  

 overholdelse af denne bekendtgørelse, herunder om prøveudtagning.
 § 6.  Tilsynet med, at reglerne i denne bekendtgørelse  

 og afgørelser truffet i henhold til bekendtgørelsen overholdes, påhviler  

 kommunalbestyrelsen, der kan lade tilsynet udøve gennem vedkommende  

 levnedsmiddelkontrolenhed.
§ 7.  Tilsynsmyndighederne kan pålægge den, der  

 fremstiller, importerer eller sælger genstande, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for tilsynets eller kontrollens  

 gennemførelse.
Tilsynsmyndigheden kan endvidere pålægge den pågældende at  

 afgive prøver uden vederlag, samt at emballere og forsende prøver efter  

 tilsynsmyndighedernes nærmere bestemmelser og afholde udgifterne derved.
§ 8.  Tilsynsmyndighederne kan meddele de påbud eller  

 forbud, der anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres.  

 Tilsynsmyndighedens afgørelser kan påklages til levnedsmiddelstyrelsen, hvis  

 afgørelser er endelige.
§ 9.  Levnedsmiddelstyrelsen kan i særlige tilfælde,  

 og når forholdene taler herfor, meddele dispensation fra §§ 2, 3 og 4 i denne  

 bekendtgørelse.
Levnedsmiddelstyrelsens afgørelser er endelige.
 Stk. 2.  Miljøministeren kan dog tillade, at  

 levnedsmiddelstyrelsens afgørelser efter denne bestemmelse påklages til  

 ministeren, såfremt afgørelsen er af principiel karakter eller i øvrigt må  

 anses for at være af væsentlig betydning.
 § 10.  Overtrædelse af denne bekendtgørelse eller af  

 afgørelser truffet i medfør af bekendtgørelsens bestemmelser straffes med  

 bøde i henhold til § 63, stk. 3 og 4, i lov nr. 310 af 6. juni 1973 om  

 levnedsmidler m.m., som ændret ved lov nr. 250 af 23. maj 1984.
 Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er:
 § 11.  Bekendtgørelsen træder i kraft den 1. april  

 1986.
 Stk. 2.  Samtidig ophæves bekendtgørelse nr. 450 af 11.  

 oktober 1972 om keramiske og emaljerede genstande samt glasvarer til  

 anvendelse i forbindelse med levnedsmidler.
Miljøministeriet, den 19. februar 1986 Christian Christensen / Erik Lindegaard Bilag I Grænseværdier Genstand (* 2) Bly Cadmium Kategori I: 0,8 mg/kvdm 0,07 mg/kvdm dybde målt mellem det laveste punkt og den øverste kants vandrette plan er højst 25 mm (fladvarer).
Kategori II: 4,0 mg/l 0,3 mg/l Genstande, der kan fyldes, med undtagelse af fladvarer (Kategori I, pkt. 2).(* 3) Kategori III: 1,5 mg/l 0,1 mg/l med et indhold på over 3 liter.
Bilag II Metode til bestemmelse af bly- og cadmiumafgivelse 1. Princip Bly og cadmium ekstraheres fra genstande ved henstand med 4 pct.  

 eddikesyre i 24 timer ved 22 grader C.
 Bestemmelsen af afgivelsen af bly og/eller cadmium sker ved  

 atomabsorptionsspektrofotometri.
 De afgivne mængder bly og cadmium relateres til genstandens overflade  

 eller volumen.
2. Reagenser - Alle reagenser skal være af analytisk kvalitet, medmindre der i dette  

 bilag er fastsat andre specifikationer.
 - Når nedenfor nævnes vand, menes hermed altid destilleret vand eller vand  

 af tilsvarende kvalitet.
2.1 4 pct. (v/v) eddikesyre i vandig opløsning En 1000 ml målekolbe fyldt  

 halvvejs med vand tilsættes 40,0 ml iseddike, og der fyldes op med vand til  

 1000 ml.
Denne opløsning skal være fremstillet den dag, hvor ekstraktionen  

 påbegyndes.
 2.2 Standardopløsninger Der tilberedes standardopløsninger indeholdende  

 henholdsvis 1000 mg/l bly og mindst 500 mg/l cadmium i 4 pct. eddikesyre  

 (2.1).
3. Apparatur 3.1 Atomabsorptionsspektrofotometer Instrumentet skal opfylde følgende  

 krav til følsomhed, udtrykt som påvisningsgrænsen for henholdsvis bly og  

 cadmium: - 0,1 mg/l for bly - 0,01 mg/l for cadmium Påvisningsgrænsen  

 defineres i denne forbindelse som den koncentration af elementet i 4 pct.  

 eddikesyre (2.1), som giver et signal, der er lig med 2 gange apparatets  

 egenstøj.
4. Fremgangsmåde 4.1 Klargøring af genstanden til ekstraktion Genstanden skal være ren og  

 fri for fedt eller andre stoffer, der kan øve indflydelse på analysen.  

 Genstanden vaskes med en opløsning indeholdende et almindeligt neutralt  

 opvaskemiddel til husholdningsbrug ved en temperatur på ca. 40 grader C.
Den  

 skylles derefter først med almindeligt vand og derefter med destilleret vand  

 (eller vand af tilsvarende kvalitet). Genstanden drypper herefter af og  

 tørres, således at enhver form for forurening undgås.
Overfladen, som skal  

 ekstraheres, må ikke berøres, efter at den er rengjort.
4.2 Bestemmelse af bly eller cadmium Den således klargjorte genstand  

 ekstraheres som beskrevet under punkt 5. Før der udtages en prøve fra  

 ekstraktet til bestemmelse af bly eller cadmium, sikrer man sig, at dette er  

 homogent uden at noget af ekstraktet går tabt, og uden at der sker  

 afskrabning fra genstandens overflade.
Der foretages for hver serie  

 bestemmelser en blindprøve på det anvendte reagens.
Bly eller cadmium  

 bestemmes ved hjælp af atomabsorptionsspektrofotometri.
5. Ekstraktion 5.1 Ekstraktionen foretages ved en temperatur på 22 plus/minus grader C og  

 strækker sig over 24 plus/minus 0,5 timer.
5.2 Genstanden tildækkes, således at det sikres, at dens overflade er i  

 totalt mørke.
Dette er dog ikke nødvendigt, hvis kun blyafgivelsen skal  

 bestemmes.
5.3 Fyldning 5.3.1 Genstande, som kan fyldes Genstanden fyldes helt med 4 pct. (v/v)  

 eddikesyreopløsning (højst 1 mm fra overløbspunktet). Såfremt der er tale om  

 genstande med flad eller svagt skrånende rand, fyldes genstanden dog således,  

 at afstanden mellem væskens overflade og overløbspunktet maksimalt er 6 mm  

 målt langs den skrånende rand.
5.3.2 Genstande, som ikke kan fyldes (Kat.
I, pkt. 1) Først dækkes den del  

 af genstandens overflade, som ikke er bestemt til at komme i berøring med  

 levnedsmidler, med et egnet beskyttende lag, der er modstandsdygtigt over for  

 en 4 pct. (v/v) eddikesyreopløsning.
Derefter nedsænkes genstanden i en  

 beholder med en kendt mængde eddikesyreopløsning, således at den overflade,  

 der er bestemt til at komme i berøring med levnedsmidler, helt er dækket af  

 prøvevæsken.
5.3.3 Genstande, der skal undersøges for afgivelse fra  

 »mundrand« (Kat.
I, pkt. 3) Genstanden nedsænkes i en beholder med  

 4 pct. (v/v) eddikesyreopløsning, således at en 2 cm bred bræmme langs  

 genstandens øverste kant er dækket af prøvevæsken.
Dele af genstanden, der  

 ikke skal ekstraheres, men som på grund af genstandens form bliver dækket af  

 prøvevæsken, afdækkes som beskrevet under 5.3.2.
6. Bestemmelse af overfladen for genstande af kategori  

 I, jfr.
Bilag I 6.1 Overfladen af genstande, som ikke kan fyldes (kategori I, punkt 1),  

 beregnes som den totale neddyppede overflade, som kan komme i berøring med  

 levnedsmidler og ikke er dækket, jfr. punkt 5.3.2, idet der ikke tages hensyn  

 til eventuelle huller i genstanden.
 6.2 Overfladen af genstande i kategori I, punkt 2, beregnes som arealet af  

 væskens overflade ved fyldning som beskrevet under punkt 5.3.1.
 6.3 Overfladen af genstande i kategori I, punkt 3, beregnes som overfladen  

 af en 2 cm bred bræmme langs genstandens øverste kant på både inder- og  

 yderside, den såkaldte »mundrand«.
Ingen (* 1) Bestemmelsen i § 1, nr. 4 i miljøministeriets bekendtgørelse nr. 106  

 af 21. marts 1980 om ændring af bekendtgørelse om anvendelse af gifte og  

 sundhedsfarlige stoffer til specielt angivne formål finder fortsat  

 anvendelse.
(* 2) Når en genstand er forsynet med et låg, skal beholderen alene og  

 lågets indre overflade analyseres hver for sig.
Summen af de afgivne mængder  

 bly eller cadmium (mg) relateres til genstandens volumen (1) (dog genstandens  

 overflade (kvdm) for Kat.
I).
(* 3) Krus og lignende genstande til at drikke af skal både opfylde  

 kravene til Kat.
I for afgivelse fra mundranden og afgivelse fra kravene til  

 Kat.
II.
