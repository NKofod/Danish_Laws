 Bekendtgørelse om fordeling af  

 udskrevne værnepligtige og behandling af oplysninger om udskrevne  

 værnepligtiges strafbare forhold mv.
 I medfør af §§ 4 b, 21, 22, 24 og 24 a i  

 værnepligtsloven, jf. lovbekendtgørelse nr. 190 af 2. april 1993  

 som ændret ved lov nr. 1013 af 23. december 1998, og efter forhandling  

 med indenrigsministeren fastsættes:
Kapitel 1 Aftale om værnepligtstjeneste § 1. Udskrevne værnepligtige kan indgå  

 aftale med Forsvarets Værnepligt og Rekruttering eller  

 Beredskabsstyrelsen om at blive indkaldt forud for øvrige  

 værnepligtige, jf. dog stk. 2 og 3 og § 7, stk. 3.
 Stk. 2. Værnepligtige med særlig uddannelse eller  

 livsstilling, som forsvaret eller beredskabskorpset har behov for, kan  

 normalt kun indgå aftale om indkaldelse i overensstemmelse med de  

 pågældendes uddannelse eller livsstilling.
 Stk. 3. Såfremt en værnepligtig er idømt en  

 sanktion som nævnt i § 8, kan aftale om værnepligtstjeneste  

 ved et tjenestested/mødehold kun indgås, hvis indgåelse af  

 aftale ikke medfører et uforholdsmæssigt stort antal  

 værnepligtige med sådanne sanktioner på det  

 pågældende tjenestested/mødehold.
Stk. 4. En aftale om værnepligtstjeneste ophæves, 1)	såfremt en værnepligtig erklæres uegnet til  

 værnepligtstjeneste, 2)	såfremt en værnepligtig efter mødet  

 erklæres for tiden uegnet, 3)	såfremt en værnepligtig før eller efter  

 mødet udelukkes fra værnepligtstjeneste i medfør af  

 værnepligtslovens § 4, 4)	såfremt en værnepligtig, som af sessionen er  

 erklæret egnet, og som inden mødet erklæres  

 begrænset egnet, ansøger herom, eller 5)	såfremt en værnepligtig, der har indgået aftale om  

 tjeneste ved de tjenestesteder/mødehold, hvortil der kræves  

 sikkerhedsgodkendelse, ikke kan sikkerhedsgodkendes.
 Stk. 5. Værnepligtige, der har indgået aftale i  

 henhold til stk. 1, deler i øvrigt vilkår med øvrige  

 værnepligtige.
Kapitel 2 Fordelingsmyndighed og fordelingstidspunkt § 2. Forsvarets Værnepligt og Rekruttering  

 fordeler de udskrevne værnepligtige.
§ 3. Fordelingen foretages for hvert  

 indkaldelseshalvår og omfatter alle værnepligtige, der er til  

 rådighed for indkaldelse i det pågældende halvår, og  

 som ikke tidligere er fordelt.
Værnepligtige fordeles dog senest 1 ½  

 år efter udløbet af det sessionshalvår, hvori de er  

 udskrevet.
 Stk. 2. En udskrevet værnepligtig, som uden endnu at  

 være mødt til værnepligtstjeneste får en lavere  

 egnethedsvedtegning, deler på grundlag af den nye egnethedsvedtegning  

 og under hensyntagen til uddannelse og livsstilling vilkår med de  

 værnepligtige, sammen med hvilke han blev fordelt eller skal fordeles,  

 jf. stk. 1.
Kapitel 3 Udtagelse til fordeling § 4. Til fordeling udtages først det  

 nødvendige antal værnepligtige til indkaldelse til forsvaret og  

 beredskabskorpset. Øvrige værnepligtige, der er omfattet af den  

 pågældende fordeling, overføres til redningsberedskabets  

 personelreserve.
 § 5. De værnepligtige udtages i  

 følgende orden:
 1)	Værnepligtige, med hvem der er indgået aftale i henhold  

 til § 1.
 2)	Det antal værnepligtige med særlig uddannelse eller  

 livsstilling, der er nødvendigt til dækning af forsvarets og  

 beredskabskorpsets behov.
 3)	Øvrige værnepligtige, der indgår i  

 fordelingen.
 Stk. 2. De i stk. 1, nr. 2 og 3, nævnte  

 værnepligtige udtages i overensstemmelse med værnepligtslovens  

 § 23, stk. 2, idet værnepligtige, der er udskrevet som  

 egnede, udtages frem for værnepligtige, der er udskrevet som  

 begrænset egnede, og således at de lavere lodtrækningsnumre  

 inden for hver af disse kategorier udtages frem for de højere.
Kapitel 4 Indhentelse af oplysninger om værnepligtiges  

 strafbare forhold forud for indgåelse af aftale om  

 værnepligtstjeneste og endelig fordeling af de værnepligtige  

 mv.
 § 6. Forud for indgåelse af aftale om  

 værnepligtstjeneste med en udskrevet værnepligtig og forud for  

 endelig fordeling af øvrige udskrevne værnepligtige, der er  

 udtaget til indkaldelse i et indkaldelseshalvår, indhenter Forsvarets  

 Værnepligt og Rekruttering hos Rigspolitichefen oplysninger om de  

 værnepligtiges strafbare forhold, jf. § 7, stk. 1, og §  

 8.
 § 7. Hvis en værnepligtig ved dansk eller  

 fremmed domstol er idømt ubetinget straf af fængsel i mindst 30  

 dage eller foranstaltninger i henhold til straffelovens §§ 68-70,  

 modtager Forsvarets Værnepligt og Rekruttering fra Rigspolitichefen  

 oplysning herom samt straffeattest til offentlig brug vedrørende den  

 værnepligtige.
 Stk. 2. Forsvarets Værnepligt og Rekruttering  

 videresender straffeattesten til vedkommende statsamt til brug for sessionens  

 behandling af udelukkelsessag i henhold til værnepligtslovens  

 § 4.
 Stk. 3. Indgåelse af aftale med eller indkaldelse af en  

 værnepligtig kan ikke finde sted, før sessionen har truffet  

 afgørelse om udelukkelsesspørgsmålet i henhold til  

 værnepligtslovens § 4, og den værnepligtige ifølge  

 denne afgørelse ikke udelukkes fra værnepligtstjeneste.
 § 8. Hvis en værnepligtig for  

 overtrædelse af straffeloven, våbenloven eller lov om  

 euforiserende stoffer er idømt ubetinget frihedsstraf eller betinget  

 frihedsstraf eller dom uden straffastsættelse, herunder med  

 vilkår om samfundstjeneste, eller foranstaltninger i henhold til  

 straffelovens §§ 68-70, giver Rigspolitichefen Forsvarets  

 Værnepligt og Rekruttering oplysning herom uden nærmere angivelse  

 af, hvilken sanktion den værnepligtige er idømt, og hvilket  

 forhold han er dømt for.
Kapitel 5 Endelig fordeling af de udskrevne værnepligtige  

 til forsvaret og beredskabskorpset § 9. Forsvarets Værnepligt og Rekruttering  

 foretager den endelige fordeling af de værnepligtige til forsvaret og  

 beredskabskorpset.
I forbindelse hermed påser Forsvarets  

 Værnepligt og Rekruttering, at der under hensyntagen til de i §§ 1  

 og 5 anførte forhold foretages en forholdsmæssig ligelig  

 fordeling af de værnepligtige, der er idømt sanktioner som  

 beskrevet i § 8.
Kapitel 6 Indhentelse af oplysninger om værnepligtiges  

 strafbare forhold forud for mødet til første samlede tjeneste  

 mv.
 § 10. Forud for mødedagen indhenter  

 Forsvarets Værnepligt og Rekruttering hos Rigspolitichefen oplysning  

 om, hvorvidt de indkaldte værnepligtige er idømt sanktioner som  

 beskrevet i § 7, stk. 1, og § 8. I bekræftende fald  

 giver Rigspolitichefen Forsvarets Værnepligt og Rekruttering  

 oplysninger og straffeattester som angivet i § 7, stk. 1, og  

 § 8.
 Stk. 2. Straffeattester vedrørende værnepligtige,  

 der er indkaldt til forsvaret, videresendes af Forsvarets Værnepligt og  

 Rekruttering til vedkommende statsamt til brug for sessionens behandling af  

 udelukkelsessag i henhold til værnepligtslovens § 4.
 Stk. 3. Straffeattester vedrørende værnepligtige,  

 der er indkaldt til beredskabskorpset eller til civilt arbejde, videresendes  

 af Forsvarets Værnepligt og Rekruttering til henholdsvis  

 Beredskabsstyrelsen og Indenrigsministeriets  

 Militærnægteradministration, der igen videresender  

 straffeattesterne til vedkommende statsamt til brug for sessionens behandling  

 af udelukkelsessag i henhold til værnepligtslovens § 4.
Stk. 4. Såfremt sessionen i de i stk. 2 og 3  

 nævnte tilfælde ikke kan træffe afgørelse i  

 udelukkelsessagen inden mødedagen, underrettes den indkaldende  

 myndighed, og indkaldelsen til aftjening af værnepligtstjeneste stilles  

 i bero.
Henholdsvis Forsvarets Værnepligt og Rekruttering,  

 Beredskabsstyrelsen og Indenrigsministeriets  

 Militærnægteradministration underretter den værnepligtige  

 herom.
Kapitel 7 Fordeling på tjenestesteder og inden for disse af  

 værnepligtige, der er idømt visse straffe § 11. Forsvarets Værnepligt og Rekruttering  

 foretager på baggrund af oplysninger modtaget i medfør af  

 § 8 og § 10, stk. 1, jf. § 8, den endelige fordeling af  

 de værnepligtige til de værnepligtsuddannende myndigheder i  

 forsvaret, således at der under hensyntagen til de i §§ 1 og 5  

 anførte forhold og under hensyntagen til, at der til bestridelse af  

 visse funktioner kræves sikkerhedsgodkendelse, foretages en  

 forholdsmæssig ligelig fordeling af de værnepligtige, der er  

 idømt sanktioner.
Stk. 2. Forsvarets Værnepligt og Rekruttering  

 videregiver de i medfør af § 8 og § 10, stk. 1, jf.  

 § 8, modtagne oplysninger til de værnepligtsuddannende myndigheder  

 i forsvaret, hvortil de pågældende værnepligtige er  

 indkaldt.
Oplysninger vedrørende værnepligtige, der er indkaldt  

 til beredskabskorpset, videregives af Forsvarets Værnepligt og  

 Rekruttering til Beredskabsstyrelsen.
Stk. 3. Ved fordeling af de værnepligtige på  

 enheder, stuer mv. påser de værnepligtsuddannende myndigheder i  

 forsvaret, at der under hensyntagen til de i stk. 1 anførte  

 forhold foretages en forholdsmæssig ligelig fordeling af de  

 værnepligtige, der er idømt sanktioner.
Oplysningerne om de  

 værnepligtiges sanktioner må ikke videregives til de  

 værnepligtsuddannende myndigheders underliggende enheder eller til det  

 personel, der forestår uddannelsen af de værnepligtige.
Stk. 4. Ved fordeling af de værnepligtige på  

 enheder, stuer mv. påser Beredskabsstyrelsen, at der foretages en  

 forholdsmæssig ligelig fordeling af de værnepligtige, der er  

 idømt sanktioner.
Oplysningerne om de værnepligtiges sanktioner  

 må ikke videregives til underliggende enheder eller til det personel,  

 der forestår uddannelsen af de værnepligtige.
Kapitel 8 Indhentelse af oplysninger om en værnepligtigs  

 strafbare forhold forud for udtagelse til fordeling § 12. Hvis en værnepligtig har begæret  

 udelukkelsessag i henhold til værnepligtslovens § 4 behandlet  

 forud for udtagelse til fordeling, kan vedkommende statsamt til brug for  

 sessionens behandling af sagen hos Rigspolitichefen indhente oplysning om,  

 hvorvidt den værnepligtige ved dansk eller fremmed domstol er  

 idømt ubetinget straf af fængsel i mindst 30 dage eller  

 foranstaltninger i henhold til straffelovens §§ 68-70. I  

 bekræftende fald modtager statsamtet fra Rigspolitichefen oplysning  

 herom samt straffeattest til offentlig brug vedrørende den  

 værnepligtige.
Kapitel 9 Fremgangsmåde ved behandling af oplysninger om  

 værnepligtiges strafbare forhold § 13. De i §§ 6-12 anførte oplysninger  

 vedrørende værnepligtiges strafbare forhold kan indhentes,  

 meddeles, videregives og i øvrigt behandles i papirform eller  

 elektronisk form.
Kapitel 10 Mødetidspunkt § 14. Værnepligtige bestemmes normalt til at  

 møde i det til fordelingen svarende indkaldelseshalvår, men kan  

 bestemmes til at møde i det næstfølgende  

 halvår.
 Stk. 2. Værnepligtiges møde kan dog udskydes til  

 afslutning af særlig uddannelse mv., jf. værnepligtslovens  

 § 24.
 Stk. 3. Værnepligtiges møde kan først  

 finde sted fra det tidspunkt, hvor den værnepligtige er fyldt 18  

 år.
 § 15. Udskrevne værnepligtige, der endnu  

 ikke er fordelt, kan bestemmes til at møde i et halvår, hvortil  

 fordeling har fundet sted, såfremt de indgår aftale i henhold til  

 § 1.
Kapitel 11 Ikrafttræden § 16. Bekendtgørelsen træder i kraft  

 den 1. januar 1999.
 Stk. 2. Samtidig ophæves Forsvarsministeriets  

 bekendtgørelse nr. 554 af 21. august 1987 om fordeling m.v. af  

 udskrevne værnepligtige.
