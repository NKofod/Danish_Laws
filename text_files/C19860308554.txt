 1. I medfør af § 11, stk. 1, i lov om  

 arbejdsformidling og arbejdsløshedsforsikring m.v. anmodes  

 arbejdsmarkedsnævnene om at udarbejde forslag til budget for  

 arbejdsformidlingen for finansåret 1. januar til 31. december 1987.
 2. Retningslinierne for udarbejdelsen af  

 budgetforslagene findes i »Redegørelse for budget- og bevillingssystemet  

 for arbejdsformidlingen 1987«.
 De centralt fastlagte rammer for budgetlægningen for 1987 i de enkelte  

 regioner består af:
- en rammebevilling - en lønsumsbevilling, og - en årsværksbevilling, excl. elevstillinger, hvor:
- rammebevillingen er et maksimum for de samlede driftsudgifter - lønsumsbevillingen er et maksimum for lønudgifterne og - årsværksbevillingen er et maksimum for den samlede beskæftigelse på  

 årsbasis, udtrykt ved antal heltidsbeskæftigede (1 årsværk er med virkning  

 fra 1. januar 1987 2.028 timer).
Som noget nyt skal udgifterne for 1987 budgetteres i det for 1987  

 forventede gennemsnitlige løn- og prisniveau.
Dette indebærer, at der ikke i  

 løbet af 1987 foretages regulering for skete løn- og prisstigninger.
 Regionernes ramme-, lønsums- og årsværksbevillinger for 1987, opgjort i  

 forventet gennemsnitligt løn- og prisniveau for 1987, er anført nedenfor.
 3. De med virkning fra 1986 ændrede kriterier for  

 fordeling af den samlede bevilling mellem regionerne er for 1987 justeret på  

 grundlag af de for kriterierne bagvedliggende data.
 Den med virkning fra 1986 påbegyndte omfordeling af bevillingerne mellem  

 regionerne, med henblik på en 3-årig tilpasning til de nye  

 fordelingskriterier, fortsætter i 1987, idet overgangsperioden dog er  

 forlænget med 1 år.
 4. Rammebevillingerne for 1987 er beregnet med udgangspunkt i  

 rammebevillingerne for 1986, der dog er reduceret med de allerede kendte  

 besparelser, og under hensyntagen til omfordelingen, jfr. punkt 3.
Da det på nuværende tidspunkt er usikkert, i hvilket omfang, der økonomisk  

 vil blive givet kompensation for arbejdstidsforkortelsen pr. 1. januar 1987,  

 har direktoratet valgt foreløbigt at undlade at indregne en sådan eventuel  

 kompensation i de til regionerne udmeldte bevillinger.
Ved direktoratets  

 beregnede skøn over AF's samlede bevilling for 1987, har direktoratet  

 endvidere forudsat, at der skal gennemføres ekstraordinære besparelser af  

 samme beløbsmæssige størrelse som i 1986.
 Endelig skal nævnes, at rammebevillingerne er beregnet ud fra en  

 totalbevilling, der er forhøjet med beløb, svarende til udgifterne til visse  

 omklassificeringer og tillæg, der er godkendt i 1985, samt en bevilling til  

 dækning af udgifterne i forbindelse med, at der skal betales for visse uddata  

 fra statens regnskabsdirektorat.
 Lønsumsbevillingerne er foreløbigt fastsat som samme andel af  

 rammebevillingerne som i 1986-budgetterne.
 Da enkelte regioner eventuelt ikke har mulighed for til lønninger at  

 afsætte så stort et beløb, ud fra den givne rammebevilling, som svarende til  

 den tildelte lønsumsbevilling, meddeles der herved tilladelse til foreløbigt  

 at overskride den tildelte lønsumsbevilling, såfremt man til løn mener at  

 kunne udnytte en større del af den tildelte rammebevilling end forudsat ved  

 lønsumstildelingen.
 Skulle der herved opstå problemer omkring en overholdelse af AF-systemets  

 samlede lønsumsbevilling, kan der på et senere tidspunkt blive tale om at  

 foretage mindre korrektioner til de lagte budgetter.
Årsværksbevillingerne er fastsat med udgangspunkt i de tilsvarende  

 bevillinger for 1986, korrigeret for den generelle årlige reduktion i  

 bevillingerne og den oven for nævnte omfordeling.
Da rammebevillingerne ikke  

 i alle tilfælde er tilstrækkeligt store til, at årsværksbevillingerne kan  

 udnyttes, meddeles der herved tilladelse til, at regioner, der har midler til  

 en større beskæftigelse end den tildelte årsværksbevilling, foreløbigt kan  

 overskride den tildelte årsværksbevilling.
Skulle der herved opstå problemer  

 omkring en overholdelse af AF's samlede årsværksbevilling, kan der - ligesom  

 for lønsumsbevillingens vedkommende - blive tale om senere justeringer i de  

 lagte budgetter.
 Ved opregningen af de korrigerede 1986-bevillinger, der er meddelt i løn-  

 og prisniveau 1. januar 1985, til det forventede gennemsnitlige løn- og  

 prisniveau for 1987, har arbejdsdirektoratet benyttet nedenstående skøn over  

 opregningsprocenter for de enkelte standardkonti:
Løn- og prisstigning 1. januar 1985 til gennemsnit 1987 Opmærksomheden henledes på, at 1986-bevillingerne indeholder dækning for  

 lønanciennitetsstigninger siden budgetteringstidspunktet for  

 1986-bevillingerne, hvorfor opregningen af de korrigerede 1986-bevillinger  

 med 6,5 pct. for lønkontienes vedkommende til gennemsnitligt niveau for 1987  

 kun omfatter lønstigninger excl. anciennitetsstigninger.
 5. Nærværende budgetindkaldelse udsendes af  

 arbejdsdirektoratet, idet landsarbejdsnævnet - på grund af problemerne  

 omkring udpegning af formand - ikke har kunnet samles med henblik på en  

 stillingtagen til de af arbejdsdirektoratet udarbejde budgetgrundlag.
 Det foreliggende budgetgrundlag bygger på et stort antal forudsætninger,  

 som arbejdsdirektoratet har fundet det nødvendigt at opstille, idet  

 udmeldingen fra finansministeriet om arbejdsministeriets totalramme for 1987  

 og arbejdsministeriets departements fastsættelse af AF's rammebevilling først  

 kan forventes foretaget i begyndelsen af marts 1986.
 Direktoratet har påbegyndt forhandlinger med arbejdsministeriets  

 departement om rammefastsættelsen for arbejdsformidlingen for 1987, og  

 resultatet af disse forhandlinger samt departementets forhandlinger med  

 finansministeriet vil formentlig medføre, at der på et senere tidspunkt må  

 foretages reguleringer i de budgetforslag, som arbejdsmarkedsnævnene hermed  

 er anmodet om at indsende.
 6. Arbejdsmarkedsnævnene anmodes om, samtidigt med  

 indsendelsen af arbejdsmarkedsnævnenes budgetforslag, at indsende deres  

 bemærkninger vedrørende bevillingsændringerne 1986/87's indvirken på  

 arbejdsformidlingens muligheder for at løse de pålagte opgaver.
 Disse redegørelser vil sammen med arbejdsformidlingens samlede  

 budgetforslag blive fremsendt til arbejdsministeriets departement.
 7. Der udarbejdes eet budgetforslag for hele regionen  

 samt eet for hvert AF-kontor, såfremt der er flere kontorer i regionen.
 Arbejdsmarkedsnævnenes budgetforslag indsendes senest den 10. marts 1986 i  

 2 eksemplarer til:
Landsarbejdsnævnet c/o Arbejdsdirektoratet Adelgade 13 1304 København K.
 P.D.V.
 E.B.
Svend Boye fm.
