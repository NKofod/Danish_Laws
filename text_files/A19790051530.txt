 (Fradrag for visse udgifter til halmfyring) VI MARGRETHE  

 DEN ANDEN, af Guds Nåde Danmarks Dronning, gør vitterligt: Folketinget har  

 vedtaget og Vi ved Vort samtykke stadfæstet følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 399 af 11. september 1979,  

 foretages følgende ændringer:
 1. I § 7, litra i, ændres i 1. pkt. "lov om  

 pension og hjælp til enker m.fl." til: "lov om pension til enker  

 m.fl.", og 2. pkt. ophæves.
 2. Efter § 8D indsættes:
"§ 8 E.
Ved opgørelsen af den skattepligtige indkomst skal  

 landbrugeres fradrag efter § 6, stk. 1, litra a, i statsskatteloven for  

 udgifter til bjærgning og opbevaring m.v. af halm ikke begrænses under hensyn  

 til, at halmen benyttes til fyring i anlæg, som forsyner den private bolig  

 med varme.".
§ 2 Loven har virkning fra og med indkomståret 1979.
