 Emne: Optagelse af elever til skibsføreruddannelsen.
Ansøgningsskema for ansøgning om optagelse på navigationsskole til  

 skibsføreruddannelsen kan af den ansøgende fås i direktoratet eller på  

 navigationsskolerne.
Sammen med ansøgningsskemaet udleveres et af  

 direktoratet udarbejdet »Program for skibsføreruddannelsen«, der  

 giver vejledning for ansøgeren.
 Det udfyldte ansøgningsskema skal af ansøgeren indsendes til direktoratet,  

 hvorfra der herefter gives skriftlig meddelelse til den pågældende om, at  

 ansøgningen er modtaget.
For optagelse på skole i januar skal ansøgningsskema være direktoratet i  

 hænde senest 15. oktober, og for optagelse i august senest 1. maj.
Snarest  

 herefter foretages i direktoratet en fordeling af elever på skolerne,  

 hvorefter ansøgningsskemaer videresendes til de respektive skoler.
 Ansøgningskemaer, der modtages senere end ovennævnte datoer, kan tages i  

 betragtning, og ansøgeren kan optages, såfremt der er plads, hvis nedennævnte  

 optagelsesbetingelser er opfyldt.
Når ansøgningsskemaer er modtaget på skolerne, skal de på disse angivne  

 foreløbige fartstidsoplysninger gennemgås af skolen.
Herefter gives af skolen  

 skriftlig meddelelse til ansøgerne om tid og sted for optagelse foruden andre  

 oplysninger, som skolen måtte ønske at meddele.
 Såfremt skolens gennemgang af fartstidsoplysninger viser manglende  

 fartstid, skal ovennævnte skriftlige meddelelse indeholde oplysning til  

 ansøgeren herom tillige med oplysning om, at optagelse kun kan ske, såfremt  

 den pågældende, når han møder på skolen, kan dokumentere at have erhvervet  

 den krævede fartstid.
Snarest efter ansøgernes fremmøde på skolen foretages af denne kontrol af,  

 om ansøgeren har erhvervet den for optagelse krævede fartstid.
Dette sker  

 gennem udfyldelse af søfartsliste efter bestemmelse i særlig rundskrivelse  

 herom.
 For de ansøgere, der opfylder fartstidskravene, skal meddelelse herom  

 indsendes til direktoratet ledsaget af søfartsliste attesteret af skolen.  

 Endvidere vedlægges dåbsattester eller navnebeviser.
 Såfremt en ansøger ikke opfylder fartstidskravene, skal skolen nægte den  

 pågældende optagelse.
 Hvis skolen er i tvivl om, hvorvidt fartstidskravene er opfyldt, eller  

 hvis disse ikke er opfyldt, og ansøgeren ønsker at ansøge om dispensation,  

 skal sagen forelægges direktoratet ved indsendelse af søfartsliste og  

 samtlige bevisligheder.
 Genparter af alle indsendte søfartslister opbevares på skolen.
 Til- og afgang af elever og antal elever i hver klasse rapporteres  

 månedligt til direktoratet på særlige formularer, der rekvireres i  

 direktoratet.
 Rundskrivelse nr. 5/71, 2/74 og 47/82 ophæves.
