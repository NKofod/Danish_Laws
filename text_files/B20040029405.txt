Bekendtgørelse om skydebaners indretning, anlæggelse og  

  

 anvendelse I medfør af våben- og eksplosivstoflovens § 7,  

 stk. 2, og § 10, stk. 4 og 5, jf. lovbekendtgørelse nr. 67 af  

 26. januar 2000, som ændret ved § 23 i lov nr. 433 af 31. maj 2000,  

 fastsættes følgende:
Kapitel 1 Anvendelsesområde § 1.  

  

 Indretning og anlæggelse af skydebaner skal af hensyn til almensikkerheden  

 godkendes af politiet.
 Stk. 2.  

  

 Godkendte  

 skydebaner må kun tages i anvendelse, hvis de opfylder de vilkår, som er  

 fastsat i eller i medfør af denne bekendtgørelse.
 Stk. 3.  

  

 Bestemmelserne i stk. 1 og 2 finder ikke anvendelse på skydebaner, der  

 er  

 omfattet af Justitsministeriets cirkulære om offentlige forlystelser.
§ 2.  

  

 Ved  

 en skydebane forstås i denne bekendtgørelse 1)  

 	  

    

 et areal med et eller  

 flere skydebaneafsnit, som hver især har én eller flere skydestandpladser  

 eller  

 skiveopstillinger, der er permanent indrettet til skydning med  

 håndskydevåben,  

 herunder til skydning med luft- og fjederbøsser og flugtskydning, 2)  

 	  

    

 et areal med et eller  

 flere skydebaneafsnit, som hver især har én eller flere skydestandpladser  

 eller  

 skiveopstillinger, der er midlertidigt eller permanent indrettet til  

 fugleskydning med håndskydevåben, 3)  

 	  

    

 et areal, der er  

 midlertidigt eller permanent anlagt til skydning med håndskydevåben mod  

 skiver,  

 der er opstillet på afstande og i terræn, som skytten ikke kender  

 (terrænskydning), og 4)  

 	  

    

 et areal, der er  

 midlertidigt eller permanent indrettet eller anlagt til skydning med  

 paintballvåben eller hardballvåben.
Kapitel 2 Godkendelse af indretning og anlæggelse af  

 skydebaner § 3.  

  

 Indretning eller anlæggelse af en skydebane må ikke påbegyndes uden politiets  

 godkendelse.
 Stk. 2.  

  

 Godkendelsen skal indeholde de nærmere vilkår for indretning eller anlæggelse  

 af skydebanen.
 § 4.  

  

 Den, der vil indrette eller anlægge en skydebane, skal indgive skriftlig  

 ansøgning herom til politiet på det sted, hvor skydebanen skal indrettes  

 eller  

 anlægges.
Stk. 2.  

  

 Ansøgningen  

 skal bl.a. indeholde oplysninger om 1)  

 	  

    

 skydebanens  

 beliggenhed, 2)  

 	  

    

 hvem der er ejer af  

 den ejendom, hvor skydebanen skal indrettes eller anlægges, 3)  

 	  

    

 hvem der er ejer af  

 skydebanen, 4)  

 	  

    

 hvem der skal anvende  

 skydebanen, herunder med angivelse af den bruger, der har varig rådighed over  

 skydebanen, 5)  

 	  

    

 hvilke aktiviteter  

 skydebanen skal anvendes til, herunder navnlig med angivelse af våben- og  

 ammunitionstyper, og 6)  

 	  

    

 de  

 sikkerhedsforanstaltninger, der planlægges truffet for at afværge fare ved  

 anvendelse af skydebanen.
 Stk. 3.  

  

 Ansøgningen  

 skal være vedlagt en tegning over skydebanen med angivelse af skydebanens  

 nærmere udformning og kortkopi eller tilsvarende, som angiver skydebanens  

 omgivelser og skudretninger.
§ 5.  

  

 Politiet undersøger, om det er sikkerhedsmæssigt forsvarligt at indrette  

 eller  

 anlægge skydebanen.
Som led i undersøgelsen besigtiger politiet den ejendom,  

 hvor skydebanen skal indrettes eller anlægges.
 § 6.  

  

 Uanset bestemmelsen i § 5, 2. pkt., kan politiet undlade at besigtige  

 følgende ejendomme:
 1)  

 	  

    

 Ejendomme, hvor der  

 skal indrettes eller anlægges skydebaner, som er beregnet til flugtskydning,  

 og  

 som er uden almindelig adgang for publikum, hvis sikkerhedsafstanden i  

 skudretningen fra standpladsen til skydebanens omgivelser er 300 meter eller  

 mere.
 2)  

 	  

    

 Ejendomme, hvor der  

 skal indrettes eller anlægges skydebaner, som kun er beregnet til skydning  

 med  

 luft- og fjederbøsser, medmindre skydebanen er beregnet til skydning med  

 paintballvåben eller hardballvåben.
Kapitel 3 Anvendelse af godkendte skydebaner § 7.  

  

 En  

 godkendt skydebane må ikke tages i brug, før politiet ved en besigtigelse på  

 stedet har konstateret, at skydebanen er indrettet eller anlagt i  

 overensstemmelse med vilkårene for godkendelsen, jf. § 3.
 Stk. 2.  

  

 For en  

 skydebane beregnet til terrænskydning gælder endvidere, at den forud for  

 hvert  

 skydearrangement skal besigtiges af politiet, der kontrollerer, at skydebanen  

 er anlagt i overensstemmelse med vilkårene for godkendelsen, jf. § 3.  

 Tilsvarende gælder skydearrangementer, der ikke foregår fra fast standplads.
 § 8.  

  

 Uanset bestemmelsen i § 7, stk. 1, kan politiet undlade at  

 besigtige  

 de i § 6, nævnte skydebaner.
 § 9.  

  

 En  

 godkendt skydebane må ikke tages i brug, før politiet har udarbejdet og  

 underskrevet en instruks for brug af skydebanen.
Stk. 2.  

  

 Instruksen  

 skal indeholde 1)  

 	  

    

 oplysninger om, hvem  

 der ejer skydebanen, 2)  

 	  

    

 oplysninger om, hvem  

 der kan anvende skydebanen, herunder med angivelse af den bruger, der har  

 varig  

 rådighed over skydebanen, 3)  

 	  

    

 de nærmere vilkår  

 for, hvordan skydebanen skal anvendes, herunder med angivelse af de  

 aktiviteter  

 skydebanen må anvendes til, de våben- og ammunitionstyper, der kan anvendes  

 til  

 de angivne aktiviteter, og de skudretninger og sikkerhedsforanstaltninger,  

 der  

 skal iagttages ved de enkelte aktiviteter, 4)  

 	  

    

 bestemmelser om, hvor  

 ofte skydebanen skal tilses, jf. § 14, og 5)  

 	  

    

 bestemmelser om, at  

 der i forbindelse med afholdelse af skydestævner og lignende  

 skydearrangementer  

 skal være en ansvarlig skydeleder eller en af denne udpeget ansvarlig leder  

 til  

 stede under skydning på hvert enkelt skydebaneafsnit, jf. § 16.
 Stk. 3.  

  

 Politiet  

 kan til enhver tid ændre instruksen under hensyn til sikkerhedsmæssige  

 forhold.
Stk. 4.  

  

 Instruksen  

 skal opslås på iøjnefaldende steder på skydebanen.
For så vidt angår  

 skydebaner, der er omfattet af § 2, nr. 3, men som ikke har faciliteter  

 til ophængning, skal instruksen i stedet medbringes af den ansvarlige  

 skydeleder under skydning på skydebanen.
 § 10.  

  

 En  

 godkendt skydebane skal anvendes i overensstemmelse med den instruks, der er  

 udarbejdet for skydebanens brug.
§ 11.  

  

 Skydebaner beregnet til pistol- og revolverskydning kan kun godkendes til 1)  

 	  

    

 aktiviteter, som De  

 Danske Skytteforeninger, Dansk Skytte Union eller Dansk Firmaidrætsforbund  

 har  

 godkendt for sådanne våben, 2)  

 	  

    

 politiets  

 tjenesteskydninger, eller 3)  

 	  

    

 skydning med  

 forladepistoler.
 Stk. 2.  

  

 Efter  

 høring af Justitsministeriets skydeinspektør kan politiet i særlige tilfælde  

 godkende indretning og anlæggelse af skydebaner beregnet til pistolskydning,  

 som ikke er omfattet af stk. 1.
 Stk. 3.  

  

 Det skal  

 fremgå af den instruks, der er udarbejdet for skydebanens brug, hvad  

 skydebanen  

 er godkendt til, jf. stk. 1 og 2, og at skydebanen kun må anvendes  

 hertil.
 § 12.  

  

 For anvendelse af skydebaner beregnet til paintballvåben skal der fastsættes  

 følgende vilkår i instruksen:
1)  

 	  

    

 Deltagerne i skydning  

 med paintballvåben skal være mindst 16 år.
Arrangørerne af skydningen skal  

 sikre sig, at personer under 18 år har skriftlig samtykke fra  

 forældremyndighedens indehaver til deltagelse i skydningen.
 2)  

 	  

    

 Paintballvåben skal  

 anvendes under iagttagelse af sådanne sikkerhedsforanstaltninger, herunder  

 brug  

 af ansigtsbeskyttelse, at deltagerne ikke kommer til skade.  

 Ansigtsbeskyttelse  

 mv. skal være fremstillet til brug for skydning med paintballvåben.
 Stk. 2.  

  

 Der kan  

 fastsættes yderligere vilkår i den instruks, der er udarbejdet for  

 skydebanens  

 brug.
 § 13.  

  

 For anvendelse af skydebaner beregnet til hardballvåben skal der fastsættes  

 følgende vilkår i instruksen:
1)  

 	  

    

 Deltagerne i skydning  

 med hardballvåben skal være mindst 16 år.
Arrangørerne af skydningen skal  

 sikre  

 sig, at personer under 18 år har skriftlig samtykke fra forældremyndighedens  

 indehaver til deltagelse i skydningen.
2)  

 	  

    

 Hardballvåben skal  

 anvendes under iagttagelse af sådanne sikkerhedsforanstaltninger, at  

 deltagerne  

 ikke kommer til skade.
Deltagerne, herunder skydelederen og andre personer,  

 der  

 opholder sig på skydebanen, skal bære maske, der dækker ansigtet fra pande  

 til  

 hage samt ører.
Ansigtsbeskyttelse mv. skal være fremstillet til brug for  

 skydning med hardballvåben.
Dele af hoved og hals, der ikke er dækket af  

 maske,  

 skal være dækket af hoved- og halsbeklædning.
 3)  

 	  

    

 Ved anvendelse af  

 hardballvåben må skudafstanden ikke være under 6 meter.
 4)  

 	  

    

 Som ammunition til  

 hardballvåben må der kun anvendes plastkugler med en kaliber på 6 mm.
 Stk. 2.  

  

 Der kan  

 fastsættes yderligere vilkår i den instruks, der er udarbejdet for  

 skydebanens  

 brug.
§ 14.  

  

 En  

 godkendt skydebane skal tilses én gang årligt af politiet.
For skydebaner,  

 der  

 kun anvendes en del af året, skal tilsynet finde sted inden skydesæsonens  

 begyndelse.
Stk. 2.  

  

 Uanset  

 bestemmelsen i stk. 1 kan politiet, når forholdene taler derfor,  

 bestemme,  

 at tilsynet skal ske med kortere eller længere mellemrum.
Skydebaner skal dog  

 altid tilses mindst hvert 3. år.
 Stk. 3.  

  

 Ved  

 tilsynet undersøger politiet, om skydebanen fortsat opfylder de krav til  

 skydebanens indretning eller anlæggelse, som er fastsat i godkendelsen, jf.  

 § 3, og de krav til brug af skydebanen, som er fastsat i instruksen, jf.  

 § 9. I forbindelse med tilsynet afgør politiet, om skydebanen kan  

 godkendes til fortsat brug.
 Stk. 4.  

  

 Politiet  

 giver instruksen påtegning om, at tilsynet har fundet sted, og indtil hvilken  

 dato skydebanen er godkendt til fortsat brug.
Kapitel 4 Ansvar og forsikring § 15.  

  

 Ansvaret for indretning, anlæggelse og vedligeholdelse af en skydebane  

 påhviler  

 både ejeren af skydebanen og den bruger, der har varig rådighed over  

 skydebanen.
 § 16.  

  

 Ejeren eller brugeren af en skydebane skal udpege en ansvarlig skydeleder.
 Stk. 2.  

  

 Skydelederen, der skal være myndig, skal være en erfaren skytte.
 Stk. 3.  

  

 Skydelederen eller den af denne udpegede ansvarlige leder skal være til  

 stede,  

 når der skydes på et skydebaneafsnit.
 § 17.  

  

 Skydelederen eller den af denne udpegede ansvarlige leder er sammen med den  

 enkelte skytte ansvarlig for, at de vilkår, der er fastsat for anvendelse af  

 en  

 skydebane, overholdes i forbindelse med skydning på det pågældende  

 skydebaneafsnit.
 § 18.  

  

 Krav om erstatning, som kan gøres gældende for skader forvoldt ved anvendelse  

 af en skydebane, skal være dækket af en ansvarsforsikring.
 Stk. 2.  

  

 Forsikringen skal dække personskade eller tab af forsørger på indtil  

 10.000.000  

 kr. og tingsskade på indtil 2.000.000 kr. pr. skade, der er forårsaget ved en  

 enkelt begivenhed.
 Stk. 3.  

  

 Forsikringspligten påhviler ejeren af skydebanen eller den bruger, der har  

 varig rådighed over skydebanen.
 § 19.  

  

 Enhver, der mod løn eller som ulønnet medhjælper antages til varigt,  

 midlertidigt eller forbigående at virke som markør eller udøver tilsvarende  

 arbejde i forbindelse med skydning her i landet, er sikret mod følgerne af  

 arbejdsskade efter lov om arbejdsskadesikring.
 Stk. 2.  

  

 Sikringspligten påhviler den, der antager medhjælperen.
 § 20.  

  

 Dokumentation for, at de forsikringer, der er nævnt i § 18 og § 19,  

 er tegnet og i kraft, skal forevises politiet ved besigtigelse af og tilsyn  

 med  

 skydebaner.
Kapitel 5 Justitsministeriets skydeinspektør § 21.  

  

 Justitsministeriet udpeger efter forhandling med Forsvarsministeriet en  

 skydeinspektør.
 Stk. 2.  

  

 Skydeinspektøren bistår Justitsministeriet i generelle sager om indretning,  

 anlæggelse og godkendelse af samt tilsyn med skydebaner.
 Stk. 3.  

  

 Skydeinspektøren bistår endvidere i fornødent omfang politiet i sager om  

 indretning, anlæggelse, godkendelse og besigtigelse af samt tilsyn med  

 skydebaner.
Kapitel 6 Særlige regler for anvendelse af forsvarets  

 skydebaner og øvelses- og skydeterræner § 22.  

  

 Bestemmelserne i §§ 1-21 finder ikke anvendelse på forsvarets og  

 hjemmeværnets indretning, anlæggelse og anvendelse af forsvarets og  

 hjemmeværnets egne skydebaner og terrænskydningsbaner.
 Stk. 2.  

  

 Bestemmelserne §§ 1-21 gælder dog for civil anvendelse af forsvarets og  

 hjemmeværnets skydebaner og terrænskydningsbaner anlagt på forsvarets  

 øvelses-  

 og skydeterræner.
 Stk. 3.  

  

 Forinden  

 anvendelse af de i stk. 2 nævnte skydebaner mv. skal der være indgået en  

 aftale herom med den pågældende militære myndighed.
 Stk. 4.  

  

 Forsikringspligten efter § 18, stk. 1, påhviler den civile bruger  

 af  

 skydebanen mv.
Kapitel 7 Tilbagekaldelse og straf § 23.  

  

 Politiet kan til enhver tid tilbagekalde en godkendelse af en skydebane  

 meddelt  

 efter denne bekendtgørelse, hvis skydebanen ikke længere opfylder vilkårene  

 for  

 skydebanens indretning eller anlæggelse, jf. § 3, eller de krav til brug  

 af skydebanen, som er fastsat i instruksen, jf. § 9.
 § 24.  

  

 Med bøde, fængsel indtil 4 måneder eller under skærpende omstændigheder  

 fængsel  

 indtil 2 år straffes den, der overtræder § 3, stk. 1, § 7,  

 § 9, stk. 1 og 4, § 10, § 16, stk. 1 og 3,  

 § 18,  

 § 19 og § 20.
 Stk. 2.  

  

 På samme  

 måde straffes den, der overtræder vilkår, som er fastsat i medfør af  

 bekendtgørelsen.
 Stk. 3.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens 5. kapitel.
Kapitel 8 Ikrafttræden § 25.  

  

 Bekendtgørelsen træder i kraft den 1. juni 2004.
 Stk. 2.  

  

 Bekendtgørelse nr. 203 af 20. maj 1950 om indretning og anlæggelse af  

 skydebaner  

 og feltskydningsterræner ophæves.
 Stk. 3.  

  

 § 24 i  

 cirkulære nr. 8 af 26. januar 2000 om våben og ammunition mv. ophæves.
