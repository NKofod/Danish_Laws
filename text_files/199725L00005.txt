Tillægsbetænkning afgivet af  

 Udvalget for Fødevarer, Landbrug og Fiskeri den 24. juni 1998 Tillægsbetænkning over Forslag til lov om fødevarer m.m.  

 (fødevareloven) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder fra Fødevareministeriet modtaget et notat af 23. juni  

 1998 vedrørende gebyrpolitik.
 Et flertal (udvalget med undtagelse af Enhedslistens  

 medlem) ønsker at præcisere, at den nugældende praksis i  

 forbindelse med fritagelse for gebyrer til små og mellemstore  

 virksomheder, der er omfattet af fødevareloven, fastholdes.  

 Fødevareministeriets notat af 23. juni 1998 vedrørende  

 gebyrpolitik er optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

 vedtagelse i den affattelse, hvori det foreligger efter 2. behandling.
 Et mindretal (Socialistisk Folkepartis og Enhedslistens  

 medlemmer af udvalget) indstiller lovforslaget til forkastelse.
Erling Christensen (S) Hugo Sørensen (S) Erik  

 Mortensen (S) Margot Torp (S) Jørn Jespersen (SF) fmd.
Kristen Touborg (SF) Annie  

 Lunde Hansen (CD) Vibeke Peschardt (RV) Keld Albrechtsen (EL) Christian  

 Mejdahl (V) Jens Kirk (V) Mariann Fischer Boel (V) Peter Hansen-Nord (V) Lene  

 Espersen (KF) nfmd.
Henning Grove (KF) Christian H.
Hansen (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
Bilag Fødevareministeriets notat af 23. juni 1998  

 vedrørende gebyrpolitik Ministeriet for Fødevarer, Landbrug og Fiskeri 1. afdeling, 2. kontor Den 23. juni 1990 MBA NOTAT  

 vedrørende gebyrpolitik Under 2. behandlingen af L 9 blev det fra venstres  

 ordfører, Mariann Fischer Boel, anført, at man ønskede  

 ministerens tilsagn om, at lovforslagets § 56 ikke indebar  

 ændringer i den nuværende praksis for  

 gebyrpålæggelse, således at de gebyrlettelser for små  

 og mellemstore virksomheder, der blev gennemført i slutningen af 1996,  

 fastholdes.
Når lovforslagets § 56 er udformet, som det er,  

 skyldes det, at formuleringen skal give hjemmel til såvel de  

 kontrolgebyrer, der under alle omstændigheder skal opkræves i  

 henhold til EU-ordninger, som de kontrolgebyrer, der opkræves i henhold  

 til nationale ordninger.
Dette kan være både de  

 adfærdsregulerende gebyrer, der også opkræves under det  

 nuværende system, og gebyrer i forbindelse med kontrol af eventuelle  

 frivillige ordninger, hvor kontrollen udføres som en slags  

 indtægsdækket virksomhed for en principielt privat rekvirent  

 (f.eks. kvalitetsmærkningsordningen).
Det skal dog i den forbindelse oplyses, at de aktstykker,  

 der ligger til grund for de pågældende gebyrnedsættelser  

 ikke er tidsbegrænsede, hvorfor det i Fødevareministeriets  

 planlægning er forudsat, at den nugældende ordning  

 videreføres uændret.
De pågældende beløb er  

 således opført på ministeriets finanslovsparagraf,  

 såvel for indeværende år som for BO-årene.
 Det kan hertil oplyses, at BO-optagelsen  

 videreføres »rullende« ved efterfølgende finanslove.
 Regeringen har således ikke ønsker eller  

 planer om at ændre på den nugældende praksis.
