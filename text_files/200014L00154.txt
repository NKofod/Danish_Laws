Betænkning afgivet af Sundhedsudvalget  

 den 29. november 2000 Betænkning over Forslag til lov om ændring af lov om  

 udøvelse af lægegerning (Nationalt råd for lægers videreuddannelse  

 m.v.) [af sundhedsministeren (Sonja Mikkelsen)] 1. Udvalgsarbejdet Lovforslaget blev fremsat den 4. oktober 2000 og var til  

 1. behandling den 26. oktober 2000. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Selskab for Hepatologi og Medicinsk  

 Allergologisk Selskab.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Dansk Selskab for Hepatologi, Den Almindelige Danske Lægeforening, Foreningen af Speciallæger, Foreningen af Yngre Læger og Praktiserende Lægers Organisation.
Spørgsmål Udvalget har stillet 12 spørgsmål til  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til  

vedtagelse uændret.
 Et flertal (udvalget med undtagelse af  

 Centrum-Demokraterne) har noteret sig, at udvalget har modtaget en  

 række henvendelser om den kommende specialestruktur, navnlig om  

 Speciallægekommissionens forslag om nedlæggelse af specialerne  

 hepatologi og allergologi.
Som det fremgår af lovforslagets bemærkninger  

 og sundhedsministerens svar på spm. 9, jf.
L 12,  bilag 15, er en af  

 det nationale råds første og vigtigste opgaver at afgive  

 indstilling om specialerne.
Der tages således ikke med lovforslagets vedtagelse  

 stilling til, hvilke specialer der skal være i den lægelige  

 videreuddannelse.
De bør med udgangspunkt i  

 Speciallægekommissionens betænkning fastlægges på et  

 sundhedsfagligt grundlag.
 Rådets overvejelser herom bør derfor ikke  

 være bundet af politiske direktiver i en betænkning fra  

 Sundhedsudvalget, men alene tilrettelægges efter at opnå den  

 bedst mulige patientbehandling.
 Da allergi er en folkesygdom, og da hyppigheden og  

 dødeligheden af leversygdomme er stigende i Danmark, finder flertallet  

 det imidlertid vigtigt, at patienter med allergiske lidelser og leversygdomme  

 også fremover sikres en høj faglig kvalitet i behandlingen.  

 Flertallet har derfor en forventning om, at det nationale råd for  

 lægers videreuddannelse i samarbejde med de videnskabelige selskaber  

 følger udviklingen i patientbehandlingen inden for hepatologi og  

 allergologi, så de kommende specialer også understøtter en  

 øget kvalitet i behandlingsindsatsen på disse områder.
Centrum-Demokraterne kan tilslutte sig lovforslagets  

 formål som led i en række af initiativer til forbedring af den  

 lægelige videreuddannelse.
Centrum-Demokraterne mener imidlertid, der  

 er megen tvivl om hensigtsmæssigheden i Speciallægekommissionens  

 forslag til en ny specialestruktur, herunder nedlæggelse af specialerne  

 allergologi og hepatologi.
En tvivl, som heller ikke ministerens besvarelser  

 af de spørgsmål, der er stillet herom både før og  

 under behandlingen af det foreliggende lovforslag, har kunnet rydde af vejen.
 Centrum-Demokraternes tilslutning til lovforslagets  

 endelige vedtagelse skal ses på baggrund af disse forbehold.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birte Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 12 Bilagsnr.
