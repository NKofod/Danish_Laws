Fremsat den 7. oktober 1998 af boligministeren  

 (Jytte Andersen) Forslag til Lov om ændring af lov om leje af almene  

 boliger, lov om leje, lov om midlertidig regulering af boligforholdene og lov  

 om byfornyelse (Ophævelse af kravet om dansk indfødsret for  

 medlemmer af diverse tvistenævn m.v.) § 1 I lov nr. 968 af 17. december 1997 om leje af almene boliger foretages  

 følgende ændringer:
 1. Over alt i loven ændres »Boligministeren« til: »By- og  

 boligministeren«.
 2. I § 14 indsættes efter 1. pkt.:
 »Har lejeren pligt til helt eller delvis at  

 istandsætte det lejede ved fraflytning, kan det dog aftales, at det  

 lejede først stilles til lejerens rådighed indtil 14 dage efter  

 lejeforholdets begyndelse, medmindre der er indgået aftale efter  

 § 44, stk. 3, eller § 93, stk. 3.«.
 3. I § 29 indsættes efter »§ 26«: », jf.  

 § 94,«.
 4. I § 30, stk. 1, indsættes efter  

 »§ 27«: », jf. § 94,«.
 5. I § 44, stk. 3, 2. pkt., indsættes efter  

 »istandsættelse«: », medmindre der er indgået aftale efter  

 § 14 eller § 93, stk. 3«.
 6. I § 53, stk. 4, ændres  

 »varmeregnskabsåret« til: »regnskabsåret«.
 7. § 54, stk. 1, affattes således:
 »Fordelingen af udgifterne til varme og de udgifter, som  

 følger af lov om fremme af energi- og vandbesparelser i bygninger,  

 mellem lejerne sker efter udlejerens bestemmelse på grundlag af  

 sædvanlige beregningsregler, enten efter egnede  

 varmefordelingsmålere eller efter bruttoetageareal eller rumfang.«.
 8. I § 54 indsættes efter stk. 2 som nye  

 stykker:
 »Stk. 3. Fordelingen af udgifterne til varmt vand mellem  

 lejerne sker efter udlejerens bestemmelse enten efter antallet og arten af  

 varmtvandshaner samt antallet af værelser eller efter egnede  

 varmtvandsfordelingsmålere.
 Stk. 4. Udlejeren kan forlange, at den hidtidige fordeling af  

 varmtvandsudgiften ændres, således at fordelingen fremover skal  

 ske enten efter antallet og arten af varmtvandshaner samt antallet af  

 værelser eller efter egnede varmtvandsfordelingsmålere.«.
 Stk. 3 og 4 bliver herefter stk. 5 og 6.
 9. I § 54, stk. 3, der bliver stk. 5,  

 indsættes efter »fordeling«: »til fordeling efter målere«, og  

 efter »stk. 2« indsættes: »og 4«.
 10. I § 54, stk. 4, 1. pkt., der bliver  

 stk. 6, indsættes efter »stk. 2«: »og 4«.
 11. I § 55 indsættes som stk. 4:
 »Stk. 4. Efter lejerens anmodning skal beboerklagenævnet  

 afgøre, om udlejer har opkrævet større beløb end  

 tilladt efter stk. 3. Har udlejeren efter nævnets afgørelse  

 opkrævet større beløb end tilladt, kan lejeren forlange  

 det for meget betalte tilbage.«.
 12. I § 57, stk. 2, ændres »varmeregnskabet«  

 til: »regnskabet«.
 13. I § 60, stk. 1, ændres »3 og 4« til: »5  

 og 6«.
 14. I § 60, stk. 2, indsættes efter  

 »stk. 2«: »og 4«.
 15. I § 86, stk. 5, ændres »stk. 1«  

 til: »§ 85, stk. 1,«.
 16. I § 88, stk. 1, indsættes som 2.  

 pkt.:
 »For almene ungdomsboliger kan dog aftales et  

 opsigelsesvarsel på mindst 6 uger.«.
 17. I § 93 indsættes som stk. 3:
 »Stk. 3. Har lejeren pligt til helt eller delvis at  

 istandsætte det lejede ved fraflytning, kan det aftales, at lejeren  

 fraflytter det lejede indtil 14 dage før lejeforholdets ophør,  

 medmindre der er indgået aftale efter § 14 eller § 44,  

 stk. 3.«.
 18. I § 97, stk. 6, ændres »stk. 2-4«  

 til: »stk. 2-5«.
 19. I § 98, stk. 1, indsættes efter »leje«:  

 », bortset fra betingelsen om dansk indfødsret«.
§ 2 I lov om leje, jf. lovbekendtgørelse nr. 165 af 10. marts 1998, som  

 ændret ved § 1 i lov nr. 397 af 26. juni 1998, foretages  

 følgende ændringer:
 1. Over alt i loven ændres »Boligministeren« til: »By- og  

 boligministeren«, og »boligministeren« ændres til: »by- og  

 boligministeren«.
 2. I § 79 h, 1. pkt., indsættes efter  

 »§ 109, stk. 2«: », bortset fra betingelsen om dansk  

 indfødsret«.
§ 3 I lov om midlertidig regulering af boligforholdene, jf.  

 lovbekendtgørelse nr. 166 af 10. marts 1998, foretages følgende  

 ændringer:
 1. Over alt i loven ændres »Boligministeren« til: »By- og  

 boligministeren«, og »boligministeren« ændres til: »by- og  

 boligministeren«.
 2. § 37, stk. 1, affattes således:
 »Formand, medlem eller suppleant skal opfylde  

 betingelserne i § 109, stk. 2, i lov om leje, bortset fra  

 betingelsen om dansk indfødsret.«.
§ 4 I lov nr. 381 af 10. juni 1997 om byfornyelse, som ændret senest ved  

 lov nr. 398 af 26. juni 1998, foretages følgende ændringer:
 1. Over alt i loven ændres »Bolig- og by ministeren« til: »By- og  

 boligministeren «, »bolig- og byministeren« ændres til: »by- og boligministeren «, og »bolig- og byministerens« ændres til: »by- og boligministerens «.
 2. Over alt i loven ændres »Bolig- og Byministeriet« til: »By- og  

 Boligministeriet «, og »Bolig- og Byministeriets« ændres til: »By- og Boligministeriets «.
 3. I § 186 indsættes efter »anvendelse«: »,  

 bortset fra betingelsen om dansk indfødsret«.
 4. I § 203, stk. 3, indsættes som 4.  

 pkt.:
 »Ved sager, der indbringes for byfornyelsesnævnet  

 efter lov om byfornyelse og boligforbedring, finder bestemmelserne i  

 § 186 tilsvarende anvendelse.«.
§ 5 Loven træder i kraft den 1. januar 1999.
Bemærkninger til lovforslaget Almindelige bemærkninger Efter lov om leje af almene boliger, lov om leje, lov om  

 midlertidig regulering af boligforholdene og lov om byfornyelse er det en  

 betingelse for at være formand for og menige medlemmer af  

 beboerklagenævnet, boligklagenævnet, huslejenævnet og  

 byfornyelsesnævnet, at de pågældende har dansk  

 indfødsret.
Lovforslaget har til formål at fjerne denne hindring  

 for, at udenlandske statsborgere kan udpeges som formænd og  

 øvrige medlemmer af disse nævn.
Forslaget skal således ses  

 i sammenhæng med de øvrige initiativer, som allerede er taget  

 eller vil blive taget, for at forbedre integrationen af udenlandske  

 statsborgere, herunder den store gruppe, som bor til leje i det byggeri, hvor  

 nævnene er tvisteinstanser.
Der vil herefter blive mulighed for at  

 bringe sammensætningen af nævnene i større  

 overensstemmelse med beboersammensætningen end hidtil.
 På denne baggrund foreslås at ophæve  

 kravet om dansk indsfødsret i de pågældende love.
 Herudover indeholder lovforslaget en række mindre  

 ændringer af lov om leje af almene boliger bl.a. vedrørende  

 beboerklagenævnets kompetence, fordeling af udgifter til varmt vand,  

 aftalemulighed vedrørende istandsættelse ved fraflytning samt  

 opsigelsesvarslet i ungdomsboliger.
 Lovforslaget har været til høring hos:  

 Statsministeriet, Finansministeriet, Økonomiministeriet,  

 Justitsministeriet, Indenrigsministeriet, Københavns kommune,  

 Frederiksberg kommune, Kommunernes Landsforening, Boligselskabernes  

 Landsforening, Lejernes Landsorganisation, Danmarks Lejerforeninger, Advokat  

 Samfundet og Nævnet for Etnisk Ligestilling.
Økonomiske og administrative konsekvenser Udvidelsen af beboerklagenævnets kompetence til  

 også at omfatte tvister om størrelsen af acontobidraget til  

 ejendommens forbrugsudgifter vurderes kun at indebære en marginal  

 forøgelse af det samlede antal beboerklagenævnssager, og dette  

 element i lovforslaget vurderes dermed ikke at have nævneværdige  

 økonomiske eller administrative konsekvenser for det offentlige.
Den  

 øvrige del af forslaget vurderes tilsvarende ikke at have  

 nævneværdige økonomiske eller administrative konsekvenser  

 for det offentlige.
 Kommunernes Landsforening, Københavns kommune og  

 Frederiksberg kommune har erklæret sig enige heri.
Erhvervsmæssige konsekvenser Forslaget skønnes ikke at have  

 nævneværdige økonomiske eller administrative konsekvenser  

 for erhvervslivet.
Miljømæssige konsekvenser Forslaget skønnes ikke at have  

 nævneværdige miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Bemærkninger til de enkelte bestemmelser Til § 1 Til nr. 1 Ændringen er redaktionel.
Til nr. 2, 5 og 17 Efter den praksis, der var gældende, indtil den  

 almene lejelov trådte i kraft den 1. juli 1998, antoges det, at udlejer  

 og lejer kunne aftale, enten at det lejede først blev stillet til  

 lejerens rådighed indtil 14 dage efter lejeforholdets begyndelse, eller  

 at lejeren skulle fraflytte det lejede indtil 14 dage før  

 lejeforholdets ophør.
Disse aftaler kunne dog kun indgås, hvis  

 lejeren havde pligt til helt eller delvis at istandsætte det lejede ved  

 fraflytning - det vil sige i de tilfælde, hvor A-ordningen var  

 gældende.
Denne aftalemulighed fremgår ikke af loven, og da  

 loven som udgangspunkt er ufravigelig, kan parterne ikke længere  

 indgå sådanne aftaler.
Det skønnes imidlertid  

 hensigtsmæssigt at opretholde den nævnte mulighed, hvorfor det  

 foreslås at indføre en udtrykkelig hjemmel til at indgå de  

 pågældende aftaler.
Parterne kan herefter aftale, at lejeren - ud over  

 at betale leje for selve lejeperioden - betaler leje for den periode, der  

 medgår til lejemålets kontraktmæssige istandsættelse  

 efter fraflytningen (dog højst 14 dage), jf. lovens § 44,  

 stk. 3, at det lejede først stilles til lejerens  

 rådighed indtil 14 dage efter lejeforholdets begyndelse, eller  

 at lejeren fraflytter det lejede indtil 14 dage før lejeforholdets  

 ophør.
I et og samme lejeforhold er det således kun muligt at  

 indgå den ene af de 3 typer aftaler.
Til nr. 3 og 4 Med denne ændring præciseres, at  

 beboerklagenævnets kompetence også omfatter de formelle regler,  

 der gælder ved lejerens fraflytning, f.eks. den i lovens § 94,  

 stk. 1, fastsatte frist for afholdelse af syn af boligen.
Til nr. 6 og 12 Der er tale om konsekvensændringer som følge  

 af, at man ikke længere bruger udtrykket varmeregnskab, men  

 forbrugsregnskab (som ikke nødvendigvis indeholder udgifter til  

 varme).
Til nr. 7-10 og 14 Efter lovens § 54, stk. 1, fordeles udgifterne  

 til varmt vand efter antallet og arten af varmtvandshaner samt antallet af  

 værelser.
Der er kun den ene fordelingsmulighed, hvilket er  

 problematisk bl.a. for de afdelinger, hvor der nu fordeles efter  

 målere, idet det ikke længere er muligt i forbindelse med  

 lejerskifte at aftale, at udgiften fortsat skal fordeles efter målere.  

 Derfor foreslås, at der som udgangspunkt fordeles enten efter antallet  

 og arten af varmtvandshaner samt antallet af værelser eller efter  

 egnede varmtvandsfordelingsmålere.
Selv om individuel måling i de fleste etageboliger  

 og mange tætlave boliger kun kan lade sig gøre ved at  

 opsætte målere ved hvert tapsted, hvilket er relativt  

 bekosteligt, har mange ressourcebevidste boligafdelinger et ønske om  

 fordeling efter målere.
Det foreslås således at  

 indføre mulighed for, at udlejeren - det vil sige  

 afdelingsmødet - skal kunne forlange, at afdelingen i stedet for at  

 fordele udgiften efter antallet og arten af varmtvandshaner samt antallet af  

 værelser fremover fordeler udgiften efter egnede målere.
Som anført er det relativt bekosteligt at  

 opsætte målere.
Målerne skal endvidere udskiftes med  

 temmelig korte intervaller for at kunne måle nøjagtigt, ligesom  

 de naturligvis løbende skal vedligeholdes.
Disse udgifter vurderes i  

 nogle boligafdelinger at være meget store i forhold til den samlede  

 udgift, hvorfor det foreslås at indføre mulighed for også  

 at ændre fordelingsmåde fra målere til fordeling efter  

 antallet og arten af varmtvandshaner samt antallet af værelser.
 Med den foreslåede ordning sikres det således,  

 at den enkelte boligafdeling kan vælge den fordelingsmåde, som  

 findes mest hensigtsmæssig for den pågældende afdeling.
 Det foreslås samtidig, at beslutninger om  

 ændret fordeling gøres bindende for alle lejere uanset  

 modstående tidligere aftaler.
 Endelig foreslås, at opsætning af  

 varmtvandsfordelingsmålere - ligesom hvad der gælder for bl.a.  

 varmemålere - betragtes som en forbedring, og at beslutning om  

 ændret fordelingsmåde skal kunne gennemføres med 6 ugers  

 varsel til en forbrugsregnskabsperiodes begyndelse.
Til nr. 11 Beboerklagenævnet skal efter lovens § 56  

 afgøre tvister om forbrugsregnskabet.
Loven indeholder derimod ikke hjemmel til at indbringe  

 tvister om acontobidragets størrelse for beboerklagenævnet.
Da  

 lejerne i det private byggeri kan indbringe disse tvister for  

 huslejenævnet, og da der ikke er grundlag for at opretholde denne  

 forskel foreslås at harmonisere de 2 regelsæt ved i den almene  

 lejelov at indføre en bestemmelse om, at beboerklagenævnet efter  

 lejerens anmodning skal afgøre, om udlejeren har opkrævet  

 højere acontobidrag end tilladt.
Ligeledes foreslås, at lejeren  

 skal kunne kræve det for meget betalte tilbage, hvis udlejeren har  

 opkrævet større beløb end tilladt.
Til nr. 13 Der er tale om en konsekvensændring som følge  

 af forslagets § 1, nr. 8.
Til nr. 15 Efter § 86, stk. 5, kan opsigelse efter  

 stk. 1 af en lejer af en plejebolig, som er anvist af kommunen eller  

 amtskommunen, kun ske, når lejeren samtidig anvises en anden og  

 passende bolig.
 Selve opsigelsen sker imidlertid ikke efter § 86,  

 stk. 1, men efter § 85, stk. 1, hvilket foreslås  

 præciseret.
Til nr. 16 For at øge muligheden for en mere effektiv  

 udnyttelse af ungdomsboligbestanden foreslås, at parterne skal kunne  

 aftale et kortere opsigelsesvarsel end det gældende varsel på 3  

 måneder.
Det foreslås, at varslet skal være på mindst  

 6 uger.
Aftalemuligheden foreslås at skulle gælde både ved  

 udlejerens og lejerens opsigelse.
Der skal fortsat siges op til den  

 første hverdag i en måned, der ikke er dagen før en  

 helligdag.
Til nr. 18 Efter lovens § 97, stk. 6, vælges  

 suppleanter for beboerklagenævnsmedlemmerne og den socialt sagkyndige  

 efter reglerne i stk. 2-4. Nævnsmedlemmerne udpeges efter  

 § 97, stk. 2-4, medens den socialt sagkyndige udpeges efter  

 § 97, stk. 5, hvorfor det foreslås præciseret, at  

 suppleanterne vælges efter § 97, stk. 2-5.
Til nr. 19 Efter § 98, stk. 1, skal  

 beboerklagenævnsmedlemmerne og suppleanterne opfylde betingelserne i  

 § 109, stk. 2, i lejeloven.
En af betingelserne er, at de skal have  

 dansk indfødsret.
Som nævnt i de almindelige bemærkninger har  

 lovforslaget til hensigt at fjerne denne hindring for, at udenlandske  

 statsborgere kan udpeges som formænd, medlemmer og suppleanter af de  

 tvistenævn, hvor der stilles krav om dansk statsborgerskab.
Det  

 foreslås således at ophæve det omhandlede krav.
Til §§ 2 og 3 Til nr. 1 Ændringen er redaktionel.
Til nr. 2 Som nævnt i de almindelige bemærkninger  

 foreslås det at ophæve betingelsen om dansk indfødsret for  

 medlemmer og suppleanter for medlemmer af huslejenævn og  

 boligklagenævn.
Der henvises i øvrigt til det under § 1,  

 nr. 19, anførte.
Til § 4 Til nr. 1 og 2 Ændringerne er redaktionelle.
Til nr. 3 og 4 Som nævnt i de almindelige bemærkninger  

 foreslås det at ophæve betingelsen om dansk indfødsret for  

 medlemmer og suppleanter af byfornyelsesnævn.
Der henvises i  

 øvrigt til det under § 1, nr. 19, anførte.
Til § 5 Det foreslås at lade loven træde i kraft den  

 1. januar 1999.
Lovforslaget sammenholdt med gældende lov Gældende formulering Lovforslaget § 1 I lov nr. 968 af 17. december 1997 om leje af almene boliger foretages  

 følgende ændringer:
 1. Over alt i loven ændres »Boligministeren« til: »By- og  

 boligministeren«.
 2. I § 14 indsættes efter 1. pkt.:
 § 14. Udlejeren skal stille det lejede til lejerens  

 rådighed i god og forsvarlig stand fra det aftalte tidspunkt for  

 lejeforholdets begyndelse, jf. § 25. I forbindelse med indflytningen  

 skal udlejeren under lejerens medvirken udarbejde en indflytningsrapport.  

 Boligministeren kan fastsætte nærmere regler om  

 indflytningsrapporter.
 »Har lejeren pligt til helt eller delvis at  

 istandsætte det lejede ved fraflytning, kan det dog aftales, at det  

 lejede først stilles til lejerens rådighed indtil 14 dage efter  

 lejeforholdets begyndelse, medmindre der er indgået aftale efter  

 § 44, stk. 3, eller § 93, stk. 3.«.
 § 29. Uenighed om opfyldelse af lejerens pligt til  

 vedligeholdelse og istandsættelse i henhold til § 24, stk. 3  

 og 4, § 25, stk. 4, samt § 26 afgøres af  

 beboerklagenævnet.
 3. I § 29 indsættes efter »§ 26«: », jf.  

 § 94,«.
 § 30. Uenighed om opfyldelsen af udlejerens pligt til  

 vedligeholdelse og istandsættelse i henhold til § 27  

 afgøres af beboerklagenævnet.
 4. I § 30, stk. 1, indsættes efter  

 »§ 27«: », jf. § 94,«.
Stk. 3. I tilfælde af opsigelse eller ved et tidsbestemt  

 lejeforholds udløb er lejeren kun pligtig at betale leje for tiden  

 indtil lejeforholdets ophør.
Har lejeren pligt til helt eller delvis  

 at istandsætte det lejede ved fraflytning, kan det dog aftales, at  

 lejeren betaler for den periode, der medgår til lejemålets  

 kontraktmæssige istandsættelse.
Lejeren er dog ikke pligtig at  

 betale for en istandsættelsesperiode ud over 14 dage.
 5. I § 44, stk. 3, 2. pkt., indsættes efter  

 »istandsættelse«: », medmindre der er indgået aftale efter  

 § 14 eller § 93, stk. 3«.
 Stk. 4. For ejendomme, hvor leverancen af varme sker fra et  

 kollektivt varmeforsyningsanlæg, skal varmeregnskabsåret dog  

 følge varmeforsyningsanlæggets regnskabsår eller  

 aflæsningsperiode.
 6. I § 53, stk. 4, ændres  

 »varmeregnskabsåret« til: »regnskabsåret«.
 7. § 54, stk. 1, affattes således:
 § 54. Fordelingen af udgifterne til varme og varmt vand samt  

 udgifter, som følger af lov om fremme af energi- og vandbesparelser i  

 bygninger, mellem lejerne sker efter udlejerens bestemmelse på grundlag  

 af sædvanlige beregningsregler, enten efter egnede  

 varmefordelingsmålere eller efter bruttoetageareal eller rumfang og,  

 for så vidt angår levering af varmt vand, efter antallet og arten  

 af varmtvandshaner samt antallet af værelser.
 »Fordelingen af udgifterne til varme og de udgifter, som  

 følger af lov om fremme af energi- og vandbesparelser i bygninger,  

 mellem lejerne sker efter udlejerens bestemmelse på grundlag af  

 sædvanlige beregningsregler, enten efter egnede  

 varmefordelingsmålere eller efter bruttoetageareal eller  

 rumfang.«.
 8. I § 54 indsættes efter stk. 2 som  

 nye stykker:
 »Stk. 3. Fordelingen af udgifterne til varmt vand mellem  

 lejerne sker efter udlejerens bestemmelse enten efter antallet og arten af  

 varmtvandshaner samt antallet af værelser eller efter egnede  

 varmtvandsfordelingsmålere.
 Stk. 4. Udlejeren kan forlange, at den hidtidige fordeling af  

 varmtvandsudgiften ændres, således at fordelingen fremover skal  

 ske enten efter antallet og arten af varmtvandshaner samt antallet af  

 værelser eller efter egnede varmtvandsfordelingsmålere.«.
 Stk. 3 og 4 bliver herefter stk. 5 og 6.
 Stk. 3. Udgifter som følge af ændret fordeling  

 efter stk. 2 betragtes som forbedring.
 9. I § 54, stk. 3, der bliver stk. 5,  

 indsættes efter »fordeling«: »til fordeling efter målere«, og  

 efter »stk. 2« indsættes: »og 4«.
 10. I § 54, stk. 4, 1. pkt., der bliver  

 stk. 6, indsættes efter »stk. 2«: »og 4«.
Stk. 4. Beslutninger efter stk. 2 kan gennemføres  

 med 6 ugers varsel til en forbrugsregnskabsperiodes begyndelse.
Ved overgang  

 til afregning for vand efter fordelingsmålere skal lejen samtidig  

 nedsættes med et beløb, der svarer til den del af vandudgiften,  

 som hidtil har været indeholdt i lejen.
 11. I § 55 indsættes som stk. 4:
 »Stk. 4. Efter lejerens anmodning skal beboerklagenævnet  

 afgøre, om udlejer har opkrævet større beløb end  

 tilladt efter stk. 3. Har udlejeren efter nævnets afgørelse  

 opkrævet større beløb end tilladt, kan lejeren forlange  

 det for meget betalte tilbage.«.
 Stk. 2. Har lejeren betalt for meget i acontobidrag, skal det  

 for meget betalte tilbagebetales kontant til lejeren eller fradrages i  

 første lejebetaling efter, at varmeregnskabet er udsendt.
 12. I § 57, stk. 2, ændres »varmeregnskabet«  

 til: »regnskabet«.
 § 60. Reglerne i § 54, stk. 2, 3 og 4, 1. pkt.,  

 finder endvidere anvendelse, for så vidt angår  

 elektricitetsmålere, såfremt udlejeren leverer el til andet  

 formål end opvarmning.
 13. I § 60, stk. 1, ændres »3 og 4« til: »5  

 og 6«.
 Stk. 2. Beslutninger efter § 54, stk. 2, er bindende  

 for alle lejere uanset modstående tidligere aftaler.
 14. I § 60, stk. 2, indsættes efter  

 »stk. 2«: »og 4«.
 Stk. 5. . Opsiges en lejer af en plejebolig, som er anvist af  

 kommunen eller amtskommunen, kan opsigelse efter stk. 1 kun ske,  

 når lejeren samtidig anvises en anden og passende bolig.
 15. I § 86, stk. 5, ændres »stk. 1«  

 til: »§ 85, stk. 1,«.
 § 88. Opsigelsesvarslet er 3 måneder til den  

 første hverdag i en måned, der ikke er dagen før en  

 helligdag.
 16. I § 88, stk. 1, indsættes som 2.  

 pkt.:
 »For almene ungdomsboliger kan dog aftales et  

 opsigelsesvarsel på mindst 6 uger.«.
 17. I § 93 indsættes som stk. 3:
 »Stk. 3. Har lejeren pligt til helt eller delvis at  

 istandsætte det lejede ved fraflytning, kan det aftales, at lejeren  

 fraflytter det lejede indtil 14 dage før lejeforholdets ophør,  

 medmindre der er indgået aftale efter § 14 eller § 44,  

 stk. 3.«.
 Stk. 6. Der vælges en suppleant for hvert af medlemmerne  

 og den socialt sagkyndige efter de i stk. 2-4 nævnte regler.
 18. I § 97, stk. 6, ændres »stk. 2-4«  

 til: »stk. 2-5«.
 § 98. Formand, medlem eller suppleant skal opfylde  

 betingelserne i § 109, stk. 2, i lov om leje.
 19. I § 98, stk. 1, indsættes efter »leje«:  

 », bortset fra betingelsen om dansk indfødsret«.
§ 2 I lov om leje, jf. lovbekendtgørelse nr. 165 af 10. marts 1998, som  

 ændret ved § 1 i lov nr. 397 af 26. juni 1998, foretages  

 følgende ændringer:
 1. Over alt i loven ændres »Boligministeren« til: »By- og  

 boligministeren«, og »boligministeren« ændres til: »by- og  

 boligministeren«.
§ 79 h.
En formand beskikket efter stk. 2, 3. pkt.,  

 medlemmer og suppleanter skal opfylde betingelserne i § 109,  

 stk. 2. Bestemmelserne i § 109, stk. 3, finder tilsvarende  

 anvendelse.
 2. I § 79 h, 1. pkt., indsættes efter  

 »§ 109, stk. 2«: », bortset fra betingelsen om dansk  

 indfødsret«.
§ 3 I lov om midlertidig regulering af boligforholdene, jf.  

 lovbekendtgørelse nr. 166 af 10. marts 1998, foretages følgende  

 ændringer:
 1. Over alt i loven ændres »Boligministeren« til: »By- og  

 boligministeren«, og »boligministeren« ændres til: »by- og  

 boligministeren«.
 2. § 37, stk. 1, affattes således:
 § 37. Formand, medlem eller suppleant skal opfylde  

 betingelserne i lov om leje, § 109, stk. 2.
 »Formand, medlem eller suppleant skal opfylde  

 betingelserne i § 109, stk. 2, i lov om leje, bortset fra  

 betingelsen om dansk indfødsret.«.
§ 4 I lov nr. 381 af 10. juni 1997 om byfornyelse, som ændret senest ved  

 lov nr. 398 af 26. juni 1998, foretages følgende ændringer:
 1. Over alt i loven ændres »Bolig- og byministeren« til: »By-  

 og boligministeren«, »bolig- og byministeren« ændres til: »by- og  

 boligministeren«, og »bolig- og byministerens« ændres til: »by- og  

 boligministerens«.
 2. Over alt i loven ændres »Bolig- og Byministeriet«  

 til: »By- og Boligministeriet«, og »Bolig- og Byministeriets« ændres  

 til: »By- og Boligministeriets«.
 § 186. Medlemmer og suppleanter skal opfylde betingelserne for  

 at være lægdommere ved en boligret, jf. § 109, stk. 2  

 og 3, i lov om leje, der finder tilsvarende anvendelse.
 3. I § 186 indsættes efter »anvendelse«: »,  

 bortset fra betingelsen om dansk indfødsret«.
 4. I § 203, stk. 3, indsættes som 4.  

 pkt.:
 Stk. 3. §§ 70-76 i lov om byfornyelse og boligforbedring,  

 jf. lovbekendtgørelse nr. 820 af 15. september 1994 med senere  

 ændringer, finder fortsat anvendelse på beslutninger, der er  

 truffet inden den 1. januar 1998. Samme lov finder ligeledes fortsat  

 anvendelse på beslutninger, der er truffet inden den 1. januar 1998, og  

 hvortil der er meddelt kommunalbestyrelsen en bindende tilsagnsramme om  

 offentlig støtte inden den 1. juli 1998. Kommunalbestyrelsen kan  

 beslutte, at samme lov ligeledes finder anvendelse på beslutninger  

 efter § 7, hvis der inden den 2. juni 1997 er udsendt en orientering  

 efter samme lovs § 9, stk. 1.
 »Ved sager, der indbringes for byfornyelsesnævnet  

 efter lov om byfornyelse og boligforbedring, finder bestemmelserne i  

 § 186 tilsvarende anvendelse.«.
§ 5 Loven træder i kraft den 1. januar 1999.
