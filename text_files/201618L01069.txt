Ændringsforslag stillet den 30. maj 2017 Ændringsforslag til 3. behandling af Forslag til lov om ændring af lov om finansiel virksomhed, lov om ejendomskreditselskaber og lov om realkreditlån og realkreditobligationer m.v.
(Øget gennemsigtighed og mobilitet på realkreditmarkedet) [af erhvervsministeren (Brian Mikkelsen)]:
Til § 1 Af erhvervsministeren:
 1) Nr. 1 affattes således:
 »1. I § 5, stk. 1, indsættes som nr. 54-60:
»54) Realkreditlignende lån: Et lån, der på tidspunktet for lånoptagelsen har en aftalt løbetid på mere end 10 år og en hovedstol på mindst 100.000 kr.
Endvidere skal lånet have pant i en ejerbolig, et fritidshus eller en landbrugsejendom, der kan belånes efter reglerne for ejerboliger og fritidshuse, beliggende i Danmark, og lånet skal på tidspunktet for lånoptagelsen ligge inden for de lånegrænser, der følger af § 5, eller være ydet efter § 7 i lov om realkreditlån og realkreditobligationer, ligesom det skal kunne ligge til sikkerhed for særligt dækkede obligationer eller obligationer, som kan betegnes som særligt dækkede obligationer.
 55) Accessorisk tjenesteydelse: Tjenesteydelser som nævnt i bilag 4, afsnit B.
 56) Udførelse af ordrer for investorers regning: Indgåelse af aftaler om køb eller salg på investorers vegne af et eller flere finansielle instrumenter.
 57) Handel for egen regning: Handel over egenbeholdningen, som resulterer i handler med et eller flere finansielle instrumenter.
 58) Finansielt instrument: Instrumenter som nævnt i bilag 5.
 59) Derivat: Derivat som defineret i artikel 2, stk. 1, nr. 29, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter.
60) Værtsland for et investeringsselskab: Et land inden for Den Europæiske Union eller et land, som Unionen har indgået aftale med på det finansielle område, som ikke er investeringsselskabets hjemland, og hvor et investeringsselskab har en filial eller yder investeringsservice eller udfører investeringsaktiviteter.«« [Lovteknisk korrektion som følge af ikrafttrædelsen af lov nr. 262 af 16. maj 2016 og vedtagelsen af lovforslag nr. 156] Ny paragraf 2) Efter § 3 indsættes som ny paragraf:
»§ 01 I det af Folketinget den 30. maj 2017 vedtagne forslag til lov om ændring af lov om finansiel virksomhed, lov om finansielle rådgivere og boligkreditformidlere og forskellige andre love (Gennemførelse af direktiv om markeder for finansielle instrumenter (MiFID II) og ændringer som følge af forordning om markeder for finansielle instrumenter (MiFIR) m.v.) foretages følgende ændring:
1. § 1, nr. 14, ophæves.« [Lovteknisk ændring som følge af ikrafttrædelsen af lov nr. 262 af 16. maj 2016 og vedtagelsen af lovforslag nr. 156] Til § 4 3) Stk. 1 udgår, og i stedet indsættes:
 »Stk. 1. Loven træder i kraft den 1. juli 2017, jf. dog stk. 2.
Stk. 2. § 5, stk. 1, nr. 55-60, i lov om finansiel virksomhed som affattet ved denne lovs § 1, nr. 1, og § 01 træder i kraft den 3. januar 2018.« Stk. 2-4 bliver herefter stk. 3-5.
[Konsekvensændring som følge af ikrafttrædelsen af lov nr. 262 af 16. maj 2016 og vedtagelsen af lovforslag nr. 156) Bemærkninger Til nr. 1 og 2 Med § 1, nr. 1, i det fremsatte lovforslag indsættes et nyt nr. 53 i § 5, stk. 1, i lov om finansiel virksomhed.
Lov nr. 262 af 16. marts 2016 om ændring af selskabsloven, lov om visse erhvervsdrivende virksomheder, lov om erhvervsdrivende fonde og forskellige andre love indsætter også et nyt nr. 53 i § 5, stk. 1, i lov om finansiel virksomhed.
Loven trådte i kraft den 23. maj 2017, jf. bekendtgørelse nr. 485 af 18. maj 2017.
Med ændringsforslaget foretages derfor en nødvendig konsekvensrettelse som følge af ovenstående, således at der i stedet indsættes et nyt nr. 54 i § 5, stk. 1, i lov om finansiel virksomhed.
Endvidere indsættes numrene 55-60, som er en gengivelse af numrene 53-58 i L 156, som udgår ved ændringsforslag nr. 2.
Til nr. 3 Det foreslås i § 4, stk. 2, at lovens § 01 og § 5, stk. 1, nr. 55-60, i lov om finansiel virksomhed træder i kraft den 3. januar 2018. Det skyldes, at den del af loven skal følge implementeringen af MiFID II, herunder ikrafttrædelsesdatoen for lov om kapitalmarkeder og den dertilhørende følgelov, som blev behandlet i Folketinget som lovforslag nr.
L 155 og L 156. Disse to love træder i kraft den 3. januar 2018.
