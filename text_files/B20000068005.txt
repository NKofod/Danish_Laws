Bekendtgørelse om udgangstilladelse  

 m.v. til personer, der er anbragt i hospital eller institution i henhold til  

 strafferetlig afgørelse eller i medfør af farlighedsdekret I medfør af § 41 a i lov om frihedsberøvelse og anden  

 tvang i psykiatrien, jf. lovbekendtgørelse nr. 849 af 2. december  

 1998, § 765, stk. 5, og § 811, stk. 2, i lov om rettens  

 pleje, jf. lovbekendtgørelse nr. 713 af 13. september 1999, samt  

 § 73 a i straffeloven, jf. lovbekendtgørelse nr. 648 af 12.  

 august 1997, som ændret ved lov nr. 403 af 26. juni 1998, og efter  

 forhandling med socialministeren og sundhedsministeren fastsættes:
Anvendelsesområde § 1. Denne bekendtgørelse finder anvendelse  

 på meddelelse af udgangstilladelser m.v. til personer, som i  

 medfør af 1)	straffelovens § 68, § 69 og § 73, er dømt til  

 anbringelse i hospital for sindslidende, herunder sikringsafdelingen, som er  

 knyttet til amtshospitalet i Nykøbing Sjælland, eller i  

 institution for personer med vidtgående psykiske handicap, 2)	retsplejelovens § 765, stk. 2, nr. 3 eller 4, er anbragt i  

 institution eller hospital m.v.
 3)	retsplejelovens § 809, stk. 2, er indlagt til  

 mentalundersøgelse på hospital for sindslidende, i institution  

 for personer med vidtgående psykiske handicap eller i anden egnet  

 institution.
 Stk. 2. Bekendtgørelsen finder endvidere anvendelse  

 på meddelelse af udgangstilladelser m.v. til personer, som i  

 medfør af § 40, stk. 1, i lov om frihedsberøvelse og  

 anden tvang i psykiatrien er anbragt i sikringsafdelingen, som er knyttet til  

 amtshospitalet i Nykøbing Sjælland.
Anbringelse i henhold til dom § 2. For personer, der er dømt til  

 anbringelse i hospital eller sygehusafdeling for sindslidende med undtagelse  

 af sikringsafdelingen, som er knyttet til amtshospitalet i Nykøbing  

 Sjælland, træffer overlægen afgørelse om 1)	anbringelse på åben eller lukket afdeling, 2)	adgang til at færdes inden for hospitalets område, 3)	udgang uden for hospitalets område af højst 3 timers  

 varighed, 4)	udgang med ledsagelse uden for hospitalets område af mere end  

 3 timers varighed uden overnatning, når tilladelserne gives enkeltvis,  

 samt 5)	uopsættelig indlæggelse på somatisk hospital, i  

 hvilke tilfælde den statsadvokat, i hvis kreds sagen er behandlet,  

 underrettes.
Stk. 2. For personer, der er dømt til anbringelse i  

 institution for personer med vidtgående psykiske handicap,  

 træffer amtsrådet afgørelse om 1)	adgang til at færdes inden for institutionens  

 område, 2)	udgang som nævnt i stk. 1, nr. 3-5, dog således at  

 udgang efter stk. 1, nr. 3, altid skal ske med ledsagelse af en eller  

 flere medarbejdere, hvis den pågældende er anbragt i sikret  

 institution eller afdeling i henhold til dom.
Stk. 3. For de i stk. 1 og 2 nævnte personer  

 træffer statsadvokaten afgørelse om 1)	udgang uden ledsagelse uden for hospitalets/institutionens  

 område i mere end 3 timer, men uden overnatning, 2)	udgang med ledsagelse uden for hospitalets/institutionens  

 område af mere end 3 timers varighed uden overnatning, når der er  

 tale om en generel tilladelse, 3)	udgang til besøg med en eller flere overnatninger hos  

 pårørende eller lignende, 4)	adgang til at arbejde m.v. om dagen uden for  

 hospitalets/institutionens område, 5)	udgang til med ledsagelse af en eller flere medarbejdere at afholde  

 ferieture eller lignende i Danmark af højst 4 ugers varighed, samt 6)	indlæggelse uden for de i stk. 1, nr. 5, og stk. 2,  

 nr. 2, jf. stk. 1, nr. 5, nævnte tilfælde.
 Stk. 4. Rigsadvokaten træffer afgørelse om  

 udgange, der ikke er omfattet af stk. 1-3.
 § 3. Ved afgørelsen af, om der bør  

 gives tilladelse til udgang m.v., skal der - ud over behandlingsmæssige  

 hensyn - navnlig lægges vægt på hensynet til  

 retssikkerheden, herunder de forhold som har begrundet dom til anbringelse i  

 stedet for mindre indgribende foranstaltninger.
Anbringelse m.v. i henhold til retsplejeloven § 4. Personer, der er anbragt i  

 varetægtssurrogat i institution eller hospital på åben  

 afdeling, herunder indlagt til mentalobservation, må ikke uden rettens  

 godkendelse forlade institutionens eller hospitalets område.
 Stk. 2. Personer, der er anbragt i varetægtssurrogat i  

 institution eller hospital på lukket eller sikret afdeling, herunder  

 indlagt til mentalobservation, må ikke uden rettens godkendelse forlade  

 afdelingen.
 Stk. 3. Når særlige omstændigheder taler  

 derfor, kan hospitalets eller institutionens ledelse dog med politiets  

 samtykke give tilladelse til udgang med ledsager for et kortere tidsrum fra  

 afdelingen eller fra institutionens eller hospitalets område.
 § 5. Varetægtsarrestanter, der er indlagt  

 til mentalobservation på åben afdeling, må ikke uden  

 rettens godkendelse forlade institutionens eller hospitalets  

 område.
 Stk. 2. Varetægtsarrestanter, der er indlagt til  

 mentalobservation på lukket eller sikret afdeling, må ikke uden  

 rettens godkendelse forlade afdelingen.
 Stk. 3. Når særlige omstændigheder taler  

 derfor, kan hospitalets eller institutionens ledelse dog med politiets  

 samtykke give tilladelse til udgang med ledsager for et kortere tidsrum fra  

 afdelingen eller fra institutionens eller hospitalets område, jf.  

 retsplejelovens § 771, stk. 2.
 § 6. Personer, der uden at være  

 varetægtsfængslede eller anbragt i varetægtssurrogat, er  

 indlagt til mentalobservation, kan, medmindre retten har truffet anden  

 bestemmelse, gives tilladelse til udgang fra institutionens eller hospitalets  

 område, når hensynet til gennemførelsen af  

 undersøgelsen ikke gør deres tilstedeværelse  

 nødvendig, eller når særlige hensyn taler derfor.  

 Afgørelsen om udgang træffes af hospitalets eller institutionens  

 ledelse.
 § 7. Personer, som er anbragt i  

 varetægtssurrogat eller varetægtsarrestanter, der er indlagt til  

 mentalobservation, anbringes på lukket eller sikret afdeling, medmindre  

 andet fremgår af rettens kendelse, eller politiet giver samtykke til  

 anden anbringelse.
Anbringelse på sikringsafdelingen i henhold til  

 dom eller farlighedsdekret § 8. Overlægen ved sikringsafdelingen, som  

 er knyttet til amtshospitalet i Nykøbing Sjælland, træffer  

 for personer anbragt i sikringsafdelingen afgørelse om 1)	ophold inden for afdelingen, 2)	udgang med ledsagelse af mindst 2 medarbejdere fra  

 sikringsafdelingen til hospitalets terræn, nærmeste omegn, skov  

 og strand, når Justitsministeriet tidligere har givet tilladelse til  

 udgang til hospitalets terræn, 3)	ambulant undersøgelse på somatisk hospital, klinik m.v.  

 under ledsagelse af politiet eller mindst 2 medarbejdere fra  

 sikringsafdelingen, og 4)	uopsættelig indlæggelse på somatisk hospital under  

 ledsagelse af politiet eller mindst 2 medarbejdere fra sikringsafdelingen.  

 Den statsadvokat, i hvis kreds sagen er behandlet, underrettes om  

 indlæggelsen.
 Stk. 2. Justitsministeriet underrettes, såfremt  

 udgangstilladelser efter stk. 1, nr. 2 og 3, ikke forløber som  

 planlagt.
 Stk. 3. Justitsministeriet træffer afgørelse om  

 udgange m.v., der ikke er omfattet af stk. 1. Justitsministeriet kan,  

 såfremt særlige forhold gør sig gældende, bestemme,  

 at tilladelser efter stk. 1, nr. 2 og 3, til en bestemt person indtil  

 videre gives af Justitsministeriet.
§ 9. Ved afgørelsen af, om der bør  

 gives tilladelse til udgang til personer, der er anbragt på  

 sikringsafdelingen, finder § 3 tilsvarende anvendelse.
Ved  

 afgørelsen skal der lægges særlig vægt på de  

 forhold, som har begrundet anbringelsen på sikringsafdelingen.
Klageadgang § 10. Afgørelser efter § 2,  

 stk. 1 og 2, § 4, stk. 3, § 5, stk. 3, § 6 og § 8,  

 stk. 1, kan ikke påklages.
Stk. 2. Afgørelser efter § 2, stk. 3, kan  

 påklages til rigsadvokaten.
Rigsadvokatens afgørelser kan ikke  

 påklages til Justitsministeriet.
 Stk. 3. Afgørelser efter § 2, stk. 4, kan  

 påklages til Justitsministeriet.
Ikrafttræden § 11. Bekendtgørelsen træder i kraft  

 den 1. september 2000.
 Stk. 2. Cirkulære af 15. november 1977 om meddelelse af  

 friheder m.v. til personer, der i medfør af straffelovens § 68  

 eller § 69 er dømt til anbringelse i hospital for sindslidende  

 (psykiatrisk sygehus eller sygehusafdeling) eller i institution for  

 åndssvage, ophæves.
