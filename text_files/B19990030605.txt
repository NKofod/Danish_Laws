 Bekendtgørelse om Det Kongelige Akademi  

 for de Skønne Kunster.
Akademiets opgaver § 1. Det Kongelige Akademi for de Skønne  

 Kunster virker til kunstens fremme og som statens rådgiver i  

 kunstneriske spørgsmål.
Stk. 2. Akademiet behandler henvendelser fra statslige  

 myndigheder.
Akademiet kan på eget initiativ indhente oplysninger fra  

 og fremsætte erklæringer over for statslige myndigheder og  

 institutioner samt over for offentligheden.
 Stk. 3. Akademiet står til rådighed som  

 rådgiver i kunstneriske spørgsmål for amtskommunale og  

 kommunale myndigheder.
 Stk. 4. Akademiet udpeger medlemmer til statslige, kommunale  

 og andre offentlige eller private repræsentantskaber, komiteer,  

 bestyrelser m.v. i henhold til de for disse gældende bestemmelser.  

 Akademiet udpeger desuden censorer, medlemmer af ansættelsesudvalg,  

 samt medlemmer til skolebestyrelser m.v. til videregående kunstneriske  

 uddannelsesinstitutioner i henhold til de for skolerne gældende  

 regler.
 Stk. 5. Akademiet uddeler efter de fastsatte regler de  

 medaljer, præmier og priser, der henhører under Akademiet.
Akademirådet § 2. Akademiets virksomhed udøves gennem  

 Akademirådet.
 Stk. 2. Kulturministeren bemyndiger Akademirådet til at  

 fastsætte regler om organiseringen af akademiets virksomhed.
Overgangsbestemmelser § 3. Akademiets organer er frem til den 1.  

 april 1999 institueret efter bestemmelserne i bekendtgørelse nr. 393  

 af 5. juli 1988.
 Stk. 2. Kulturministeriets bekendtgørelse nr. 393 af 5.  

 juli 1988 og cirkulære af 15. marts 1990 ophæves.
 Stk. 3. Nærværende bekendtgørelse har  

 virkning fra 1. april 1999.
