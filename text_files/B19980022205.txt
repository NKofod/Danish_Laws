 I medfør af § 1, stk. 1 og 2, § 4, stk. 1, § 22, stk. 2 og § 24 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 65 af 9. februar 1996,  

 fastsættes:
Indledende bestemmelser § 1.  Bestemmelserne i denne bekendtgørelse vedrører  

 ydelse af præmier til tyre, stude, ammekøer, kalve og moderfår i henhold til  

 Det Europæiske Fællesskabs forordninger.
 § 2.  EU-direktoratet, Kampmannsgade 3, 1780 København  

 V, varetager administrationen af de i § 1 nævnte præmieordninger.
 Stk. 2.  Plantedirektoratet, Skovbrynet 20, 2800 Lyngby,  

 forestår kontrollen hos producenterne med overholdelsen af de i § 1 nævnte  

 præmieordninger.
 Stk. 3.  Veterinær- og Fødevaredirektoratet,  

 Rolighedsvej 25, 1958 Frederiksberg C, forestår tillige med  

 Klassificeringsudvalget for Kvæg og Får kontrollen på slagterierne med  

 overholdelsen af de i § 1 nævnte præmieordninger.
Definitioner § 3.  Ved handyr forstås i denne bekendtgørelse tyre  

 og stude.
 § 4.  Ved slagteri forstås i denne bekendtgørelse  

 autoriserede slagterier samt godkendte slagterier.
Generelle betingelser vedrørende  

 identifikation og § 5.  Kvæg, hvortil der søges om præmie jf. de i § 1  

 nævnte præmieordninger, skal være entydigt mærket med CKR-øremærker samt i  

 øvrigt være identificerbare jf. bestemmelserne i Veterinær- og  

 Fødevaredirektoratets bekendtgørelse om mærkning, registrering og flytning af  

 kvæg, svin, får og geder.2) Stk. 2.  Producenter, der søger om præmie til kvæg, skal  

 føre et besætningsregister, der til enhver tid skal være ajourført med  

 følgende oplysninger:
 Stk. 3.  Det i stk. 2 nævnte besætningsregister kan på  

 producentens anmodning udskrives fra erhvervets kvægdatabase i form af en  

 statusliste »handyr« eller en statusliste »besætning«.  

 Producenter, som deltager i ydelseskontrollen, kan anvende statusliste  

 »handyr«, som på anmodning udskrives efter hver ydelseskontrol.  

 Øvrige producenter kan anvende statusliste »besætning« eller  

 statusliste »handyr«, som på anmodning udskrives hver anden måned.  

 Statuslister, der er mere end 2 måneder gamle, anerkendes ikke som  

 besætningsregistre.
 Stk. 4.  Staldregistreringsblokken, i hvilken alle  

 hændelser i besætningen skal registreres, supplerer statuslisten i perioden  

 efter seneste udskrift.
 Stk. 5.  Håndskrevne besætningsregistre anerkendes, hvis  

 samtlige de i stk. 2 nævnte oplysninger vedrørende det enkelte dyr er  

 registreret samlet.
§ 6.  Moderfår, hvortil der søges om præmie jf. den i  

 § 1 nævnte præmieordning, skal være mærket samt indført i et  

 besætningsregister jf. bestemmelserne i Veterinær- og Fødevaredirektoratets  

 bekendtgørelse om mærkning, registrering og flytning af kvæg, svin, får og  

 geder.2) § 7.  De i § 5, stk. 2-5 og § 6 nævnte oplysninger  

 skal opbevares i mindst 5 år regnet fra ansøgningsårets udløb.
Beregning af antallet af malkekøer § 8.  Beregning af det antal storkreaturer, som  

 producentens malkekøer svarer til, foretages på grundlag af mælkekvoten pr.  

 1. april i ansøgningsåret, set i forhold til en gennemsnitlig mælkeydelse på  

 6.550 kg.
For besætninger, der er med under ydelseskontrollen i perioden fra  

 den 1. oktober til og med den 30. september, og som har en højere godkendt  

 mælkeydelse end 6.550 kg, er beregningsgrundlaget ydelseskontrollens resultat  

 i det oktoberår, der afsluttes i ansøgningsåret.
Som grundlag for udbetaling  

 af forskud kan anvendes en 12-måneders periode, forskudt i forhold til  

 oktoberåret med en reduktion af mælkeydelsen på 5 pct.
Generelle betingelser vedrørende  

 foderarealer § 9.  Foderarealer skal anmeldes på det skema, der  

 anvendes ved ansøgning om hektarstøtte, inden for de for denne ordning  

 fastsatte frister.
Stk. 2.  Det anmeldte foderareal skal mindst udgøre 0,3  

 ha.
Mindre jordlodder kan dog anmeldes, hvis de er varigt afgrænsede med  

 faste skel.
 § 10.  Arealer med korn, bælgplanter og oliefrø kan  

 anmeldes som foderareal, hvis der ikke samtidigt søges om hektarstøtte for  

 disse arealer.
 Stk. 2.  Arealer, der delvist er dækket med græs eller  

 anden foderafgrøde, kan kun anmeldes som foderareal for så vidt angår den  

 del, der er dækket med foderafgrøden.
 § 11.  Anmeldte foderarealer skal være til rådighed  

 alene for producentens kvæg- eller fårehold i mindst 3 1/2 måned af en 7  

 måneders periode, som for arealer med græs eller græsblandinger begynder den  

 1. januar og for andre afgrøder senest den 31. marts.
Stk. 2.  For anmeldte foderarealer med græs eller  

 græsblandinger skal den i stk. 1 nævnte periode på 3 1/2 måned mindst omfatte  

 perioden fra den 15. april til den 31. juli.
For anmeldte foderarealer med  

 andre afgrøder skal den nævnte periode mindst omfatte perioden fra den 15.  

 april til efter tidspunktet for foderafgrødens høst.
 Stk. 3.  Producenten skal udnytte det anmeldte  

 foderareal ved, at kvæg eller får fra bedriften afgræsser arealet eller ved,  

 at arealets afgrøder bliver høstet og bjærget.
 § 12.  En producent, der har forpagtet et foderareal  

 eller indgået en aftale om ret til græsning af et foderareal, kan anmelde et  

 sådant areal som foderareal, hvis forpagtningsaftalen eller aftalen om  

 græsningsretten er indgået skriftligt.
 Stk. 2.  Har flere producenter indgået en aftale om  

 fælles udnyttelse af et foderareal, kan hver enkelt producent særskilt  

 anmelde den del af foderarealet, som aftalen giver ham ret til at udnytte,  

 forudsat aftalen er skriftlig.
Præmie for handyr og kalve § 13.  Producenter, der ønsker at deltage i  

 handyrpræmieordningen, skal tilmelde sig i EU-direktoratet på en særlig  

 blanket.
 Stk. 2.  Producenter, der fra 1. januar 1995 eller siden  

 er tilmeldt handyrpræmieordningen, er automatisk tilmeldt ordningen i de  

 efterfølgende kalenderår.
Stk. 3.  Producenter, der ikke ønsker at være tilmeldt  

 handyrpræmieordningen, skal framelde sig ved skriftlig henvendelse til  

 EU-direktoratet.
Frameldingen har virkning 2 måneder efter tidspunktet for  

 EU-direktoratets modtagelse af anmodningen om framelding, såfremt producenten  

 ikke har leveret præmieberettigede handyr til slagtning i perioden fra den 1.  

 januar og frem til frameldingstidspunktet.
I øvrige situationer har  

 frameldingen først virkning fra den efterfølgende 1. januar.
En producent,  

 der har frameldt sig handyrpræmieordningen i et kalenderår, kan først  

 tilmelde sig på ny med virkning for det efterfølgende kalenderår.
 § 14.  Præmie for tyre ydes til den producent, der  

 senest har opfedet tyren i 2 måneder inden levering til slagtning på et  

 slagteri eller inden eksport.
Stk. 2.  Ansøgning om præmie for tyre, der slagtes,  

 inden de er 24 måneder gamle, sker Stk. 3.  Ansøgning om præmie for tyre, der slagtes, når  

 de er 24 måneder gamle eller ældre, sker ved levering af dyret til slagtning  

 ledsaget af en særlig ansøgning.
 § 15.  Præmie for stude ydes til den producent, der  

 senest har opfedet en ved levering til slagtning mindst 10 måneder gammel  

 stud i enten 2 måneder (een præmie) eller i 4 måneder fra og med dyrets 20.  

 levemåned til og med 23. levemåned (to præmier) inden levering til slagtning  

 på et slagteri eller inden eksport.
Stk. 2.  Ansøgning om een præmie for stude, der er  

 mindst 10 måneder gamle og som slagtes, inden de er 23 måneder gamle, sker Stk. 3.  Ansøgning om een eller to præmier for stude,  

 der slagtes, når de er 23 måneder gamle eller ældre, sker ved levering af  

 dyret til slagtning ledsaget af en særlig ansøgning.
§ 16.  Præmie for kalve ydes, indtil den 1. december  

 1998, til den producent, der til slagtning leverer tyre, stude og kvier med  

 en slagtet vægt på højst 110 kg.
Kalvene skal have været holdt på en eller  

 flere bedrifter i Danmark i en periode på mindst 90 dage inden levering til  

 slagtning på et slagteri, som i EU-direktoratet er tilmeldt  

 kalvepræmieordningen.
 Stk. 2.  Ansøgning om præmie for kalve sker ved kalvens  

 levering til slagtning på et slagteri, som producenten skal sikre sig er  

 tilmeldt kalvepræmieordningen i EU-direktoratet.
 Stk. 3.  Ved kalvens levering til slagtning skal der  

 medfølge en ansøgning, som er påført producentens tildelte CHR-nummer og som  

 indeholder en erklæring fra producenten om, at kalven har været holdt her i  

 landet i mindst 90 dage inden leveringen til slagtning samt om, at  

 producenten er den, der sidst har holdt kalven.
 § 17.  Uanset bestemmelserne i § 14, stk. 2 og 3 og §  

 15, stk. 2 og 3 kan de nævnte ansøgninger og erklæringer, hvis det ikke er  

 muligt at fremlægge dem på leveringstidspunktet, efterfølgende indsendes til  

 slagteriet, således at de er slagteriet i hænde senest om fredagen i den uge,  

 der følger umiddelbart efter slagteugen.
 Stk. 2.  Uanset bestemmelsen i § 16, stk. 3 kan  

 ansøgningen, hvis det ikke er muligt at fremlægge den på  

 leveringstidspunktet, efterfølgende indsendes til slagteriet, således at  

 ansøgningen er slagteriet i hænde senest 3 arbejdsdage efter leveringen til  

 slagtning.
 § 18.  Ansøgning om een præmie ved eksport af levende  

 handyr på mindst 10 måneder og om to præmier ved eksport af levende stude på  

 mindst 23 måneder skal være EU-direktoratet i hænde senest dagen før,  

 eksporten finder sted.
Stk. 2.  Uanset bestemmelsen i stk. 1 kan ansøgning om  

 een eller to præmier for dyr, omsat på et slagtekvægmarked, indsendes til  

 EU-direktoratet samme dag, som eksporten finder sted.
EU-direktoratet skal i  

 disse tilfælde have ansøgningen i hænde inden tidspunktet for eksporten.
 Stk. 3.  Ønsker producenten, at der udstedes et  

 administrativt samhandelsdokument, skal ansøgningen, uanset bestemmelsen i  

 stk. 1, være EU-direktoratet i hænde senest 8 dage før, eksporten finder  

 sted.
Stk. 4.  For at producenten kan opnå præmie for de  

 eksporterede handyr, skal EU-direktoratet inden 3 måneder efter tidspunktet  

 for eksporten have modtaget kopi af sundhedscertifikat, kopi af specificeret  

 faktura samt, hvis dyret er omsat på et slagtekvægmarked, original ansøgning  

 vedlagt dokumentation fra markedsdyrlægen vedrørende tidspunktet for dyrets  

 afgang fra markedet.
Ved eksport af dyr til lande udenfor EU skal  

 EU-direktoratet inden 3 måneder efter, eksporten har fundet sted, have  

 modtaget kopi af sundhedscertifikat, kopi af afstemplet tolddokument  

 (YM-blanket) samt kopi af specificeret faktura.
 Stk. 5.  Producenten er ansvarlig for, at ansøgning samt  

 øvrig dokumentation er EU-direktoratet i hænde inden for de i stk. 1-4,  

 fastsatte frister.
 Stk. 6.  For handyr, der eksporteres til levebrug i et  

 andet medlemsland, kan der af EU-direktoratet udstedes et administrativt  

 samhandelsdokument.
 Stk. 7.  Ansøgning om præmie for handyr, som indføres  

 til Danmark fra et andet medlemsland, skal være vedlagt enten det  

 administrative samhandelsdokument udstedt af oprindelseslandet eller  

 kvægpasset.
 § 19.  Skemaer til brug for den i § 13, stk. 1 nævnte  

 tilmelding samt de i § 14, stk. 2 og 3, § 15, stk. 2 og 3, § 16, stk. 3 og §  

 18 nævnte ansøgninger og erklæringer fås ved henvendelse til EU-direktoratet  

 eller slagteriet.
 § 20.  Slagterierne skal dagligt registrere  

 slagtningerne af tyre, der har en slagtet vægt på mindst 200 kg og af stude,  

 der har en slagtet vægt på mindst 111 kg samt slagtningerne af de kalve,  

 hvortil der ansøges om præmie og som har en slagtet vægt på højst 110 kg.  

 Registreringerne skal omfatte slagtenummer, dyrets CKR-nummer, producentens  

 tildelte CHR-nummer, dyrets slagtede vægt og køn samt eventuelle  

 producenterklæringer og ansøgninger.
Stk. 2.  Kontrol med, at dyrene opfylder de i stk. 1  

 nævnte krav til vægt og køn, foretages på autoriserede slagterier med  

 klassificering af Klassificeringsudvalget for Kvæg og Får og af  

 Veterinærkontrollen på øvrige autoriserede slagterier og på de godkendte  

 slagterier.
Kontrollen af om de slagtede kalve er egnede som menneskeføde  

 foretages på samtlige tilmeldte slagterier af Veterinærkontrollen.
Stk. 3.  Slagterierne skal hver uge, når de foretagne  

 registreringer er blevet kontrolleret og påtegnet af kontrolmyndighederne jf.  

 stk. 2, indberette registreringerne til EU-direktoratet på vegne af  

 producenterne.
For så vidt angår de slagtede kalve skal indberetningen senest  

 være EU-direktoratet i hænde om mandagen i den tredje uge efter slagteugen.  

 Indberetninger vedrørende slagtede tyre og stude skal være EU-direktoratet i  

 hænde senest 6 måneder efter dyrets slagtning.
Overskrides de nævnte frister,  

 kan der ikke udbetales præmie.
Stk. 4.  Indberetningerne må kun indeholde oplysninger  

 vedrørende eet kalenderår.
Såfremt en uges slagtninger er omfattet af to  

 kalenderår, skal slagteriet foretage to særskilte indberetninger.
 Stk. 5.  Slagterierne skal yde den nødvendige bistand  

 med den kontrol, der foretages på slagterierne.
Stk. 6.  Det påhviler autoriserede slagterier at  

 opbevare samtlige originale fortegnelser over de i stk. 1 nævnte  

 registreringer og kopi af de i stk. 3 nævnte indberetninger samt de i § 14,  

 stk. 2, § 15, stk. 2 og § 16, stk. 3 nævnte producenterklæringer og  

 ansøgninger i 5 år fra slagtningen af dyrene.
Ligeledes skal de autoriserede  

 slagterier opbevare kopier af de i § 14, stk. 3 og § 15, stk. 3 nævnte  

 ansøgninger i 5 år fra slagtningen af dyrene.
De godkendte slagterier  

 opbevarer kopi af de i stk. 3 nævnte indberetninger i 5 år fra slagtningen af  

 dyrene.
 § 21.  Danmark betragtes som een region for så vidt  

 angår præmieloftet.
Præmie for ammekøer og moderfår § 22.  Ansøgning om præmie for ammekøer og moderfår  

 indgives til EU-direktoratet på ansøgningsskemaer, som kan rekvireres i  

 direktoratet.
Stk. 2.  Ansøgning om præmie for ammekøer kan ikke  

 omfatte drægtige kvier.
Ammekøer, hvortil der er søgt om præmie, kan dog  

 udskiftes med drægtige kvier fra dagen efter modtagelsen af ansøgningen i  

 EU-direktoratet.
Stk. 3.  Den årlige ansøgningsperiode begynder for så  

 vidt angår ammekopræmier den 1. april og udløber den 31. juli.
For  

 ansøgninger om moderfårspræmier begynder ansøgningsperioden den 1. marts og  

 udløber den 31. marts.
Stk. 4.  Moderfårsproducenter, der i ansøgningsåret  

 afsætter fåremælk eller produkter heraf, og som opfeder lam til tunge  

 slagtekroppe, kan opnå en forhøjet præmie i forhold til den normale præmie  

 for lette får.
Producenten skal i forbindelse med sin ansøgning om præmie for  

 moderfår afgive en særskilt erklæring om, at der ansøges om forhøjet præmie.
 Stk. 5.  Moderfårsproducenter i ugunstigt stillede  

 landbrugsområder3), der ansøger om supplerende præmie, skal til  

 EU-direktoratet afgive en særskilt erklæring herom i forbindelse med  

 ansøgning om hektarstøtte.
 § 23.  Ansøgning om tildeling af gratis  

 præmierettigheder for ammekøer og moderfår fra de nationale reserver indgives  

 til EU-direktoratet på ansøgningsskemaer, som kan rekvireres i direktoratet.
 Stk. 2.  Ansøgningen skal være EU-direktoratet i hænde  

 senest den 31. december for deltagelse i tildelingen af præmierettigheder for  

 det følgende år.
 Stk. 3.  Tildeling af gratis præmierettigheder for  

 ammekøer og moderfår foretages efter følgende prioritering jf. dog stk. 4:
 Stk. 4.  Ansøgere, som søger om mere end 25  

 ammekopræmierettigheder eller mere end 200 moderfårspræmierettigheder,  

 prioriteres lavest for så vidt angår den del af ansøgningen, der ligger  

 udover henholdsvis 25 og 200 præmierettigheder.
§ 24.  Ved overdragelse af præmierettigheder skal  

 overdragelsen skriftligt meddeles EU-direktoratet for, at overdragelsen kan  

 få virkning.
Overdrages præmierettighederne uden samtidig overdragelse af  

 bedriften, skal meddelelsen være EU-direktoratet i hænde senest samtidig med,  

 at den producent, som modtager præmierettighederne, indgiver ansøgning om  

 præmie, dog senest den 31. marts for moderfår og senest den 31. juli for  

 ammekøer i det kalenderår, hvor der søges om præmie.
Stk. 2.  Ved permanent overdragelse af præmierettigheder  

 uden samtidig overdragelse af bedriften inddrages 10 pct. af de overdragne  

 præmierettigheder til den nationale reserve.
Det inddragne antal  

 præmierettigheder rundes ned til nærmeste hele antal præmierettigheder, dog  

 minimum een præmierettighed for moderfår.
Straffebestemmelse, klageadgang og  

 ikrafttrædelse § 25.  Overtrædelse af § 16, stk. 3 og § 20, stk. 1,  

 stk. 3 og stk. 5-6 kan straffes med bøde.
§ 26.  Afgørelser truffet af EU-direktoratet i henhold  

 til denne bekendtgørelse kan af den, som afgørelsen er rettet til, indbringes  

 for ministeren for fødevarer, landbrug og fiskeri inden 4 uger efter, at  

 afgørelsen er meddelt klageren.
Klager over EU-direktoratets afgørelser skal  

 indsendes til EU-direktoratet.
 § 27.  Bekendtgørelsen træder i kraft den 29. april  

 1998. Bekendtgørelsen finder dog anvendelse på ansøgninger om præmie, der er  

 modtaget i EU-direktoratet fra den 1. januar 1998.
Stk. 2.  Bekendtgørelse nr. 459 af 9. juni 1995 om  

 ydelse af præmier til tyre og stude, ammekøer og moderfår ophæves.(* 2) Ministeriet for Fødevarer, Landbrug og Fiskeri, den 16. april 1998(*  

 3) Henrik Dam Kristensen / Kirstine Thorsen (* 1) Bekendtgørelsen indeholder bestemmelser, som er nødvendige for  

 anvendelsen af følgende forordninger:
 For oksekød: Rådets forordning (EØF) Nr. 805/68 af 27. juni 1968 om den  

 fælles markedsordning for oksekød med senere ændringer.
 Kommissionens gennemførelsesforordning (EØF) Nr. 3886/92 af 23. december  

 1992 med senere ændringer.
 For fårekød: Rådets forordning (EØF) Nr. 3013/89 af 25. september 1989 om  

 den fælles markedsordning for fåre- og gedekød med senere ændringer.
 Kommissionens forordning (EØF) Nr. 2700/93 af 30. september 1993 om  

 gennemførelsesbestemmelser for præmien til fåre- og gedekødsproducenter med  

 senere ændringer.
 Kommissionens forordning (EØF) Nr. 3567/92 af 10. december 1992 om  

 gennemførelsesbestemmelser for individuelle lofter, nationale reserver og  

 overdragelse af de rettigheder, der er fastsat i Rådets forordning (EØF) Nr.  

 3013/89 om den fælles markedsordning for fåre- og gedekød med senere  

 ændringer.
 Kommissionens forordning (EØF) Nr. 2814/90 af 28. september 1990 om  

 gennemførelsesbestemmelser for så vidt angår definitionen af lam, der opfedes  

 til tunge slagtekroppe med senere ændringer.
Generelt: Rådets forordning (EØF) Nr. 3508/92 af 27. november 1992 om et  

 integreret system for forvaltning og kontrol af visse EF-støtteordninger med  

 senere ændringer.
Kommissionens gennemførelsesforordning (EØF) Nr. 3887/92 af  

 23. december 1992 med senere ændringer.
I bekendtgørelsen er medtaget visse bestemmelser fra ovennævnte  

 forordninger.
Ifølge artikel 189 i EØF-traktaten gælder en forordning  

 umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i Danmark.
 (* 2) 2) Bekendtgørelse nr. 678 af 25. august 1997 om mærkning,  

 registrering og flytning af kvæg, svin, får og geder.
 (* 3) 3) Rådets direktiv 98/9/EF af 20. januar 1998 om listen over  

 ugunstigt stillede landbrugsområder i henhold til forordning (EF) Nr. 950/97  

 (Danmark).
