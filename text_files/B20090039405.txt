Bilag 1 Bilag 2 Bilag 3 Bilag 4 Bilag 5 Bekendtgørelse om anmeldelse af priser, omkostningsfordeling og andre betingelser for transport og levering af fjernvarme samt produktionsomkostninger til brug for fastsættelse af prislofter I medfør af §§ 21, stk. 1, og 34, stk. 2, i lov om varmeforsyning, jf. lovbekendtgørelse nr. 347 af 17. maj 2005, som ændret ved lov nr. 503 af 17. juni 2008, fastsættes:
 § 1. Anmeldelsespligten efter denne bekendtgørelse påhviler kollektive varmeforsyningsanlæg, jf. § 2, stk. 1, i lov om varmeforsyning, samt industrivirksomheder, kraftvarmeværker med en eleffekt over 25 MW og geotermiske anlæg mv., som leverer opvarmet vand, damp eller gas bortset fra naturgas.
Anmeldelse af tariffer, omkostningsfordeling og andre betingelser § 2. Anmeldelsespligten omfatter de i § 1 nævnte anlægs, virksomheders og værkers tariffer, omkostningsfordeling og andre betingelser, herunder almindelige bestemmelser for fjernvarmelevering og tekniske leveringsbestemmelser, bestemmelser om renter og gebyrer og inddrivelse af restancer, leveringsaftaler mv., for levering til det indenlandske marked af opvarmet vand, damp eller gas bortset fra naturgas.
Stk. 2. Anmeldelsespligten omfatter tillige de i § 1 nævnte anlægs, virksomheders og værkers budgetter, regnskabsoplysninger til eftervisning af fastsættelsen af tariffer (priseftervisning) og andre oplysninger, der er grundlag for fastsættelsen af tariffer, omkostningsfordeling og andre betingelser.
Foretages henlæggelser, omfatter anmeldelsespligten tillige investerings- og henlæggelsesplan.
 Stk. 3. Anlæg, virksomheder og værker som nævnt i § 1, der udarbejder årsrapport efter årsregnskabsloven eller årsregnskab, skal samtidig med anmeldelsen af priseftervisning efter stk. 2, indsende årsrapport eller årsregnskab, samt afstemning mellem årsrapport/årsregnskab og priseftervisning.
 Stk. 4. Anmeldelsespligten finder tilsvarende anvendelse for vedtægtsbestemmelser i virksomheder, der ejer kollektive varmeforsyningsanlæg, jf. lovens § 21, stk. 6.
 § 3. Anmeldelse af tariffer efter § 2, stk. 1, og budget og priseftervisning efter § 2, stk. 2, skal indeholde de oplysninger, der fremgår af bilag 1-2, jf. dog § 7.
 Stk. 2. Anmeldelse og revisorerklæring på anmeldelse af priseftervisning efter stk. 4, kan ske elektronisk til Energitilsynets online register.
 Stk. 3. Standardkontoplan udarbejdet af energibranchens organisationer m.fl. kan, for så vidt den indeholder de oplysninger, der fremgår af bilag 2, danne grundlag for anmeldelse til Energitilsynets online register.
 Stk. 4. Anmeldelse af priseftervisning skal være forsynet med en erklæring om regnskabets overensstemmelse med varmeforsyningslovens kapitel 4 afgivet af en registreret revisor, statsautoriseret revisor, kommunens revisor eller en revisor, der er omfattet af revisorlovens § 11. Erklæringen skal indeholde de oplysninger, der fremgår af bilag 5, samt opfylde kravene i revisionsinstruksen, bilag 4.
 § 4. Anmeldelse i medfør af § 2, stk. 1 og 2, af tariffer samt grundlaget herfor, omkostningsfordeling og andre betingelser, skal ske inden 30 dage efter fastsættelse eller vedtagelse i det hertil kompetente organ, dog senest samtidig med, at tariffer, betingelser mv. træder i kraft.
Stk. 2. Anmeldelsespligtige, der anvender et regnskabsår, der udløber mellem 1. juni og 30. november, skal anmelde priseftervisning forsynet med revisorerklæring inden den først­kommende 15. marts.
Anmeldelsespligtige, der anvender et regnskabsår til udløb mellem 1. december og 31. maj, skal anmelde disse oplysninger inden den førstkommende 15. september.
 Stk. 3. De anmeldte tariffer, andre betingelser mv. registreres i Energitilsynets offentligt tilgængelige register.
 Stk. 4. Tariffer, omkostningsfordeling og andre betingelser, der ikke er anmeldt som foreskrevet efter § 2, stk. 1 og 4, og § 3, stk. 1, er ugyldige, jf. lovens § 21, stk. 3.
Anmeldelse af produktionsomkostninger til brug for fastsættelse af prislofter § 5. Til brug for fastsættelse af prislofter og maksimalpriser for fjernvarme fra affaldsforbrændingsanlæg skal varmeproduktionsanlæg med egenproduktion af varmt vand anmelde varmeproduktionsomkostninger.
Centrale produktionsanlæg kan i stedet for omkostninger til produktion af varme anmelde priser i leveringsaftaler, som anlægget indgår med varmedistributionsanlæg om levering af varmt vand.
 Stk. 2. Efter Energitilsynets nærmere bestemmelse kan visse anlæg undtages fra anmeldelsespligten efter stk. 1, herunder:
1) anlæg der ud over egenproduktion af varmt vand køber varme fra en ekstern leverandør, og 2) anlæg der producerer varmt vand baseret på en kombination af naturgas og biomasse.
Stk. 3. Ved varmeproduktionsomkostninger forstås alle produktionsanlæggets udgifter til produktion af varmt vand fratrukket alle indtægter.
Såfremt produktionen af elektricitet indgår i varmeproduktionsanlæggets samlede produktionsomkostninger, fratrækkes indtægter ved salg af el og støtte til elproduktionen.
 Stk. 4. Anmeldelse af varmeproduktionsomkostninger sker samtidig med anmeldelse af priseftervisning efter § 2, stk. 2. Anmeldelsen skal ud over de oplysninger, der fremgår af anmeldelsen af priseftervisning, indeholde de oplysninger, som fremgår af bilag 3.
 Stk. 5. Standardkontoplan udarbejdet af energibranchens organisationer m.fl. kan danne grundlag for anmeldelse til Energitilsynets online register af de produktionsomkostninger, der fremgår af bilag 3.
 Stk. 6. Bestemmelserne i § 3, stk. 2, og § 4, stk. 2  3, finder tilsvarende anvendelse.
Sanktionsbestemmelser § 6. Med bøde straffes, jf. lovens § 34, stk. 2, 1) tilsidesættelse af anmeldelsespligt efter denne bekendtgørelse, 2) meddelelse af urigtige eller vildledende oplysninger eller opgørelser efter denne bekendtgørelse.
 Stk. 2. Undlader nogen rettidigt at efterkomme et påbud meddelt af Energitilsynet i medfør af § 21, stk. 1, 4 eller 5, kan Energitilsynet som tvangsmiddel pålægge de pågældende daglige eller ugentlige bøder, jf. lovens § 33.
 Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
Dispensation og ikrafttræden § 7. Energitilsynet kan beslutte, at virksomheder, der har anden produktion end varme, og som opgør varmeproduktionsomkostninger efter fordeling, skal opfylde andre anmeldelseskrav end de i § 3, stk. 1, nævnte.
 § 8. Energitilsynet kan i særlige tilfælde dispensere fra bekendtgørelsen, hvor bestemmelserne i §§ 1-5 medfører væsentlige ulemper for virksomheder eller forbrugere eller urimelig ulighed mellem virksomhederne.
 § 9. Bekendtgørelsen træder i kraft den 1. juni 2009 og gælder for anmeldelser, der foretages til Energitilsynet på denne dato eller senere.
 Stk. 2. Bestemmelsen i § 3, stk. 4, gælder for anmeldelse af priseftervisninger for regnskabsår, der påbegyndes den 1. juni 2009 eller senere.
 Stk. 3. Samtidig med ikrafttrædelsen af denne bekendtgørelse ophæves bekendtgørelse nr. 1070 af 4. december 2000 om regler for anmeldelse af priser, omkostningsfordeling og andre betingelser for transport og levering af fjernvarme samt hel eller delvis salg af ejerandele i varmeforsyningsvirksomheder.
Energitilsynet, den 25. maj 2009 Uffe Bundgaard-Jørgensen / Finn Dehlbæk Bilag 1 Anmeldelse af tariffer, jf. § 2, stk. 1 Bilag 2 Anmeldelse af budget og regnskabsoplysninger til eftervisning af fastsættelsen af tariffer (priseftervisning), jf. § 2, stk. 2 Bilag 3 Anmeldelse af produktionsomkostninger til brug for fastsættelse af prislofter, jf. § 5 Produktionsanlægs anmeldelse af omkostninger til produktion af varme til brug for fastsættelse af prislofter skal ud over oplysninger, der fremgår af anmeldelse af regnskabsoplysninger, jf. § 2, stk. 2, og bilag 2, indeholde følgende oplysninger:
Bilag 4 Revisionsinstruks Revisionsinstruks for erklæringsafgivelse på regnskabsoplysninger til eftervisning af fastsættelsen af tariffer (priseftervisning), herunder oplysninger til brug for fastsættelse af prisloft, omfattet af varmeforsyningslovens § 21, stk. 1 Denne instruks er bilag til bekendtgørelse om anmeldelse af priser, omkostningsfordeling og andre betingelser for transport og levering af fjernvarme samt produktionsomkostninger til brug for fastsættelse af prislofter (anmeldelsesbekendtgørelsen), udstedt af Energitilsynet med hjemmel i lov om varmeforsyning, LBK nr. 347 af 17. maj 2005 med ændringer, § 21, stk. 1.
§ 1. Denne revisionsinstruks vedrører revisors afgivelse af erklæringer på anmeldelse af regnskabsoplysninger til eftervisning af fastsættelsen af tariffer (priseftervisning) mv. til Energitilsynet i henhold til lov om varmeforsyning.
Instruksen beskriver de særlige opgaver, revisor i det mindste skal påse som led i afgivelse af erklæringen.
 § 2. Revisor skal benytte den standarderklæring, der er udarbejdet af Energitilsynet, Erklæring afgivet af uafhængig revisor vedrørende anmeldelsespligtige varmeforsyningers anmeldelse af regnskabsoplysninger til eftervisning af fastsættelsen af tariffer (priseftervisning), herunder oplysninger til brug for fastsættelse af prisloft, efter varmeforsyningslovens § 21, stk. 1, bilag 5.
 Stk. 2. Erklæringen skal afgives i overensstemmelse med anmeldelsesbekendtgørelsens § 3, stk. 4, og § 4, stk. 2.
Krav til revisionens udførelse § 3. Det er revisors opgave at påse, at anmeldte regnskabsoplysninger til eftervisning af fastsættelsen af tariffer (priseftervisning) er opgjort i overensstemmelse med varmeforsyningslovens kapitel 4 og de regler, der er udstedt i medfør heraf, herunder bekendtgørelse nr. 175 af 18. marts 1991, ændret ved bekendtgørelse nr. 596 af 8. juni 2007, (afskrivningsbekendtgørelsen), samt Energitilsynets praksis efter varmeforsyningsloven, jf. Vejledning til budget og priseftervisning, juni 2009.
 § 4. Revisor påser herunder i det mindste:
a) at over- eller underdækning for et regnskabsår tilbageføres til, henholdsvis opkræves hos, forbrugerne i overensstemmelse med Energitilsynets vejledning til budget og priseftervisning, b) at anmeldte regnskabsoplysninger er afstemt med bogføring og ekstern årsrapport, c) at de udgiftsførte afskrivninger i priseftervisningen er beregnet i overensstemmelse med afskrivningsbekendtgørelsen, herunder at grundlaget for afskrivningerne er anlæggenes anskaffelsespris, jf. afskrivningsbekendtgørelsens § 3, samt at afskrivningerne indgår i det anmeldte budget for det år, priseftervisningen vedrører, d) at henlæggelser foretages i overensstemmelse med afskrivningsbekendtgørelsens § 5, herunder at der er udarbejdet og anmeldt investerings- og henlæggelsesplan, og at henlæggelserne indgår i det anmeldte budget for det år, priseftervisningen vedrører, e) at udgifter til erhvervelse af CO2-kvoter til varmeproduktion er anmeldt i overensstemmelse med varmeforsyningslovens § 20, stk. 8  10, og de i henhold til § 20, stk. 11, fastsatte regler om modregning i varmeprisen af CO2-kvoter tildelt til varmeproduktion, og f) for så vidt varmeforsyningen er forpligtet til at anmelde produktionsomkostninger til brug for fastsættelse af prisloft for affaldsforbrændingsanlæg:
 Stk. 2. For anlægskontoens udvisende påser revisor:
a) at anlægskontoens værdi ved årets begyndelse svarer til anlægskontoens udvisende ved udgangen af foregående år, b) at anlægskontoen alene er øget gennem anskaffelse af anlæg, for hvilke der er betalt vederlag / udstedt aktier, og at der ikke er sket værdiregulering i form af op- eller nedskrivninger af anlægskontoen, ud over nedskrivninger som anført i litra c) og d).
c) at der er sket nedskrivning af anlægskontoen med udgiftsførte henlæggelser i det år, som det anlæg der henlægges til, bliver idriftsat, d) at der sker nedskrivning af anlægskontoen med engangsbetalinger i form af investeringsbidrag og tilslutningsbidrag og andre engangsbetalinger, som forbrugerne betaler ved deres tilslutning, e) at anlægsværdierne, såfremt varmeforsyningen har deltaget i fusion eller overtagelse af anden varmeforsyning, primo året opgøres som summen af de respektive varmeforsyningers varmeprismæssigt nedskrevne værdier, samt at grundlaget for afskrivningerne er i overensstemmelse med varmeforsyningslovens § 20, stk. 7.
 Stk. 3. For kapitalkontoens vedkommende påser revisor:
 a) at kontoens værdi ved årets begyndelse svarer til kontoens udvisende i priseftervisningen ved udgangen af foregående år.
 § 5. Revisor påser, at der i varmeforsyningens omkostninger efter varmeforsyningsloven kun er indregnet forrentning af indskudskapital i det omfang, det forudgående er godkendt af Energitilsynet.
 § 6. Eventuelle forbehold for priseftervisningens overensstemmelse med varmeforsyningslovens og anmeldelsesbekendtgørelsens bestemmelser og begrundelse herfor skal fremgå af revisors erklæring, jf. erklæringsbekendtgørelsens § 15.
 § 7. Supplerende oplysninger om eventuelle forhold, som revisor påpeger uden at tage forbehold, skal fremgå af revisors erklæring, jf. erklæringsbekendtgørelsens § 16.
 § 8. Revisors erklæring på anmeldelse af regnskabsoplysninger mv. til Energitilsynet skal foreligge inden den i anmeldelsesbekendtgørelsens § 4, stk. 2, anførte frist.
 § 9. Denne instruks gælder for revision af anmeldte regnskabsoplysninger for regnskabsår, der påbegyndes den 1. juni 2009 eller senere.
Bilag 5 Revision - Standarderklæring Erklæring afgivet af uafhængig revisor vedrørende anmeldelsespligtige varmeforsyningers anmeldelse af regnskabsoplysninger til eftervisning af fastsættelsen af tariffer (priseftervisning), herunder oplysninger til brug for fastsættelse af prisloft, efter varmeforsyningslovens § 21, stk. 1 Til Energitilsynet I forbindelse med anmeldelse af regnskabsoplysninger til eftervisning af fastsættelsen af tariffer (priseftervisning), herunder oplysninger til brug for fastsættelse af prisloft, efter varmeforsyningslovens § 21, stk. 1, og denne bekendtgørelse, fra for regnskabsår: _______________ skal vi i henhold til anmeldelsesbekendtgørelsen med revisionsinstruks af 1. juni 2009, herunder regler om regnskabsføring og revision, afgive erklæring om rigtigheden og fuldstændigheden af varmeforsyningens anmeldelse.
____________________________________ [indsæt varmeforsyningens navn] har ansvaret for den udarbejdede anmeldelse.
Vort ansvar er på grundlag af vor revision at udtrykke en konklusion om anmeldelsen, som varmeforsyningen har udarbejdet, herunder at anmeldte regnskabsoplysninger til eftervisning af fastsættelsen af tariffer (priseftervisning) er opgjort i overensstemmelse med varmeforsyningslovens kapitel 4 og de regler, der er udstedt i medfør heraf, samt Energitilsynets Vejledning til budget og priseftervisning.
 Erklæringen afgives alene til brug for Energitilsynets tilsyn og udmeldinger i henhold til lov om varmeforsyning.
Den udførte revision Vi har tilrettelagt og udført vor revision i overensstemmelse med [den danske revisionsstandard om erklæringsopgaver med sikkerhed (RS 800) og]1)revisionsinstruks af 1. juni 2009, herunder regler om regnskabsføring og revision med henblik på at opnå høj grad af sikkerhed for, at anmeldelsen ikke indeholder væsentlig fejlinformation.
 Vi har som led i vor revision kontrolleret, at anmeldelsen er i overensstemmelse med varmeforsyningens registreringer og opgjort efter varmeforsyningslovens kapitel 4, denne bekendtgørelses regler og Energitilsynets vejledning til budget og priseftervisning.
Det er vor opfattelse, at den udførte revision giver et tilstrækkeligt grundlag for vor konklusion.2) A.
Konklusion uden forbehold3) Det er vor opfattelse, at ____________________________________ [indsæt varmeforsyningens navn] anmeldte regnskabsoplysninger til eftervisning af fastsættelsen af tariffer (priseftervisning) for perioden __________ [indsæt regnskabsår] er opgjort i overensstemmelse med varmeforsyningslovens kapitel 4 og de regler, der er udstedt i medfør heraf, samt Energitilsynets vejledning til budget og priseftervisning.
[eller:] B.
Konklusion med forbehold4) Det er vor opfattelse, at ____________________________________ [indsæt varmeforsyningens navn] anmeldte regnskabsoplysninger til eftervisning af fastsættelsen af tariffer (priseftervisning) for perioden __________ [indsæt regnskabsår] bortset fra ovenstående forbehold er opgjort i overensstemmelse med varmeforsyningslovens kapitel 4 og de regler, der er udstedt i medfør heraf, samt Energitilsynets vejledning til budget og priseftervisning.
[eller:] C.
Afkræftende konklusion5) Det er vor opfattelse, at ____________________________________ [indsæt varmeforsyningens navn] anmeldte regnskabsoplysninger til eftervisning af fastsættelsen af tariffer (priseftervisning) for perioden __________ [indsæt regnskabsår] som følge af ovenstående forbehold ikke er opgjort i overensstemmelse med varmeforsyningslovens kapitel 4 og de regler, der er udstedt i medfør heraf, samt Energitilsynets vejledning til budget og priseftervisning.
[eller:] D.
Konklusion kan ikke udtrykkes6) Det er vor opfattelse, at ____________________________________ [indsæt varmeforsyningens navn] anmeldte regnskabsoplysninger til eftervisning af fastsættelsen af tariffer (priseftervisning) for perioden __________ [indsæt regnskabsår] som følge af ovenstående forbehold ikke kan revideres i overensstemmelse med revisionsstandard og revisionsinstruks, og vi kan derfor ikke udtrykke en konklusion om anmeldelsen.
 1) Denne tekst kan udelades, såfremt revisor ikke er forpligtet til at følge revisionsstandarden.
 2) Denne tekst udelades, såfremt revisor ikke kan udtrykke en konklusion.
 3) Teksten anvendes, når erklæring afgives uden forbehold.
 4) Teksten anvendes, når erklæring afgives med forbehold.
 5) Teksten anvendes, såfremt en konklusion med forbehold ikke er tilstrækkeligt til at vise, at anmeldelsen er misvisende eller mangelfuld efter varmeforsyningsloven mv.
 6) Teksten anvendes, såfremt revisor ikke har været i stand til at opnå tilstrækkeligt og egnet revisionsbevis og derfor ikke er i stand til at udtrykke en konklusion om anmeldelsen.
