Fremsat den 13. november 1998 af  

 socialministeren (Karen Jespersen) Forslag til Lov om ændring af lov om social  

 pension (Forhøjelse af pensionstillæg) § 1 I lov om social pension, jf. lovbekendtgørelse nr. 22 af 14. januar  

 1998, foretages følgende ændringer:
 1. I § 49 indsættes som stk. 5:
» § 2 Loven træder i kraft den 1. januar 1999.
Bemærkninger til lovforslaget Almindelige bemærkninger Forslaget er en uændret fremsættelse af  

 lovforslag nr.
L 109, folketingsåret 1997-98, som Folketinget vedtog  

 den 26. juni 1998. På grund af en ekspeditionsfejl i Socialministeriet  

 blev lovforslaget ikke stadfæstet og er dermed bortfaldet.
 Loven skulle efter det vedtagne lovforslag være  

 trådt i kraft 1. januar 1999. De pensionister, som lovforslaget  

 vedrører, vil - såfremt lovforslaget vedtages i år   ikke  

 blive berørt af den skete fejl.
Forslaget er et led i regeringens forslag om justering af  

 lovgivningen om personbeskatningen m.v., som Folketinget vedtog i  

 folketingsåret 1997-98. Der henvises til bemærkningerne til  

 lovforslag nr.
L 92, folketingsåret 1997-98, om ændring af lov om  

 indkomstskat for personer m.v. (personskatteloven), lov om kommunal  

 indkomstskat og skattestyrelsesloven.
Forhøjelsen af de gifte og  

 samlevende pensionisters pensionstillæg skal derfor ses i  

 sammenhæng med de øvrige påvirkninger af pensionisternes  

 økonomiske situation som følge af de gennemførte  

 justeringer af personbeskatningen m.v.
Administrative konsekvenser Forslaget skønnes ikke at medføre  

 væsentlige administrative konsekvenser.
Økonomiske konsekvenser Forslaget betyder, at omkring 263.400 folkepensionister og  

 77.600 førtidspensionister får et højere  

 pensionstillæg.
Både pensionister der i dag får fuldt og  

 reduceret pensionstillæg vil få et forhøjet  

 pensionstillæg.
De samlede offentlige udgifter som følge af  

 forslaget er vurderet til i 1999 at være 125 mill.kr. og i 2000 og  

 årene frem i alt 250 mill.kr.
De stigende udgifter fordeler sig i 1999  

 med 95 mill.kr. på folkepension og 30 mill.kr. på  

 førtidspension og i 2000 og frem med 190 mill.kr. til folkepension og  

 60 mill.kr. til førtidspension (PL 98).
Udgifterne i 1999 fordeler sig på staten og  

 kommunerne med henholdsvis 120,2 mill. kr. og 4,8 mill. kr.
Udgiften i 2000  

 og frem er for staten 240,4 mill. kr. og for kommunerne 9,5 mill. kr.  

 årligt.
 De økonomiske konsekvenser er forhandlet med de  

 kommunale parter.
Erhvervsmæssige og miljømæssige konsekvenser Forslaget forventes ikke at medføre  

 erhvervsmæssige eller miljømæssige konsekvenser.
 Lovforslaget indebærer ikke administrative  

 konsekvenser for borgerne.
Forhold til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Positive   

 konsekvenser/ Mindreudgifter  

 (hvis ja, angiv omfang) Negative konsekvenser/ Merudgifter  

 (hvis ja, angiv omfang) Økonomiske konsekvenser for stat, kommuner og amtskommuner - 1999: 125 mill. kr.
2000-: 250 mill. kr. årligt Administrative konsekvenser for stat, kommuner og  

 amtskommuner - - Økonomiske konsekvenser for  

 erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten - - Bemærkninger til lovforslagets  

 enkelte bestemmelser Til § 1 Til nr. 1 Efter gældende regler er der to satser for  

 pensionstillæg: en sats for reelt enlige og en sats for andre.
Efter  

 forslaget forhøjes alene satsen for andre, dvs. for gifte og  

 samlevende pensionister.
 Forhøjelsen af pensionstillægget til gifte og  

 samlevende pensionister vil medføre en forlængelse af det  

 indkomstinterval, hvor der kan ske samtidig aftrapning af  

 pensionstillæg og grundbeløb.
 Der henvises i øvrigt til de almindelige  

 bemærkninger.
Til § 2 Lovforslaget foreslås at træde i kraft den 1.  

 januar 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr.  

 22 af 14. januar 1998, foretages følgende ændringer:
 § 49. (* 6) Ved fastsættelse af pension anvendes  

 følgende beløb:
 1)	Grundbeløb efter §§ 12 og 13 udgør 44.328 kr.  

 årlig.
 2)	(* 7) Fradragsbeløb i den opgjorte indtægt for  

 grundbeløb efter § 27, stk. 5, og § 28, stk. 5,  

 udgør 106.700 kr. for enlige, 127.700 kr. for gifte.
 3)	(* 8) (* 9) Pensionstillæg efter §§ 12 og 13 udgør  

 for enlige, jf. stk. 2, 2. pkt., 19.476 kr. årlig og for andre  

 19.476 kr. årlig.
 4)	Fradragsbeløb i den opgjorte indtægt for  

 pensionstillæg efter § 29, stk. 3, udgør 41.600 kr.  

 for enlige, 83.300 kr. for gifte.
 5)	Fradragsbeløb i den opgjorte indtægt for personligt  

 tillæg efter § 29, stk. 4, udgør 10.900 kr. for enlige  

 og 21.900 kr. for gifte.
 6)	Invaliditetsbeløb efter § 13, nr. 1 og 2, udgør  

 21.576 kr. årlig, dog 18.360 kr., hvis pensionistens  

 ægtefælle modtager førtidspension efter § 14,  

 stk. 1 eller 2, eller invaliditetsydelse.
 7)	Invaliditetsydelse efter § 18 udgør 21.684 kr.  

 årlig, dog 17.616 kr. årlig, hvis pensionistens  

 ægtefælle modtager førtidspension efter § 14,  

 stk. 1 eller 2, eller invaliditetsydelse.
 8)	Erhvervsudygtighedsbeløb efter § 13, nr. 1, udgør  

 29.772 kr. årlig, dog 21.540 kr., hvis pensionistens  

 ægtefælle modtager førtidspension efter § 14,  

 stk. 1.
 9)	Førtidsbeløb efter § 13, nr. 3, udgør  

 11.256 kr. årlig.
 10)	Bistandstillæg efter § 16, stk. 1, udgør  

 22.524 kr. årlig.
 11)	Plejetillæg efter § 16, stk. 2, udgør 44.940  

 kr. årlig.
 12)	Minimumsbeløb for udbetalt pension efter § 31,  

 stk. 4, udgør 1/40 af grundbeløbet.
Stk. 2. (* 10) Ved fastsættelse af pensionen anses gifte  

 som enlige, hvis samlivet med ægtefællen er ophævet.
Ved  

 udbetaling af pensionstillæg, jf. stk. 1, nr. 3, anses personer,  

 der ikke lever i et samlivsforhold, hvor parterne gennem kontante bidrag,  

 arbejde i hjemmet eller på anden måde bidrager til den  

 fælles husførelse, og hvor samlivet kan føre til  

 ægteskab efter dansk ret, som enlige.
Stk. 3. De beløb, der er nævnt i stk. 1,  

 samt §§ 69-72, reguleres een gang årligt den 1. januar med  

 satsreguleringsprocenten, jf. lov om en satsreguleringsprocent.
Reguleringen  

 sker 1. gang den 1. januar 1995.
 Stk. 4. De beløb, der er nævnt i stk. 1, nr.  

 1, 3 og 6-12, samt §§ 69-72, afrundes til nærmeste  

 kronebeløb, der kan deles med 12. De beløb, der er nævnt  

 i stk. 1, nr. 2, 4 og 5, afrundes til nærmeste kronebeløb,  

 der kan deles med 100.
