Vedtaget af Folketinget ved 3. behandling den 11. december 2018 Forslag til Lov om ændring af hvidvaskloven (Skærpelse af hvidvaskreglerne) § 1 I hvidvaskloven, lov nr. 651 af 8. juni 2017, som ændret ved § 9 i lov nr. 1547 af 19. december 2017 og § 3 i lov nr. 706 af 8. juni 2018, foretages følgende ændring:
 1. I § 78 indsættes efter stk. 2 som nyt stykke:
»Stk. 3. Ved udmåling af bøder efter stk. 1 skal der lægges vægt på gerningspersonens økonomiske forhold.
For overtrædelser begået af virksomheder lægges vægt på virksomhedens nettoomsætning på gerningstidspunktet.« Stk. 3-5 bliver herefter stk. 4-6.
§ 2 Loven træder i kraft den 1. januar 2019.
§ 3 Loven gælder ikke for Færøerne og Grønland, men kan ved kongelig anordning sættes i kraft for Færøerne og Grønland med de ændringer, som de henholdsvis færøske og grønlandske forhold tilsiger.
Loven kan endvidere sættes i kraft på forskellige tidspunkter.
