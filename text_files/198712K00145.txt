Nr LSF 145 Forslag til Lov om ændring af lov om boligbyggeri og om ændring af lov om  

 boliger for ældre og personer med handicap (Byggeskadefondens  

 anvendelsesområde.
Regulering af tilskud til visse ældreboliger m.v.) Fremsat af boligministeren (Kofod-Svendsen) den 13. januar 1988 Vedtaget ved tredjebehandling den 3. marts 1988 Lov nr. 161 af 23/03/1988 § 1 I lov om boligbyggeri, jf. lovbekendtgørelse nr. 550 af 18. august 1987, som ændret ved § 1 i lov nr. 843 af 18. december 1987, foretages følgende ændringer:
 1. § 54, stk. 1, 2. pkt., affattes således:
»Det er en betingelse, at der til byggeriet er meddelt tilsagn om offentlig støtte inden 1. juli 1986, eller at et tilsagn efter denne dato kun omfatter tilbygninger og mindre ombygninger, der ikke er omfattet af Byggeskadefonden.« 2. § 62 b affattes således:
» § 62 b.
Byggeskadefonden er en selvejende institution, der  

 har til formål at yde støtte til udbedring af skader, som har deres årsag i forhold ved opførelsen af byggeriet.
Stk. 2. Fonden omfatter 1) byggeri, som modtager tilsagn om offentlig støtte efter § 48, § 63, § 67 eller § 81 efter den 30. juni 1986, 2) byggeri, der modtager støtte efter lov om boliger for ældre og personer med handicap, og 3) udbedringsarbejder, der udføres med støtte fra fonden efter reglerne i dette kapitel.
Stk. 3. Ved om- og tilbygninger skal bygherren foranledige, at der foretages bygningsgennemgang samt udfærdiges en rapport herom, inden der meddeles tilsagn efter § 48, § 63 eller § 67.
Boligministeren fastsætter nærmere regler herom.« 3. I § 62 g, stk. 2, indsættes som 3. pkt.:
»Bygningsejeren er dog ikke forpligtet til at betale yderligere bidrag til fonden for udbedringsarbejder, der udføres med støtte efter reglerne i dette kapitel, jf. § 62 b, stk. 2, nr. 3.« § 2 I lov nr. 378 af 10. juni 1987 om boliger for ældre og personer med handicap, som ændret ved § 2 i lov nr. 843 af 18. december 1987, foretages følgende ændringer:
 1. I § 15 indsættes som stk. 2:
»Stk. 2. Boligministeren kan pålægge bygherren at betale et passende bidrag til dækning af statens administrationsudgifter ved ansøgningens behandling.« 2. § 19 affattes således:
» § 19. Uanset reglerne i § 18 kan lejen for boliger efter § 4  

 ikke overstige 15 pct. af lejerens husstandsindkomst op til en indkomstgrænse på 111.500 kr. og 25 pct. af husstandsindkomsten over denne grænse, jf. dog stk. 2. Husstandsindkomsten opgøres efter § 7 i lov om individuel boligstøtte.
Stk. 2. En eventuel difference mellem lejen efter stk. 1 og lejen efter § 18 betales af kommunen.
Dette beløb kan dog ikke overstige 21.696 kr. årligt.
Lejeren skal selv betale et beløb på mindst 6.300 kr. af lejen.
Staten refunderer kommunens udgifter efter 1.-3. pkt. med 75 pct.
Stk. 3. De i stk. 1 og 2 nævnte beløb reguleres een gang årligt med en procent, der er fastsat på finansloven for det foregående år, jf. dog stk. 4.
Stk. 4. I 1988 og 1989 sker regulering af de i stk. 1 og 2 nævnte beløb med samme procentsats som de beløb, der er nævnt i § 34 i lov om individuel boligstøtte.
Stk. 5. Reguleringen efter stk. 3 har gyldighed fra den 1. januar, første gang 1. januar 1990.« 3. § 28, stk. 3, ophæves.
 Stk. 4-9 bliver herefter stk. 3-8.
§ 3 Stk. 1. Loven træder i kraft dagen efter bekendtgørelsen i Lovtidende.
Stk. 2. Tilbygninger til og mindre ombygninger af en eksisterende bygning, som er undtaget fra Byggeskadefondens område, jf. § 62 b, stk. 2, i lov om boligbyggeri i den hidtidige affattelse, vil dog kunne opnå støtte fra Byggeskadefonden efter reglerne i lovens kap. 9 a.
Det er en betingelse, at bygningsejeren inden 1.
januar 1989 indbetaler et beløb svarende til 1 pct. af den godkendte anskaffelsessum til fonden.
Indbetalingen kan efter boligministerens nærmere bestemmelse finansieres ved en dertil svarende regulering af anskaffelsessummen.
Oprindeligt fremsat forslag § 1 I lov om boligbyggeri, jf. lovbekendtgørelse nr. 550 af 18. august 1987, som ændret ved § 1 i lov nr. 843 af 18. december 1987 foretages følgende ændringer:
 1. § 54, stk. 1, 2. pkt., affattes således:
»Det er en betingelse, at der til byggeriet er meddelt tilsagn om offentlig støtte inden 1. juli 1986, eller at et tilsagn efter denne dato kun omfatter tilbygninger og mindre ombygninger, der ikke er omfattet af Byggeskadefonden.«.
 2. § 62 b affattes således:
» § 62 b.
Byggeskadefonden er en selvejende institution, der  

 har til formål at yde støtte til udbedring af skader, som har deres årsag i forhold ved opførelsen af byggeriet.
Stk. 2. Fonden omfatter 1) byggeri, som modtager tilsagn om offentlig støtte efter § 48, § 63, § 67 eller § 81 efter den 30. juni 1986, 2) byggeri, der modtager støtte efter lov om boliger for ældre og personer med handicap, og 3) udbedringsarbejder, der udføres med støtte fra fonden efter reglerne i dette kapitel.
Stk. 3. Ved om- og tilbygninger skal bygherren foranledige, at der foretages bygningsgennemgang samt udfærdiges en rapport herom, inden der meddeles tilsagn efter § 48, § 63 eller § 67.
 Boligministeren fastsætter nærmere regler herom.«.
 3. I § 62 g, stk. 2, indsættes som 3. pkt.:
»Bygningsejeren er dog ikke forpligtet til at betale yderligere bidrag til fonden for udbedringsarbejder, der udføres med støtte efter reglerne i dette kapitel, jf. § 62 b, stk. 2, nr. 3.«.
§ 2 I lov om boliger for ældre og personer med handicap, jf. lov nr. 378 af 10. juni 1987 som ændret ved § 2 i lov nr. 843 af 18. december 1987 foretages følgende ændringer:
 1. I § 15 indsættes som stk. 2.:
»Stk. 2. Boligministeren kan pålægge bygherren at betale et passende bidrag til dækning af statens administrationsudgifter ved ansøgningens behandling.«.
 2. § 19 affattes således:
»§ 19. Uanset reglerne i § 18 kan lejen for boliger efter § 4 ikke overstige 15 pct. af lejerens husstandsindkomst op til en indkomstgrænse på 111.500 kr. og 25 pct. af husstandsindkomsten over denne grænse, jf. dog stk. 2. Husstandsindkomsten opgøres efter § 7 i lov om individuel boligstøtte.
Stk. 2. En eventuel difference mellem lejen efter stk. 1 og lejen efter § 18 betales af kommunen.
Dette beløb kan dog ikke overstige 21.696 kr. årligt.
Lejeren skal selv betale et beløb på mindst 6.300 kr. af lejen.
Staten refunderer kommunens udgifter efter 1.-3. pkt. med 75 pct.
Stk. 3. De i stk. 1 og 2 nævnte beløb reguleres een gang årligt med en procent, der er fastsat på finansloven for det foregående år, jf. dog stk. 4.
Stk. 4. I 1988 og 1989 sker regulering af de i stk. 1 og 2 nævnte beløb med samme procentsats som de beløb, der er nævnt i § 34 i lov om individuel boligstøtte.
Stk. 5. Reguleringen efter stk. 3 har gyldighed fra den 1. januar, første gang 1. januar 1990.«.
 3. § 28, stk. 3, ophæves.
 Stk. 4-9 bliver herefter stk. 3-8.
§ 3 Stk. 1. Loven træder i kraft dagen efter bekendtgørelsen i Lovtidende.
Stk. 2. Tilbygninger til og mindre ombygninger af en eksisterende bygning, som er undtaget fra Byggeskadefondens område, jf. § 62 b, stk. 2 i den hidtidige affattelse, vil dog kunne opnå støtte fra Byggeskadefonden efter reglerne i lovens kap. 9 a.
Det er en betingelse, at bygningsejeren inden 1. januar 1989 indbetaler et beløb svarende til 1 pct. af den godkendte anskaffelsessum til fonden.
Indbetalingen kan efter boligministerens nærmere bestemmelse finansieres ved en dertil svarende regulering af anskaffelsessummen.
Bemærkninger til lovforslaget Almindelige bemærkninger Lovforslaget indeholder hovedsagelig to elementer:
II Ændring af lov om boligbyggeri, hvorved Byggeskadefondens anvendelsesområde udvides.
II Ændring af lov om boliger for ældre og personer med handicap, hvorved bl.a. reglerne om tilskud til nedbringelse af lejen i visse ældreboliger føres a jour.
 Ad I.
Efter de gældende regler om Byggeskadefonden i lovens kap. 9 a er arbejder, hvortil der ydes støtte i medfør af lovens § 54 om udbedring af byggeskader, § 54 a om bl.a. miljøforbedrende arbejder og § 73 b om byggeskader m.v. på kollegier/ungdomsboliger, ikke omfattet af fonden.
Ved lov nr. 930 af 19. 12. 1986 om ændring af lov om boligbyggeri blev kap. 9 a endvidere ændret således, at tilbygninger til og mindre ombygninger af en eksisterende bygning, kun er omfattet af Byggeskadefonden, såfremt bygningen i forvejen er omfattet af fonden, jf. lovens § 62 b, stk. 2.
Denne ændring var primært begrundet i et ønske om at begrænse fondens risiko.
Hertil kom yderligere, at der ved senere indtrufne skader kunne være tekniske vanskeligheder forbundet med at fastslå, om en skade er dækket af fonden.
Den kvalitetssikrings- og ansvarsreform, der er indført for det statslige og statsstøttede byggeri, sigter på såvel opførelse af nye boliger som på ombygning af eksisterende ejendomme og arbejder, der får støtte efter de nævnte bestemmelser i boligbyggelovens §§ 54, 54 a og 73 b.
Byggeskadefondens formål er at sikre, at udbedring af byggeskader i statsstøttet byggeri kan ske uden økonomiske problemer, og uden at beboerne kommer ud for store lejeforhøjelser.
Fonden kommer på den ene side til at supplere ansvarsreglerne i byggeriet ved at yde dækning, hvor ansvarsreglerne ikke dækker, og har på den anden side som forudsætning, at byggeriet kvalitetssikres, således at risikoen for skader begrænses.
Denne sammenhæng mellem reformens enkelte dele og hensynet til beboerne gør det naturligt at overveje at udvide fondens anvendelsesområde til alt byggeri, som får støtte efter lov om boligbyggeri (og som allerede er omfattet af kvalitetssikrings- og ansvarsreglerne).
Der har på denne baggrund været ført forhandlinger med Byggeskadefondens bestyrelse om en udvidelse af fondens ansvarsområde.
Foreløbig har disse forhandlinger ført til, at fonden i princippet kan acceptere, at også mindre om- og tilbygninger af støttet boligbyggeri omfattes af fonden.
Med hensyn til den tekniske afgrænsning af bygningsdele under fonden vil denne blive drøftet nærmere med fonden.
Efter de gældende regler er udbedringsarbejder, der udføres med støtte efter bestemmelserne i lovens kap. 9 a, heller ikke omfattet af Byggeskadefonden.
Da sådanne arbejder imidlertid helt naturligt hører under fondens område, er fonden indforstået med lovforslagets bestemmelse om, at disse arbejder ligeledes inddrages under fonden.
Fonden finder derimod, at risikoen ved at medtage byggeskadeudbedringer og miljøforbedrende foranstaltninger er for betydelig til, at disse arbejder bør omfattes af fonden.
 Ad II.
Forslaget indeholder især en ajourføring af reglerne om regulering af satserne for tilskud til nedbringelse af lejen i ældreboliger uden selvstændigt køkken.
Forslaget er begrundet i allerede foretagne ændringer i lovgivningen om individuel boligstøtte.
Administrative og økonomiske konsekevenser Ad I.
Forslaget medfører ikke øget offentlig administration, men derimod en vis forenkling.
En udvidelse af Byggeskadefondens anvendelsesområde til også at omfatte udbedringsarbejder, der er udført med støtte fra fonden, skønnes ikke at indebære merudgifter for det offentlige.
For byggerier, der ikke er omfattet af fonden, og som har fået tilsagn efter den 1. juli 1986, er eller vil der blive stillet krav om, at der afsættes 1/2 pct. af anskaffelsessummen til afholdelse af 5-års eftersyn.
Hvad angår forslaget om genetablering af den oprindelige ordning for så vidt angår til tilbygninger og mindre ombygninger, medfører dette en forhøjelse af de enkelte anskaffelsessummer for disse arbejder på 1/2 pct., jf. lovens § 62 g, stk. 2, således at der ialt kan indbetales 1 pct. af anskaffelsessummen til Byggeskadefonden.
Da der kun skønnes at fremkomme et mindre antal af denne type projekter, indebærer forslaget således begrænsede merudgifter til lån, rente- og afdragsbidrag.
De samlede udgifter anslås skønsmæssigt at ville blive af en størrelsesorden på ca 1/2 mill. kr. årligt, heraf udgør de statslige og kommunale udgifter ca 90.000 kr.
Ad 2 Da der kun påregnes opført et meget begrænset antal boliger af den pågældende art, skønnes forslaget ikke at have økonomiske og administrative konsekvenser.
Bemærkninger til de enkelte bestemmelser Til § 1 Til nr. 1 Forslaget skal ses i sammenhæng med, at tilbygninger og mindre ombygninger nu foreslås inddraget under Byggeskadefonden, jf.
 bemærkningerne til nr. 2.
Efter forslaget vil tilbygninger og mindre ombygninger, der ikke er omfattet af Byggeskadefonden, fortsat kunne opnå støtte efter de hidtil gældende regler i lovens kap. 8 til udbedring af eventuelle byggeskader.
Der er her tænkt på de tilfælde, hvor bygningsejeren ikke måtte have benyttet sig af den særlige overgangsordning i lovforslagets § 3.
Til nr. 2 Forslaget indebærer som nævnt i de almindelige bemærkninger, at tilbygninger til og mindre ombygninger af eksisterende bygninger påny inddrages under Byggeskadefondens område, således at alle tilbygninger og ombygninger herefter vil være omfattet af denne.
Ændringen er tillige begrundet med, at der i praksis er store vanskeligheder forbundet med at sondre mellem store og mindre ombygninger.
Da også mindre om- og tilbygninger foreslås inddraget under fonden, vil der også vedrørende sådanne projekter skulle foretages et førsyn, jf.
Boligstyrelsens bekendtgørelse nr. 477 af 1. juli 1987 om bygningsgennemgang (førsyn) ved ombygning af og tilbygning til en eksisterende bygning m.v.
I forbindelse med tilbygninger og ombygninger af en eksisterende ejendom vil der naturligt kunne opstå problemer med hensyn til afgrænsningen af omfanget af dækningen fra Byggeskadefonden.
Udgangspunkt vil her være, at kun de bygningsdele, der er givet støtte til, er omfattet af Byggeskadefonden, dog således at andre dele af den eksisterende bygning, der direkte er berørt af den pågældende tilbygning eller ombygning, eventuelt kan omfattes af Byggeskadefonden.
Boligministeren vil i en bekendtgørelse fastsætte nærmere regler om dækning fra Byggeskadefonden, herunder om de ovenfor nævnte forhold vedrørende omfanget af dækningen.
Til nr. 3 Det foreslås, at der ikke skal betales yderligere bidrag til fonden for udbedringsarbejder, der bekostes af fonden.
Til § 2 Til nr. 1 Bestemmelsen giver i lighed med, hvad der gælder efter § 58, stk. 2 i lov om boligbyggeri, boligministeren adgang til at opkræve et administrationsgebyr, det såkaldte »promillegebyr« hos bygherrerne.
Udgiften til administrationsgebyr skal afholdes indenfor den økonomiske ramme (rammebeløbet), indenfor hvilken byggeriet skal kunne opføres.
Til nr. 2 Forslaget vedrører kun de plejehjemslignende ældreboliger uden eget køkken, som kommunalbestyrelsen efter lovens § 4 kan give tilladelse til i særlige tilfælde.
Det forventes, at det kun vil blive et forholdsvis begrænset antal boliger, der indrettes på denne måde.
Forslaget indebærer ikke realitetsændringer udover, at der i forslagets stk. 2. - i lighed med de gældende regler i lovgivningen om individuel boligstøtte - fastsættes et maksimumsbeløb for den årlige leje, hvortil der kan ydes støtte.
Som anført i de almindelige bemærkninger, er der tale om en ajourføring.
Det har hele tiden været hensigten, at lejen for de her omhandlede ældreboliger uden eget køkken skulle fastsættes efter lignende retningslinier, som i de tilfælde, hvor der kunne ydes boligstøtte.
Der henvises til bemærkningerne til forslag til lov om boliger for ældre og personer med handicap (L 116 fremsat den 3. december 1986).
De i den gældende bestemmelse anførte beløb svarer til de beløbssatser, der blev indført ved lov nr. 64 af 10. marts 1982 om individuel boligstøtte, der trådte i kraft den 1. januar 1983.
Disse satser er imidlertid siden blevet ændret og reguleret, senest ved lov nr. 948 af 23. december 1986 og nr. 379 af 10.
 juni 1987, som trådte i kraft 1. januar 1988.
I forslaget præciseres, at boligtagerens betaling for sådanne ældreboliger, der måtte blive indrettet som ikke-selvstændige lejligheder uden eget køkken, fastsættes efter samme princip, som i de tilfælde, hvor der kunne ydes boligstøtte.
Således tydeliggøres, at husstandsindkomsten opgøres efter reglerne i lov om individuel boligstøtte.
Det præciseres også, at lejeren - uanset muligheden for støtte - altid selv skal betale en del af sin boligudgift, hvilket svarer til princippet i lov om individuel boligstøtte.
Endvidere fastslås det, at de i lov om individuel boligstøtte fastsatte maksimumsbeløb for den årlige boligstøtte også finder anvendelse.
Reguleringsordningen i stk. 3 følger tilsvarende reguleringsbestemmelserne i lov om individuel boligstøtte.
Der vil således i relation til støttemuligheder ikke være forskel på, om boligen er med eller uden køkken.
 Til nr. 3.
Ændringen er en konsekvens af, at private ikke kan opføre eller drive ældreboliger.
Til § 3 Bestemmelsen indeholder en særlig overgangsordning, hvorefter de tilbygninger til og mindre ombygninger af en eksisterende bygning, som hidtil har været undtaget fra Byggeskadefondens område, jf. lovens § 62 b, stk. 2, også får mulighed for at blive omfattet af denne.
En betingelse herfor er, at bygningsejeren inden den 1. januar 1989 indbetaler et beløb svarende til 1 pct. af den godkendte anskaffelsessum til fonden.
Indbetalingen kan efter boligministerens nærmere bestemmelse finansieres ved en regulering af anskaffelsessummen.
For de byggerier, der er omfattet af den foreslåede overgangsregel, vil det beløb, der i forbindelse med tilsagnet er afsat til 5-års eftersynet, og som skal være anbragt således, at det er tilstede, når eftersynet skal foretages, kunne overføres til Byggeskadefonden.
For disse byggerier vil der således kun blive behov for, at tilsagnet forhøjes med yderligere 1/2 pct.
Hvad særlig angår de tilbygninger til og mindre ombygninger af almennyttigt byggeri, hvor bygningsejeren ikke benytter sig af den ovenfor nævnte ordning, vil disse fortsat have mulighed for at opnå støtte til udbedring af byggeskader efter reglerne i lovens kap. 8, jf. bemærkningerne til lovforslagets nr. 1.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om boligbyggeri, jf. lovbekendtgørelse nr. 550 af 18. august 1987, som ændret ved § 1 i lov nr. 843 af 18. december 1987 foretages følgende ændringer:
 1. § 54, stk. 1, 2. pkt. affattes således:
»Det er en betingelse, at der til byggeriet er meddelt tilsagn om offentlig støtte inden 1. juli 1986, eller at et tilsagn efter denne dato kun omfatter tilbygninger og mindre ombygninger, der ikke er omfattet af Byggeskadefonden.«.
§ 54. Boligselskabernes Landsbyggefond kan i ganske særlige tilfælde med boligministerens tilladelse yde lån til udbedring af ekstraordinære bygningsskader i almennyttigt boligbyggeri, som ikke dækkes ved erstatninger eller gennem forsikringer.
Det er en betingelse, at der til byggeriet er meddelt tilsagn om offentlig støtte inden 1. juli 1986, eller at et tilsagn efter denne dato kun omfatter tilbygning til og mindre ombygninger af en eksisterende bygning, jf. § 62 b, stk. 2. Udbedringsudgiften efter fradrag af erstatnings- eller forsikringsbeløb skal udgøre mindst 10 pct. af bygningsværdien inden skadens indtræden.
Sidstnævnte betingelse kan dog fraviges ved byggeri, hvortil der er bevilget driftssikring i medfør af lov om midlertidig offentlig støtte til almennyttigt boligbyggeri og statsstøttede kollegier, og byggeri, hvortil der er givet tilladelse til omprioritering til indekslån eller bevilget støtte i medfør af lov om omprioritering m.m. af visse almennyttige boligafdelinger og om ændring af lov om realkreditinstitutter og lov om boligbyggeri.
 2. § 62 b affattes således:
» § 62 b.
Byggeskadefonden er en selvejende institution, der  

 har til formål at yde støtte til udbedring af skader, som har deres årsag i forhold ved opførelsen af byggeriet.
 Stk. 2. Fonden omfatter:
1) byggeri, som modtager tilsagn om offentlig støtte efter § 48, § 63, § 67 eller § 81 efter den 30. juni 1986, 2) byggeri, der modtager støtte efter lov om boliger for ældre og personer med handicap, og 3) udbedringsarbejder, der udføres med støtte fra fonden efter reglerne i dette kapitel.
Stk. 3. Ved om- og tilbygninger skal bygherren foranledige, at der foretages bygningsgennemgang samt udfærdiges en rapport herom, inden der meddeles tilsagn efter § 48, § 63 eller § 67.
 Boligministeren fastsætter nærmere regler herom.«.
§ 62 b.
Byggeskadefonden er en selvejende institution, der har til formål at yde støtte til udbedring af skader, som har deres årsag i forhold ved opførelsen af byggeriet.
Fonden omfatter byggeri, der modtager støtte efter lov om boliger for ældre og personer med handicap samt byggeri, som modtager tilsagn om offentlig støtte efter § 48, § 63, § 67 eller § 81 efter den 30. juni 1986, jf. stk. 2.
Stk. 2. Byggeskadefonden omfatter uanset tidspunkt for meddelelse af tilsagn ikke tilbygning til og mindre ombygninger af en eksisterende bygning, medmindre bygningen i forvejen er omfattet af fonden.
Stk. 3. Ved om- og tilbygninger, der ikke er omfattet af stk. 2, skal bygherren foranledige, at der foretages bygningsgennemgang samt udfærdiges en rapport herom, inden der meddeles tilsagn efter § 48, § 63, § 67 eller § 81.
Stk. 4. Boligministeren fastsætter nærmere regler om bestemmelserne i stk. 2 og 3.
 3. I § 62 g, stk. 2, indsættes som 3. pkt.:
»Bygningsejeren er dog ikke forpligtet til at betale yderligere bidrag til fonden for udbedringsarbejder, der udføres med støtte efter reglerne i dette kapitel, jf. § 62 b, stk. 2, nr. 3.«.
Stk. 2. Bidraget for det enkelte byggeri udgør 1 pct. af den inden byggeriets påbegyndelse senest godkendte anskaffelsessum.
Bidraget indbetales kontant senest på byggeriets afleveringstidspunkt, ved private andelsboliger dog senest på skæringsdagen for byggeriets overgang fra anlæg til drift.
§ 2 I lov om boliger for ældre og personer med handicap, jf. lov nr. 378 af 10. juni 1987, som ændret ved § 2 i lov nr. 843 af 18.
 december 1987 foretages følgende ændringer:
 1. I § 15 indsættes som stk. 2.:
»Stk. 2. Boligministeren kan pålægge bygherren at betale et passende bidrag til dækning af statens administrationsudgifter ved ansøgningens behandling.«.
§ 15. Støtte kan kun bevilges, såfremt de arbejder, hvortil der ønskes støtte, ikke er påbegyndt.
 2. § 19 affattes således:
»§ 19. Uanset reglerne i § 18 kan lejen for boliger efter § 4 ikke overstige 15 pct. af lejerens husstandsindkomst op til en indkomstgrænse på 111.500 kr. og 25 pct. af husstandsindkomsten over denne grænse, jf. dog stk. 2. Husstandsindkomsten opgøres efter § 7 i lov om individuel boligstøtte.«.
Stk. 2. En eventuel difference mellem lejen efter stk. 1 og lejen efter § 18 betales af kommunen.
Dette beløb kan dog ikke overstige 21.696 kr. årligt.
Lejeren skal selv betale et beløb på mindst 6.300 kr. af lejen.
Staten refunderer kommunens udgifter efter 1.-3. pkt. med 75 pct.
Stk. 3. De i stk. 1 og 2 nævnte beløb reguleres een gang årligt med en procent, der er fastsat på finansloven for det foregående år, jf. dog stk. 4.
Stk. 4. I 1988 og 1989 sker regulering af de i stk. 1 og 2 nævnte beløb med samme procentsats som de beløb, der er nævnt i § 34 i lov om individuel boligstøtte.
Stk. 5. Reguleringen efter stk. 3 har gyldighed fra den 1. januar, første gang 1. januar 1990.'.
§ 19. Uanset reglerne i § 18 kan lejen for boliger efter § 4 ikke overstige 15 pct. af lejerens husstandsindkomst op til en indkomstgrænse på 45.200 kr. og 25 pct. af husstandsindkomsten over denne grænse.
Stk. 2. En eventuel difference mellem lejen efter stk. 1 og lejen efter § 18 betales af kommunen.
Staten refunderer kommunens udgifter efter 1. pkt. med 75 pct.
Stk. 3. Indkomstgrænsen i stk. 1 reguleres een gang årligt med en procent, der fastsættes på finansloven for det pågældende år.
 Stk. 4. De regulerede beløb har gyldighed fra den følgende 1.
 januar, første gang 1. januar 1989.
 3. § 28, stk. 3, ophæves.
 Stk. 4-9 bliver herefter stk. 3-8.
Stk. 3. Tilbudspligten kommer dog ikke til anvendelse, når erhververen er medejer eller ægtefælle.
