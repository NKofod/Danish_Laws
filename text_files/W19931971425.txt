Ringsted Spar Holding A/S Referencer: LV 1994 S.G.2.4.4.2.5 og ABL § 6 Sagens omstændigheder var følgende:
 Spørgsmål:
Kan aktionærer i Ringsted Spar Holding A/S anvende kurs 185 pr. 19/5  

 1993 som anskaffelseskurs ved senere aktieoverdragelse? Svar:
Ja, hvis aktionærerne er omfattet af overgangsreglerne i  

 aktieavancebeskatningsloven.
Se sagsfremstilling og begrundelse.
 Sagsfremstilling og begrundelse (uddrag):
 Til brug for Ligningsrådets vurdering af aktiekursen havde selskabet  

 tilvejebragt en række oplysninger, herunder oplysning om:
 1. Det nom. beløb, der var omsat aktier for i de sidste 3 år.  

 (Selskabet var stiftet 30/6 1991).
2. Antallet af handler inden for de sidste 3 år, herunder oplysning  

 om, at handlerne kunne opdeles i 2 kategorier, nemlig, a) Familieoverdragelser, der skete til stærkt varierende kurser, der  

 typisk ikke var markedsbestemt, og b) Matchhandler, hvor køber og sælger ikke på  

 forhånd kendte hinanden, men hvor formidlingen skete via et i  

 vedtægterne nævnt selskab, der ikke rådgav om handel med  

 aktierne, men blot gav oplysning om bud og udbud.
 Disse handler udtrykte mere reelt aktiernes handelsværdi.
 De markante matchhandler var specificeret, idet handelsdatoen, kursen og  

 det nom. omsatte beløb var nævnt.
 3. At et børsmæglerselskab i en analyse i juli 1993 havde  

 anbefalet køb til en angiven kurs, som der i øvrigt også  

 var handlet til i samme måned.
 4. Oplysning om, hvad indekset for pengeinstitutter siden 19/5 1993 havde  

 været ifølge Københavns Fondsbørsindeks.
 5. Oplysning om skattekurs, indre værdi - skattemæssigt - og  

 indre værdi - regnskabsmæssigt.
Ud fra en samlet konkret vurdering af sagen fandt den kommunale  

 ligningsmyndighed, at aktionærer, der var omfattet af overgangsreglerne  

 i aktieavancebeskatningsloven, kunne benytte kurs 185 pr. 19/5 1993 som  

 anskaffelsessum i stedet for den faktiske købspris.
Dog skulle  

 overgangsreglernes betingelser om ejerskab i 3 år eller mere være  

 opfyldt, inden aktierne blev solgt.
Told- og skatteregionen og  

 Ligningsrådet kunne tilslutte sig ligningsmyndighedens udtalelse.
