 Landbrugsministeriet har i medfør af § 3, stk. 5, i lov nr. 197 af 7. maj  

 1948 om markeder m.v. for heste og kreaturer efter forhandling med Den danske  

 Dyrlægeforening og Foreningen af danske Eksportmarkeder med virkning fra 1.  

 januar 1975 fastsat betalingen til tilsynsførende dyrlæger for indsyning af  

 dyr på markeder, dyrskuer, samlestalde, auktioner m.v. således:
 Udover betaling for det offentlige tilsyn i henhold til cirkulære nr. 64  

 af 15. marts 1962 vedrørende betaling for offentlige forretninger tilkommer  

 der de tilsynsførende følgende indsyningsgebyr pr. markedsdag opgjort efter  

 antal tilførte dyr, bortset fra torvegrise:
 Gebyrene reguleres med de for statens honorarer gældende tillæg, for tiden  

 70 pct. som grundbeløbstillæg og 376,4 pct. som dyrtidstillæg.
 Såfremt markedet har varet længere end 1 time for hver påbegyndt 100 stk.  

 tilførte dyr opgjort pr. tilsynsførende dyrlæge, betales der for det  

 overskydende antal påbegyndte timer timebetaling svarende til den for  

 timelønnede reservedyrlæger ved kødkontrol gældende timeløn, for tiden 96,71  

 kr.
 Betaling for tilsyn med overstående dyr, desinfektionseftersyn,  

 passersedler m.v. er indtil videre uændret.
 Landbrugsministeriet, den 19. december  

 1954.
 Niels Anker Kofoed.
