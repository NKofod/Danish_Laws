Nr LSF 156 Forslag til Lov om ændring af forskellige skattelove (Personfradragsregler  

 m.v.) Fremsat af skatteministeren (Fogh Rasmussen) den 10. december 1991 Vedtaget ved tredjebehandling den 26. marts 1992 Lov nr. 234 af 08/04/1992 § 1 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 895 af 21. december 1991, foretages følgende  

 ændring:
 I § 10, stk. 6, indsættes efter 1. pkt. som nyt punktum:
»Kildeskattelovens § 4, stk. 6, finder ikke anvendelse ved tildeling  

 af personfradrag efter stk. 2.« § 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 ændres i § 18, stk. 3, 1. pkt., »12 1/2 pct.« til: »20  

 pct.« § 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, foretages følgende  

 ændringer:
 1. § 7 J affattes således:
» § 7 J.
Afdragsbidrag, der efter § 13 i lov om refinansiering  

 af realkreditlån m.v. i landbrugsejendomme og §§ 2 b-d i lov om  

 indeksregulerede realkreditlån af staten ydes til jordbrugslån, er skattefri  

 for låntager.
Afdragsbidrag ydet i henhold til § 6, stk. 1, jf. stk. 3, i lov  

 nr. 850 af 20. december 1989 om Dansk Landbrugs Realkreditfond er ligeledes  

 skattefri for låntager.« 2. I § 15, stk. 5, 1. pkt. , ændres »jf. stk. 4«  

 til: »jf. stk. 6«.
 3. I § 15, stk. 7, ændres »Stk. 3 og 4 finder ikke  

 anvendelse« til: »Stk. 5 og 6 finder ikke anvendelse«, og  

 »den i stk. 3 nævnte ændring« ændres til: »den i stk. 5 nævnte  

 ændring«.
 4. I § 15, stk. 8, 1. pkt., ændres »ved anvendelsen af  

 stk. 3« til: »ved anvendelsen af stk. 5«.
§ 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 39 af 21. januar 1992, foretages følgende ændringer:
 1. § 9, stk. 1, 1. pkt., affattes således:
»Indskud af aktier samt tegningsret til aktier i en rateopsparing i  

 pensionsøjemed eller i en opsparing i pensionsøjemed, der er omfattet af lov  

 om beskatningen af pensionsordninger m.v., sidestilles med afståelse.« 2. I § 9, stk. 2, 1. pkt., indsættes efter  

 »tegningsret til aktier fra«: »en rateopsparing i  

 pensionsøjemed eller«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med indkomståret 1992. For  

 personer, hvis indkomstår 1992 er påbegyndt inden den 10. december 1991, har  

 § 1 først virkning fra og med indkomståret 1993.
 Stk. 3. § 2 har virkning fra og med indkomståret 1991. For  

 overskud, der er opsparet før indkomståret 1991, beregnes fortsat en  

 passivpost på 121/2 pct.
Stk. 4. § 3, nr. 2-4, har virkning for frivillige akkorder,  

 tvangsakkorder og gældssaneringer, hvor fristdagen efter konkursloven er den  

 27. december 1990 eller senere.
For frivillige akkorder, hvor der ikke er en  

 fristdag efter konkursloven, har reglerne virkning, når aftale om frivillig  

 akkord er indgået den 27. december 1990 eller senere.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, foretages følgende ændring:
 I § 10, stk. 5, indsættes efter 1. pkt. :  

 »Kildeskattelovens § 4, stk. 6, finder ikke anvendelse ved tildeling af  

 personfradrag efter stk. 2.«.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 ændres i § 18, stk. 3, 1. pkt., »12 1/2 pct.« til: »20  

 pct.«.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, foretages  

 følgende ændringer:
 1. § 7 J affattes således:
» § 7 J.
Afdragsbidrag, der efter § 13 i lov om refinansiering  

 af realkreditlån m.v. i landbrugsejendomme og §§ 2 b - d i lov om  

 indeksregulerede realkreditlån af staten ydes til jordbrugslån, er skattefri  

 for låntager.
Afdragsbidrag ydet i henhold til § 6, stk. 1, jf. stk. 3, i lov  

 nr. 850 af 20. december 1989 om Dansk Landbrugs Realkreditfond, er ligeledes  

 skattefri for låntager.«.
 2. I § 15, stk. 5, 1. pkt. , ændres »jf. stk. 4«  

 til: »jf. stk. 6«.
 3. I § 15, stk. 7, ændres »Stk. 3 og 4 finder ikke  

 anvendelse« til: »Stk. 5 og 6 finder ikke anvendelse«, og  

 »den i stk. 3 nævnte ændring« ændres til: »den i stk. 5 nævnte  

 ændring«.
 4. I § 15, stk. 8, 1. pkt., ændres »ved anvendelsen af  

 stk. 3« til: »ved anvendelsen af stk. 5«.
§ 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som senest ændret ved lov nr.  

 394 af 6. juni 1991, foretages følgende ændringer:
 1. § 9, stk. 1, 1. pkt., affattes således:
 »Indskud af aktier samt tegningsret til aktier i en rateopsparing i  

 pensionsøjemed eller i en opsparing i pensionsøjemed, der er omfattet af lov  

 om beskatningen af pensionsordninger m.v., sidestilles med afståelse.«.
 2. I § 9, stk. 2, 1. pkt., indsættes efter  

 »tegningsret til aktier fra«: »en rateopsparing i  

 pensionsøjemed eller«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med indkomståret 1992. For  

 personer, hvis indkomstår 1992 er påbegyndt inden den 10. december 1991, har  

 § 1 først virkning fra og med indkomståret 1993.
 Stk. 3. § 2 har virkning fra og med indkomståret 1991. For  

 overskud, der er opsparet før indkomståret 1991, beregnes fortsat en  

 passivpost på 121/2 pct.
Stk. 4. § 3, nr. 2-4, har virkning for frivillige akkorder,  

 tvangsakkorder og gældssaneringer, hvor fristdagen efter konkursloven er den  

 27. december 1990 eller senere.
For frivillige akkorder, hvor der ikke er en  

 fristdag efter konkursloven, har reglerne virkning, når aftale om frivillig  

 akkord er indgået den 27. december 1990 eller senere.
Bemærkninger til lovforslaget Almindelige bemærkninger 1. Det foreslås, at gifte, begrænset skattepligtige pensionister,  

 der samlever med ægtefællen, ikke skal være berettiget til det forhøjede  

 personfradrag for enlige.
Efter forslaget skal det gælde fra og med  

 indkomståret 1992. Dette svarer til hvad der gjaldt før skattereformen fra  

 1987. En lovændring i forbindelse med skattereformen viser sig imidlertid at  

 have den utilsigtede virkning, at en overgang til begrænset skattepligt giver  

 pensionisten ret til et forhøjet personfradrag, selvom han eller hun stadig  

 er gift.
Det er derfor nødvendigt at ændre loven, så dette forkerte resultat  

 forhindres.
En ændring bør imidlertid kun ske med fremadrettet virkning, da  

 den ikke bør gives tilbagevirkende kraft.
 Siden 1987 er gifte, begrænset skattepligtige pensionister i den  

 administrative praksis tildelt et personfradrag som gifte, fuldt  

 skattepligtige pensionister som i årene forud for 1987.
 Den regel, der blev gennemført i 1987, medfører imidlertid, at en gift,  

 begrænset skattepligtig pensionist har krav på det forhøjede personfradrag,  

 selvom vedkommende faktisk er samlevende med en ægtefælle.
 Der er derfor uoverensstemmelse mellem den praksis, som  

 skattemyndighederne har fulgt siden 1987, og det retskrav, som personkredsen  

 har haft efter loven.
For indkomstårene 1987-1991 har denne personkreds krav på et forhøjet  

 personfradrag.
Der skal derfor for indkomstårene 1987-1990 ske en  

 tilbagebetaling på skønsmæssigt 75 mill. kr.
For indkomståret 1991 vil der  

 ske en ændring af skatteberegningen forinden udsendelsen af årsopgørelsen.  

 Dette skønnes at medføre et mindreprovenu på 25 mill. kr.
Da antallet af  

 gifte, begrænset skattepligtige pensionister ændrer sig fra år til år, er  

 provenuvirkningen tilsvarende forskellig fra år til år.
Udsøgning af den pågældende personkreds vil blive foretaget af Told- og  

 Skattestyrelsen.
Udsøgning foretages maskinelt, hvilket vil sige ved  

 »gennemløb« af årsopgørelsesregistrene.
Når personkredsen er udsøgt, ændres det tildelte personfradrag i  

 skatteberegningsprogrammet, hvorefter der for indkomstårene 1987-1990  

 udskrives nye årsopgørelser på samme måde som ved en almindelig ændring af  

 indkomst eller fradrag.
De nye årsopgørelser vil herefter blive sendt til  

 kommunerne, der står for udsendelsen til de berørte personer.
Såfremt de pågældende er døde, vil der ikke automatisk blive foretaget  

 udsendelse.
De danske myndigheder har normalt ikke kendskab til, hvem der er  

 berettiget til at modtage beløbet i de i udlandet og efter udenlandske regler  

 skiftede boer.
I disse tilfælde vil der kun ske udbetaling, såfremt der er  

 arvinger der søger, og de ansøgende samtidig dokumenterer, at de er  

 berettigede.
Hvis skattemyndighederne undtagelsesvist har kendskab til hvem,  

 der er berettiget til beløbet, sendes det til den pågældende.
 2. En regel i virksomhedsskattelovens § 18 om beregning af  

 passivposten ved udlæg af en virksomhed fra et dødsbo foreslås ændret i  

 konsekvens af, at virksomhedsskatteprocenten er nedsat fra 50 til 38.
 Der foretages forskellige redaktionelle ændringer i ligningsloven  

 som opfølgning af lov nr. 363 af 6. juni 1991. Endvidere foretages en  

 redaktionel ændring af ligningslovens § 7 J.
 Der foretages en konsekvensrettelse i aktieavancebeskatningslovens §  

 9 som følge af ændringer, der blev foretaget i pensionsbeskatningsloven i  

 forbindelse med skattereformen.
Administrative konsekvenser Ændringen af personfradrag for gifte, begrænset skattepligtige  

 pensionister for indkomstårene 1987-1991 vil medføre engangsudgifter på op  

 til 1 mill. kr. i Told- og Skattestyrelsen til udsøgning af personkredsen.
 Merudgiften vil blive afholdt inden for Told- og Skattestyrelsens  

 nuværende bevillingsrammer.
 Lovforslaget skønnes i øvrigt ikke at have administrative konsekvenser.
Provenumæssige konsekvenser Ændringen af personfradragsreglerne for gifte, begrænset skattepligtige  

 pensionister fra og med indkomståret 1992 hindrer et mindreprovenu på  

 indkomstskatten på ca. 25 mill. kr. årligt, der ville fremkomme ved tildeling  

 af det forhøjede personfradrag til den pågældende personkreds.
For indkomstårene 1987-1990 skal der tilbagebetales et beløb til denne  

 personkreds svarende til forskellen mellem skatteværdien af et forhøjet  

 personfradrag for en enlig pensionist og et personfradrag for en gift  

 pensionist.
Med tillæg af renter efter reglerne i kildeskatteloven drejer det  

 sig skønsmæssigt om 75 mill. kr.
Heraf vedrører ca. 35 mill. kr. den  

 kommunale indkomstskat.
I det omfang det højere personfradrag ikke fuldt ud  

 kan udnyttes ved skatteberegningen reduceres beløbet.
 Der henvises til lovforslagets almindelige bemærkninger om udsøgning af  

 personkredsen.
For indkomståret 1991 vil der ske en ændring af skatteberegningen forinden  

 udsendelsen af årsopgørelsen.
Dette skønnes at medføre et mindreprovenu på  

 knap 25 mill. kr.
Heraf vedrører ca. 13 mill. kr. kommunerne.
 Tilbagebetalingen for 1987-1990 og ændringen af personfradraget ved  

 årsopgørelsen for 1991 vil finde sted i finansåret 1992. På § 38 på  

 tillægsbevillingsloven for 1992 vil der blive optaget bemærkning herom.
 Konsekvensændringen i virksomhedsskatteloven for beregningen af  

 passivposter i dødsboer hindrer et utilsigtet merprovenu, der dog skønnes at  

 være meget beskedent.
 De foreslåede redaktionelle ændringer i ligningsloven og  

 aktieavancebeskatningsloven har ingen økonomiske konsekvenser.
Spaltehenvisninger Lov om indkomstskat og formueskat for personer m.v. (personskatteloven) og  

 lov om beskatning af fortjeneste ved afståelse af aktier m.v. er senest  

 ændret ved lov nr. 394 af 6. juni 1991, jf.
Folketingstidende 1990-91 (2.  

 samling), sp. 38, 574, 6977, 7457; tillæg A, 111; tillæg B, 1293; tillæg C,  

 883.
Lov om indkomstbeskatning af selvstændige erhvervsdrivende  

 (virksomhedsskatteloven) er senest ændret ved lov nr. 363 af 6. juni 1991,  

 jf.
Folketingstidende 1990-91 (2. samling), sp. 38, 574, 6548, 6690; tillæg  

 A, 191; tillæg B, 879; tillæg C, 639.
Lov om påligningen af indkomst- og formueskat til staten (ligningsloven)  

 er senest ændret ved lov nr. 398 af 6. juni 1991, jf.
Folketingstidende  

 1990-91 (2. samling), sp. 38, 574, 6803, 7260; tillæg A, 287; tillæg B, 949;  

 tillæg C, 749.
Bemærkninger til de enkelte bestemmelser Til § 1 Forslaget går ud på, at begrænset skattepligtige pensionister ikke skal  

 være berettiget til personfradraget for enlige (i 1991 54.900 kr.), hvis  

 vedkommende er gift og samlevende med en ægtefælle.
Den pågældende skal alene  

 være berettiget til personfradraget for gifte pensionister (i 1991 30.800  

 kr.).
Dette svarer til, hvad der gjaldt før skattereformen, og ved  

 gennemførelsen af reformen blev det tilkendegivet, at der ikke skulle ske  

 ændringer heri.
Der henvises til bemærkningerne til § 10 i forslaget til  

 personskatteloven (L 106 - folketingsåret 1985-86, Folketingstidende 1985-86,  

 tillæg A, sp. 2522). Dette lovforslag blev vedtaget som lov nr. 151 af 19.  

 marts 1986.
Efter personskattelovens § 10, stk. 2, får en pensionist, der ikke lever  

 sammen med en ægtefælle, et højere personfradrag end en gift, samlevende  

 pensionist.
Efter personskattelovens § 10, stk. 5, får personer, der er  

 skattepligtige efter kildeskattelovens § 2, et personfradrag efter reglerne i  

 § 10, stk. 1-3, når de skattepligtige indtægter er løn og pension m.v.
Efter kildeskattelovens § 4, stk. 6, anses samlivet mellem ægtefæller i  

 skattemæssig henseende for ophævet på det tidspunkt, hvor den fulde  

 skattepligt ophører for en af ægtefællerne eller for dem begge.
Reglen  

 medfører, at en gift, begrænset skattepligtig pensionist har krav på det  

 forhøjede personfradrag uanset, at vedkommende faktisk er samlevende med  

 ægtefællen, fordi samlivet med ægtefællen i skattemæssig henseende anses for  

 ophørt.
 Dette resultat har ikke været tilsigtet med den udformning, som  

 personfradragsreglerne fik i forbindelse med skattereformen fra 1987.
 Efter forslaget skal kildeskattelovens § 4, stk. 6, derfor ikke gælde ved  

 tildeling af personfradrag til gifte, begrænset skattepligtige pensionister.
Skattemyndighedernes tilrettelæggelse af skatteberegningssystemerne efter  

 1987 har været i overensstemmelse med den tidligere retstilstand, som man  

 sigtede på skulle fortsætte uændret ved skattereformen.
I den administrative  

 praksis er gifte, begrænset skattepligtige pensionister fra og med 1987 som  

 før således tildelt et personfradrag som for gifte, fuldt skattepligtige  

 pensionister.
Da der imidlertid efter gældende regler ikke er hjemmel til kun at tildele  

 gifte, begrænset skattepligtige pensionister et personfradrag som for gifte,  

 fuldt skattepligtige pensionister, skal der ske genoptagelse af  

 skatteansættelsen for gifte, begrænset skattepligtige pensionister for årene  

 1987-90 med henblik på en forhøjelse af personfradraget.
For indkomståret  

 1991 vil personkredsen i forbindelse med årsopgørelsen ligeledes blive  

 tildelt et forhøjet personfradrag.
 Der henvises til lovforslagets almindelige bemærkninger og provenumæssige  

 konsekvenser herom.
Er en gift, begrænset skattepligtig pensionist ved indkomstårets udløb  

 ikke samlevende med ægtefællen, er vedkommende fortsat berettiget til et  

 forhøjet personfradrag efter personskattelovens § 10, stk. 2, 2. pkt.
Ugifte,  

 begrænset skattepligtige pensionister, der er enlige, er ligeledes fortsat  

 berettiget til et forhøjet personfradrag efter reglerne i § 10, stk. 2.
 Ændringen skal efter lovforslagets § 5, stk. 2, have virkning fra og med  

 som hovedregel indkomståret 1992.
Til § 2 Ved lov nr. 217 af 10. april 1991 blev virksomhedsskatten nedsat fra 50  

 til 38 pct. med virkning fra og med indkomståret 1991.
Som en konsekvens heraf gennemførtes samtidig en forhøjelse af den  

 beskatning, der skal ske af opsparet overskud i virksomhedsordningen i  

 tilfælde, hvor den skattepligtige er afgået ved døden, og arvingen ikke  

 overtager afdødes opsparede overskud.
Beskatningsprocenten i et  

 skattepligtigt dødsbo af opsparet overskud i virksomhedsordningen blev  

 således forhøjet fra 25 til 40 pct., jf. virksomhedsskattelovens § 19, stk.  

 1.
I tilfælde, hvor arvingen overtager det opsparede overskud fra  

 virksomhedsordningen uden beskatning i boet, skal der efter  

 virksomhedsskattelovens § 18, stk. 3, beregnes en passivpost på 12 1/2 pct.  

 af det overtagne indestående på konto for opsparet overskud.
Passivposten har  

 betydning for beregningen af arveafgift og ved arvedelingen.
Procenten ved  

 beregning af passivposten har før den nævnte lovændring svaret til halvdelen  

 af den 25 pct.-skat, der ville blive udløst, hvis indeståendet på kontoen på  

 udlægstidspunktet blev hævet af boet i stedet for at blive overført.
Det  

 foreslås at fastholde det gældende forhold mellem passivpost og  

 beskatningsprocent, og da beskatningsprocenten som nævnt nu er forhøjet til  

 40, foreslås det, at passivposten beregnes som 20 pct. af det overtagne  

 indestående.
Herved kommer procenten ved beregning af passivposten til at  

 svare til halvdelen af beskatningsprocenten i dødsboet ligesom før den nævnte  

 lovændring.
Til § 3 Til nr. 1.
 Efter den gældende formulering af ligningslovens § 7 J er afdragsbidrag  

 til jordbrugslån ydet i henhold til §§ 2 a - c i lov om indeksregulerede  

 realkreditlån skattefri.
 Jordbrugslån med afdragsbidrag er ydet efter §§ 2 b - d i  

 Boligministeriets bekendtgørelse nr. 572 af 15. august 1989 af lov om  

 indeksregulerede realkreditlån. § 2 b, stk. 1, indeholder bl.a. en henvisning  

 til afdragsbidrag, der kan ydes til jordbrugslån efter §§ 2 c - d.
 Lovforslaget præciserer, at afdragsbidrag til jordbrugslån ydet i henhold  

 til §§ 2 b - d er skattefri for låntager.
 Det foreslås at fjerne henvisningen til § 2 a, da denne bestemmelse ikke  

 omhandler afdragsbidrag.
 Nærværende lovforslag præciserer endvidere, at afdragsbidrag efter lov nr.  

 850 af 20. december 1989 om Dansk Landbrugs Realkreditfond er skattefri.
 Til nr. 2-4.
 Der er alene tale om redaktionelle ændringer af bestemmelserne i  

 ligningslovens § 15 som følge af ændringerne i reglerne om  

 underskudsfremførsel ved tvangsakkord og gældssanering m.v. i lov nr. 363 af  

 6. juni 1991 om ændring af forskellige skattelove og konkursloven.
Til § 4 Ændringerne i aktieavancebeskatningslovens § 9 er konsekvensrettelser som  

 følge af ændringer, som blev foretaget i pensionsbeskatningsloven ved lov nr.  

 148 af 19. marts 1986, i forbindelse med skattereformen.
Ved ændringen af  

 pensionsbeskatningsloven blev det blandt andet muligt for alle at oprette  

 kapitalpension, mens denne mulighed tidligere kun stod åben for lønmodtagere.  

 Endvidere blev rateopsparing i pensionsøjemed indført.
Denne pensionsform  

 blev indføjet i bonusbestemmelsen i pensionsbeskatningslovens § 45, stk. 2.  

 Aktieavancebeskatningslovens § 9 tilpasses ved de foreslåede  

 konsekvensrettelser de nævnte ændringer i pensionsbeskatningsloven.
Til § 5 Det foreslås i stk. 2, at lovforslagets § 1 har virkning fra og med  

 indkomståret 1992. I tilfælde, hvor indkomståret 1992 er påbegyndt inden den  

 10. december 1991, har reglen først virkning fra og med indkomståret 1993.  

 Det betyder, at der i disse tilfælde tildeles et forhøjet personfradrag for  

 indkomståret 1992.
 Lovforslagets § 2 skal efter forslaget have virkning fra og med  

 indkomståret 1991. I § 5, stk. 3, foreslås en overgangsregel for den  

 beregning af en passivpost, der i henhold til virksomhedsskattelovens § 18,  

 stk. 3, skal ske, når en person får udlagt virksomheden fra et dødsbo.  

 Overgangsreglen går ud på, at passivposten af indestående på konto for  

 opsparet overskud, der er opsparet før indkomståret 1991, beregnes med 12 1/2  

 pct.
 Det foreslås i stk. 3, at lovforslagets § 3, nr. 2-4, får samme regler for  

 ikrafttræden som efter lov nr. 363 af 6. juni 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, foretages følgende ændring:
 I § 10, stk. 5, indsættes efter 1. pkt. :  

 »Kildeskattelovens § 4, stk. 6, finder ikke anvendelse ved tildeling af  

 personfradrag efter stk. 2.«.
 § 10. For her i landet fuldt skattepligtige personer udgør  

 personfradragets grundbeløb ved beregning af indkomstskatten til staten  

 27.100 kr., jf. dog stk. 2-3.
Stk. 2. For personer, som ved udgangen af indkomståret opfylder  

 aldersbetingelsen efter lov om social pension for at modtage folkepension, er  

 personfradragets grundbeløb 27.100 kr.
Er den skattepligtige ved  

 indkomstårets udløb ikke samlevende med en ægtefælle, eller er ægteskabet  

 indgået i indkomstårets løb, udgør grundbeløbet dog 48.300 kr.
Disse  

 grundbeløb gælder også for personer, der modtager eller får forskud på  

 førtidspension eller modtager invaliditetsydelse med bistands- eller  

 plejetillæg.
Er den skattepligtige ugift eller separeret ved indkomstårets  

 udløb, er det en betingelse for at få personfradrag efter 2. pkt., at den  

 skattepligtige er enlig.
Som enlig anses en person, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Den skattepligtige skal ved ansøgning om  

 førtidspension m.v., eller når aldersbetingelsen opfyldes for folkepension  

 efter lov om social pension, afgive erklæring herom til den myndighed, der  

 varetager administrationen af lov om social pension.
Den skattepligtige skal  

 underrette denne myndighed, hvis betingelsen for personfradrag efter 2. pkt.  

 bortfalder eller ikke opfyldes.
Den nævnte myndighed giver meddelelse til  

 skattemyndigheden om de personer, som opfylder eller ikke længere opfylder  

 betingelsen for personfradrag efter 2. pkt.
 Stk. 3. For personer, som ved indkomstårets udløb ikke er fyldt 18  

 år og ikke har indgået ægteskab, udgør personfradragets grundbeløb 17.000 kr.
 Stk. 4. I det omfang en gift person, der er samlevende med  

 ægtefællen ved indkomstårets udløb, ikke kan udnytte skatteværdien af  

 personfradragene, benyttes den ikke udnyttede del af skatteværdien til  

 nedsættelse efter § 9 af den anden ægtefælles skatter.
 Stk. 5. For personer, som er skattepligtige efter  

 kildeskattelovens § 2, nedsættes de beregnede skatter med skatteværdien af et  

 personfradrag efter reglerne i stk. 1-3, hvis de skattepligtige indtægter er  

 omfattet af kildeskattelovens § 43, stk. 1 eller stk. 2, litra b, c, d og f.  

 Bestemmelserne i 1. pkt. finder ikke anvendelse, i det omfang de  

 skattepligtige indtægter beskattes efter reglerne i kildeskattelovens § 48 C.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 ændres i § 18, stk. 3, 1. pkt., »12 1/2 pct.« til: »20  

 pct.«.
§ 18. En person, der får udlagt virksomheden fra et dødsbo, der  

 ikke er fritaget for beskatning efter kildeskattelovens § 16, kan overtage  

 indestående på kontoen for opsparet overskud.
Det er en forudsætning, at den  

 pågældende ægtefælle, arving eller legatar opfylder kravene i denne lov.  

 Overtagelsen kan ske, selv om virksomhedens værdi overstiger modtagerens  

 andel i boet, jf. dog stk. 2. En efterlevende ægtefælle, som overtager  

 virksomheden, kan dog overtage indestående på indskudskontoen.
Stk. 2. En testamentsarving eller legatar, der ikke er  

 arveberettiget som følge af sit slægtskabsforhold til afdøde, kan højst  

 overtage et indestående på konto for opsparet virksomhedsoverskud, der svarer  

 til arvens størrelse.
Et overskydende indestående på kontoen behandles efter  

 reglerne i § 19.
Stk. 3. Af det indestående, som udlægsmodtageren overtager,  

 beregnes en passivpost på 121/2 pct.
Passivposten har virkning for  

 arveafgiftsberegningen og bodelingen, jf. kildeskattelovens § 33 A, stk. 1.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 398 af 6. juni 1991, foretages følgende ændringer:
 1. § 7 J affattes således:
» § 7 J.
Afdragsbidrag, der efter § 13 i lov om refinansiering  

 af realkreditlån m.v. i landbrugsejendomme og §§ 2 b - d i lov om  

 indeksregulerede realkreditlån af staten ydes til jordbrugslån, er skattefri  

 for låntager.
Afdragsbidrag ydet i henhold til § 6, stk. 1, jf. stk. 3, i lov  

 nr. 850 af 20. december 1989 om Dansk Landbrugs Realkreditfond, er ligeledes  

 skattefri for låntager.«.
§ 7 J.
Afdragsbidrag, der efter § 13 i lov om refinansiering af  

 realkreditlån m.v. i landbrugsejendomme og §§ 2 a-2 c i bekendtgørelse nr.  

 572 af 15. august 1989 af lov om indeksregulerede realkreditlån m.fl. af  

 staten ydes til jordbrugslån, er skattefri for låntager.
 2. I § 15, stk. 5, 1. pkt. , ændres »jf. stk. 4«  

 til: »jf. stk. 6«.
 3. I § 15, stk. 7, ændres »Stk. 3 og 4 finder ikke  

 anvendelse« til: »Stk. 5 og 6 finder ikke anvendelse«, og  

 »den i stk. 3 nævnte ændring« ændres til: »den i stk. 5 nævnte  

 ændring«.
 4. I § 15, stk. 8, 1. pkt., ændres »ved anvendelsen af  

 stk. 3« til: »ved anvendelsen af stk. 5«.
§ 15. - - - Stk. 5. Såfremt mere end 50 pct. af aktiekapitalen i et selskab  

 omfattet af selskabsskattelovens § 1, stk. 1, nr. 1 og 2, ved indkomstårets  

 udløb ejes af andre aktionærer end ved begyndelsen af et tidligere  

 indkomstår, hvor den skattepligtige indkomst udviste underskud, kan  

 underskuddet ikke nedbringe den skattepligtige indkomst til et beløb mindre  

 end selskabets positive nettokapitalindtægter, jf. stk. 4. Tilsvarende  

 gælder, såfremt andre aktionærer ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Stk. 6. Nettokapitalindtægterne opgøres som summen af 1) renteindtægter og renteudgifter, 2) skattepligtige gevinster og fradragsberettigede tab efter  

 kursgevinstloven, 3) udbytter efter § 16 A, 4) skattepligtig fortjeneste eller fradragsberettigede tab ved afståelse  

 af aktier efter aktieavancebeskatningsloven og ligningslovens § 16 B og 5) de i ligningslovens § 8, stk. 3, omhandlede provisioner m.v.
Stk. 7. Stk. 3 og 4 finder ikke anvendelse 1) på selskaber, hvis aktier er børsnoterede, 2) såfremt den i stk. 3 nævnte ændring i selskabets ejerkreds skyldes  

 overdragelse af aktier til personer omfattet af arveafgiftslovens § 2, stk.  

 1, litra A og B, eller 3) for underskud hidrørende fra indkomstår, hvori selskabet i hele  

 indkomståret drev virksomhed som pengeinstitut, forsikringsselskab eller  

 investeringsforening, eller hvor selskabet var omfattet af realkreditloven,  

 af lov om visse kreditinstitutter eller i øvrigt udøvede næring ved køb og  

 salg af fordringer eller drev næringsvirksomhed ved finansiering.
Stk. 8. Såfremt et selskab omfattet af selskabsskattelovens § 1,  

 stk. 1, nr. 1 og 2, ejer 25 pct. eller derover (moderselskabet) af  

 aktiekapitalen i et andet selskab (datterselskabet), anses ikke  

 moderselskabet, men aktionærerne i moderselskabet ved anvendelsen af stk. 3  

 for at eje aktierne i datterselskabet efter deres forholdsmæssige andel af  

 moderselskabets aktiekapital.
Dette gælder dog ikke moderselskaber, hvis  

 aktier er børsnoterede.
 Stk. 9. Stk. 2 og 3 gælder ikke for dødsboer.
§ 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som senest ændret ved lov nr.  

 394 af 6. juni 1991, foretages følgende ændringer:
 1. § 9, stk. 1, 1. pkt., affattes således:
»Indskud af aktier samt tegningsret til aktier i en rateopsparing i  

 pensionsøjemed eller i en opsparing i pensionsøjemed, der er omfattet af lov  

 om beskatningen af pensionsordninger mv., sidestilles med afståelse.« 2. I § 9, stk. 2, 1. pkt., indsættes efter  

 »tegningsret til aktier fra«: »en rateopsparing i  

 pensionsøjemed eller«.
§ 9. Indskud af en arbejdstagers aktier samt tegningsret til  

 aktier i en opsparing i pensionsøjemed, der er omfattet af lov om  

 beskatningen af pensionsordninger m.v., sidestilles med afståelse.
Som  

 afståelsessum anses værdien på det tidspunkt, hvor indskuddet foretages.
 Stk. 2. Udlodning af aktier samt tegningsret til aktier fra en  

 opsparing i pensionsøjemed som omtalt i stk. 1 sidestilles med anskaffelse.  

 Som anskaffelsessum anses værdien på udlodningstidspunktet.
Efter 2. behandling den 12. marts 1992 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, som senest ændret ved lov  

 nr. 895 af 21. december 1991, foretages følgende ændring:
 I § 10, stk. 6, indsættes efter 1. pkt. som nyt punktum:
»Kildeskattelovens § 4, stk. 6, finder ikke anvendelse ved tildeling  

 af personfradrag efter stk. 2.« § 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 ændres i § 18, stk. 3, 1. pkt., »12 1/2 pct.« til: »20  

 pct.« § 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, foretages følgende  

 ændringer:
 1. § 7 J affattes således:
» § 7 J.
Afdragsbidrag, der efter § 13 i lov om refinansiering  

 af realkreditlån m.v. i landbrugsejendomme og §§ 2 b - d i lov om  

 indeksregulerede realkreditlån af staten ydes til jordbrugslån, er skattefri  

 for låntager.
Afdragsbidrag ydet i henhold til § 6, stk. 1, jf. stk. 3, i lov  

 nr. 850 af 20. december 1989 om Dansk Landbrugs Realkreditfond er ligeledes  

 skattefri for låntager.« 2. I § 15, stk. 5, 1. pkt. , ændres »jf. stk. 4«  

 til: »jf. stk. 6«.
 3. I § 15, stk. 7, ændres »Stk. 3 og 4 finder ikke  

 anvendelse« til: »Stk. 5 og 6 finder ikke anvendelse«, og  

 »den i stk. 3 nævnte ændring« ændres til: »den i stk. 5 nævnte  

 ændring«.
 4. I § 15, stk. 8, 1. pkt., ændres »ved anvendelsen af  

 stk. 3« til: »ved anvendelsen af stk. 5«.
§ 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 39 af 21. januar 1992, foretages følgende ændringer:
 1. § 9, stk. 1, 1. pkt., affattes således:
»Indskud af aktier samt tegningsret til aktier i en rateopsparing i  

 pensionsøjemed eller i en opsparing i pensionsøjemed, der er omfattet af lov  

 om beskatningen af pensionsordninger m.v., sidestilles med afståelse.« 2. I § 9, stk. 2, 1. pkt., indsættes efter  

 »tegningsret til aktier fra«: »en rateopsparing i  

 pensionsøjemed eller«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med indkomståret 1992. For  

 personer, hvis indkomstår 1992 er påbegyndt inden den 10. december 1991, har  

 § 1 først virkning fra og med indkomståret 1993.
 Stk. 3. § 2 har virkning fra og med indkomståret 1991. For  

 overskud, der er opsparet før indkomståret 1991, beregnes fortsat en  

 passivpost på 121/2 pct.
Stk. 4. § 3, nr. 2-4, har virkning for frivillige akkorder,  

 tvangsakkorder og gældssaneringer, hvor fristdagen efter konkursloven er den  

 27. december 1990 eller senere.
For frivillige akkorder, hvor der ikke er en  

 fristdag efter konkursloven, har reglerne virkning, når aftale om frivillig  

 akkord er indgået den 27. december 1990 eller senere.
