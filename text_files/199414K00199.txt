Nr BTL 199 Betænkning over Forslag til lov om ungdomsvejledning og brobygningsforløb  

 til ungdomsuddannelse   

 Nr L 199 1994-95, 1. samling Afgivet af Uddannelsesudvalget Afgivet: 19950523 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Dansk Teknisk  

 Lærerforbund.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Venstres og Det Konservative  

 Folkepartis medlemmer af udvalget) ønsker dog at understrege, at det ved  

 udmøntningen af lovforslaget skal sikres, at den enkelte unge kan overskue  

 sine muligheder i uddannelsessystemet.
Lovforslaget skærper efter  

 mindretallets opfattelse kravet om vejledning af de unge.
Det er centralt for  

 mindretallet, at kvaliteten i det ordinære erhvervsuddannelsessystem styrkes.  

 For en mindre del af en ungdomsårgang kan det naturligvis være relevant med  

 alternative og utraditionelle veje gennem uddannelsessystemet, som dette  

 lovforslag lægger op til.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
