En kommune ønsker brugsret til 2 pumpebrønde.
Direktoratet udtaler, at  

 hvis kommunen kun har total rådighed over arealet til pumpebrøndene (2-3  

 (m2)) og ret til vandindvinding og eventuelt til at færdes til og fra  

 brøndene, falder forholdene efter direktoratets opfattelse ind under  

 bestemmelsen i udstykningslovens § 11C, stk. 3, hvorfor det ikke er  

 nødvendigt at fraskille parcellerne og heller ikke selve arealerne til  

 brøndene.
I skrivelse af 26-7-1976 til Dem har skovstyrelsen meddelt, at man ikke  

 kan tillade, at der fraskilles to parceller på 299 (m2) og 189 (m2) fra  

 matr.nr. 1bh, der udgør en del af  Skærvad  nordre plantage på ialt 50,5 ha.  

 Plantagen er pålagt fredskovspligt.
Skovstyrelsen har derimod ikke noget at  

 indvende imod, at der anbringes en vandboring på hver af parcellerne, og  

 skovstyrelsen har derfor henvist  Grenå kommune til at indgå aftale med  

 hedeselskabet om, at der ved en servitut på arealet sikres vandværket  

 (kommunen) dispositionsret over dette.
De har med henvisning hertil spurgt om  

 § 1 i udstyknigsloven (lovbekendtgørelse nr. 257 af 8-6-1971) ikke kommer til  

 anvendelse, når de to parceller erhverves ved ekspropriation.
 I denne anledning skal man meddele følgende:
 Hvis kommunen erhverver de to parceller ved ekspropriation, svarer dette  

 til, at arealet afhændes, jfr. udstykningslovens § 1, og parcellerne skal da  

 fraskilles som selvstændige ejendomme.
 Skovstyrelsens skrivelse af 26-7-1976 forudsætter imidlertid, at der ikke  

 sker nogen arealerhvervelse, men at vandindvindingsretten sikres ved en  

 servitut om ret til vandindvinding og anbringelse af de to pumpebrønde på 1,5  

 m x 1,5 m på arealerne.
 Hvis det er tilstrækkeligt til at opfylde formålet, at kommunen kun har  

 total rådighed over arealet til pumpebrøndene (2-3 (m2)) og ret til  

 vandindvinding og eventuelt til at færdes til og fra brøndene, falder  

 forholdet efter direktoraetet opfattelse ind under bestemmelsen i  

 udstykningslovens § 11 C, stk. 3. Det er i så fald ikke nødvendigt at  

 frakskille parcellerne og heller ikke selve arealerne til brøndene.
