Landsskatteretskendelse vedr.
Afgiftspligt af overskudsvarme,  

 der ikke anvendes til proces - slagteri Klagen skyldes, at selskabet er anset for afgiftspligtig af al  

 overskudsvarme indvundet fra køleanlæg, og som ikke anvendes til proces.
Landsskatterettens  

 afgørelse Regionens afgørelse ændres.
Sagens oplysninger Selskabet, der er et  

 slagteri, anvender overskudsvarme fra køleanlæg til at forvarme vandværksvand  

 inden det passerer varmevekslere til videre brug, primært rengøring.  

 Selskabet  

 har fremlagt en nøjere beskrivelse af anlæggets opbygning.
Kort beskrevet er  

 det anført, at en del af energien, der er til stede på køleanlæggets trykside  

 (varme  

 side) anvendes til forvarmning af varmt brugsvand.
Energien på køleanlæggets  

 trykside stammer dels fra bortkølet varme i virksomheden og dels fra tilført  

 elektricitet.
Energien ledes normalt til det fri via køleanlæggets  

 kondensatoranlæg.
Selskabet har fremlagt diagram over udnyttelse af  

 varme fra slagteriets kølerum.
Det er oplyst, at grisekroppene nedkøles fra  

 almindelig kropsvarme til 5o  

 C.
Slagteriet nedkøler ca. 55.000 grise  

 om ugen, og kølebehovet vil være til stede under alle omstændigheder.
Varmen  

 på  

 anlæggets trykside udnyttes til, via en varmeveksler, at forvarme brugsvand  

 fra5o C  

 til ca. 30o  

 C.
Varmen hidrører fra henholdsvis den  

 bortkølede kropsvarme og den i køle/varme-pumpen forbrugte elektricitet.
Selskabet har beregnet, at  

 ca. 32 % af den genvundne overskudsvarme stammer fra den elektricitet, der  

 driver køleanlæggene.
Resten stammer fra rummet og kropsvarmen fra grisene.
A A/S har på vegne af  

 selskabet udarbejdet forudsætninger for afgiftsberegninger, som den 27.  

 november  

 2000 blev godkendt af Told- og Skatteregionen.
Vedrørende det i sagen  

 omhandlede energiforbrug blev det herved fastlagt, at der skulle svares  

 overskudsvarmeafgift på grundlag af genvunden varme hidrørende  

 fra den forbrugte elektricitet, der blev opgjort til 32 % af den genvundne  

 energimængde, i perioden fra oktober til og med marts måned.
 Ved brev af 23. november 2001  

 meddelte Told- og Skatteregionen, at selskabet fra december måned 2001 skulle  

 beregne afgift af overskudsvarme af hele den overskudsvarme, som ikke  

 anvendes  

 til proces, og ikke som tidligere kun 32 %. Det fremgår heraf, at Told- og  

 Skattestyrelsens ingeniør havde gjort opmærksom på, at de forudsætninger, der  

 lå til grund for de af selskabet udarbejdede beregninger, ikke var relevante  

 i  

 forbindelse med udnyttelse af overskudsvarme fra et kompressor/fordamper  

 baseret køleanlæg.
 Selskabet har over for  

 regionen fremlagt et internt notat om afgifter ved eldrevne køleanlæg og  

 eldrevne  

 varmepumper udarbejdet af Skatteministeriets Departement den 8. juli 2002.  

 Følgende fremgår bl.a. heraf:
1. Landbrugsrådet har på møde den 23. april  

 2002 anmodet om en beskrivelse af reglerne for beregning af afgifter, hvor  

 samme eldrevne anlæg både anvendes til køleformål og til varmeformål.  

 Spørgsmålet er foranlediget af en konkret tvist mellem afgiftsmyndighederne  

 og  

 et svineslagteri.
Skatteministeriets departement har ikke ønsket at tage  

 stilling i en konkret sag, men tilbudt at beskrive hensigten med lovgivningen  

 og undersøge, om hensigten med lovgivningen er opfyldt ved den nuværende  

 formuleringen af lovbestemmelserne.
 2. På mødet blev der rejst  

 spørgsmål om, hvorvidt det var rimeligt, at der skulle betales afgift af  

 varmen  

 i nyslagtede svinekroppe, der blev udnyttet til rumvarmeformål andet sted i  

 virksomheden.
 Det umiddelbare svar på dette  

 spørgsmål er, at afgiftslovgivningens hensigter er at regulere  

 afgiftsforholdene  

 for brug af de afgiftspligtige varer el, olie, gas og kul samt den varme mv.,  

 der kommer ved brug heraf.
3. Det kan illustreres ved  

 afgiftsreglerne for en varmepumpe.
Ved en varmepumpe, der typisk er eldreven,  

 udtages varme fra omgivelserne fx jord eller luft, der afkøles eller  

 kondenseres.
Varmen føres herefter til nyttigt brug via en varmeveksler.
Varme fra jord 75 kWh, energi  

 brugt i eldrevet anlæg, der overføres til nyttig varme 25 kWh, energi  

 brugt i eldrevet anlæg, der går helt tabt 5 kWh I  

 alt varmeenergi produceret 100 kWh.
 I  

 dette anlæg skal der betales afgift af hele elforbruget på 30 kWh, mens selve  

 jordvarmen er afgiftsfri. ( ).
Hvis  

 varmepumpens effektivitet er dårligere kan afgiften på jordvarmen dog bliver  

 højere end af almindelig opvarmning, men det er fortsat elektriciteten, der  

 er  

 afgiftsbelagt.
Omvendt kan varmepumpen også være mere effektiv, hvorefter  

 afgiften bliver væsentlig lavere.
 4.  

 Man kan også vende varmepumpen, således at det er emner i  

 virksomheden og  

 ikke omgivelserne, der afkøles, mens omgivelserne opvarmes ved, at varmen  

 bortkøles i omgivelserne igen eventuelt ved, at varmen bortledes efter at  

 være  

 overført til en andet medie via en varmeveksler.
I  

 dette tilfælde (eldrevet køleanlæg) er afgiftssatsen den for proces gældende  

 og  

 igen er det alene den forbrugte elektricitet, der belægges med afgift. ( ) 5.  

 Spørgsmålet er herefter, hvad man gør, når man kombinerer et køleanlæg med et  

 opvarmningsanlæg, altså både køler i virksomheden og bruger varmen fra  

 kølingen  

 til nyttige formål i virksomheden.
 Her  

 må skelnes mellem om den varme, der køles væk, oprindelig stammer fra brug af  

 afgiftspligtige brændsler eller andet sted fra.
 Der  

 ses i første omgang på det tilfælde, hvor varmen, der køles væk, ikke kommer  

 fra brug af afgiftspligtige brændsler, men fx fra nyslagtede svin med en  

 temperatur på hen ved 37 grader.
Tages  

 der udgangspunkt i eksemplet ovenover, er den politiske hensigt, at der alene  

 skal være afgift af elforbruget. ( ) 6.  

 Spørgsmålet er så, om man når det ønskede resultat ved lovens formulering i  

 dette eksempel.
 Efter  

 elafgiftslovens § 11, stk. 3 kan der ikke ske tilbagebetaling, hvis  

 elektriciteten anvendes i en varmepumpe til fremstilling af varme eller varmt  

 brugsvand.
 Det  

 vil sige, at der er fuld afgift på elforbruget til varmepumpen, uanset at den  

 kulde, der samtidig fremstilles, også er nyttig for virksomheden.
 Hvis  

 varmen fra varmepumpen efterfølgende anvendes til let proces, kan der gives  

 godtgørelse af elafgiften ned til let processatsen jf. § 11, stk. 4.
7.  

 I eksemplet kunne man også forestille sig, at en del af varmen, der  

 fremstilles  

 ved den nyttige køling, bliver brugt til rumvarmeformål, og at den anden del  

 bliver smidt ud.
Altså er situationen som følger:
Varme  

 fjernet fra svinekroppe og overført til varmenet  

 75 kWh El  

 brugt i varmepumpe overført til varmenet  

 25 kWh El  

 brugt i varmepumpe der går tabt  

 5 kWh Varme  

 til varmenet eller lignende fra varmepumpen/køleanlæg  

 100 kWh -  

 heraf udnyttet til rumvarmeformål  

 50 kWh -  

 heraf smit ud eller bortkølet uden nytte  

 50 kWh I  

 dette eksempel er det intentionen, at der skal betales rumvarmeafgift af  

 50/100  

 af elforbruget  

 på 30 kWh altså 15 kWh el og let processats for 50/100 af 30 kWh altså 15 kWh  

 el.
Det giver en afgift på ca. 11,5 kr. eller 11,5 øre/kWh varme, der  

 produceres.
Igen  

 synes den gældende lovgivning at sikre, at dette resultat opnås, jf. at der  

 ikke gives godtgørelse af forbrug i varmepumper i § 11, stk. 3,  

  

 som  

 forbruges i vandvarmere  

  

  , beregnet  

 til rumopvarmning.
 Selv  

 om køleanlægget er en varmepumpe, er det kun, hvis varme fra anlægget bruges,  

 at der ikke gives fuld godtgørelse.
8.  

 ( ) ( ) Der  

 er dog mulighed for andre opgørelser for en korrekt beregning af afgiften,  

 men  

 denne beregning er ikke nødvendigvis helt præcis.
( ) Efter  

 § 11, stk. 9 gives der dog en forholdsmæssig rabat for den varme, der kommer  

 fra andet end afgiftsbelagte brændsler.
Forholdstalsberegningen  

 forudsætter implicit en opgørelse af energiindholdet i de afgiftspligtige  

 brændsler mv. og i andet.
Hvordan opgørelse af energiindholdet i  

 andet sker,  

 når andet er varme slagtekroppe, er ikke reguleret direkte i  

 lovgivningen,  

 men lovgivningens hensigt er for det første, at der ikke skal gøres forskel  

 mellem fx afgiftsfrie brændsler så som træ og restvarme i varme svinekroppe,  

 og  

 for det andet at den afgiftsfri energimængde skal søges opgjort.
( ) Selskabet har over for  

 Landsskatteretten fremlagt notat vedrørende afgift på genvinding fra  

 køleanlæg  

 udarbejdet af A A/S, hvoraf bl.a. følgende fremgår:
( ) I Told- og Skatteregionens  

 afgørelse argumenteres for, at der skal betales genvindingsafgift af hele  

 energimængden, fordi varmen ikke kan udnyttes uden tilførsel af elektricitet.
Det er rigtigt at man ikke  

 direkte ville kunne genvinde varmen fra svinekroppene uden køleanlægget, men  

 det ændrer ikke ved det forhold at der genvindes fra et decideret procesanlæg  

 og at energistrømmen gennem køleanlægget består af en frivarme  

 del og en  

 el-varme del.
Elektriciteten der driver køleprocessen bevirker, om man vil  

 det  

 eller ej, at temperaturniveauet på varmestrømmen fra frivarmen  

 bringes op på  

 et niveau der gør den tilgængelig.
Det skal pointeres at køleanlægget er et  

 procesanlæg, der ene og alene er etableret til nedkølingsformål.
At anlægget  

 fungerer så det er muligt at genvinde varme fra det, er en positiv  

 bifunktion.  

 Varmen vil altid være til stede og skulle ledes til det fri, hvis den ikke  

 blev  

 genvundet.
Et køleanlæg opbygges ens uanset om der etableres varmegenvinding  

 eller ej og etablering af varmegenvinding fra køleanlæg medfører ikke et  

 merforbrug  

 af elektricitet, snarere tvært imod, da det i varme perioder kan medvirke til  

 at sænke kondenseringstemperaturen og derved energiforbruget på  

 køleanlægget. ToldSkats afgørelse Selskabet er med virkning fra  

 den 1. januar 2002 anset for pligtig at beregne overskudsvarmeafgift af al  

 overskudsvarme,  

 der udnyttes fra køleanlæggene.
Af elafgiftslovens § 11, stk.  

 9, fremgår, at hvis den nyttiggjorte varme er fremstillet ved andet end  

 afgiftspligtige brændsler, nedsættes tilbagebetalingen for en forholdsmæssig  

 del  

 af varmen.
Varme fra grisekroppe kan ikke sidestilles med brændsler.
Et  

 karakteristisk kendetegn ved varmegenvinding fra køleanlæg  

 er, at den energi der fjernes ikke har en tilstrækkelig værdi (temperatur)  

 til  

 at kunne genindvindes.
Dette opnås først ved tilført energi fra  

 køleprocessen.  

 Uden denne opvarmning kunne energien ikke genanvendes.
Ved denne betragtning  

 bliver varmegenindvinding fra køleanlæg altid ren overskudsvarme.
 Henset til at regionen i  

 november 2000 har godkendt nogle forudsætninger for afgiftsberegningen,  

 hvorved  

 afgiften af overskudsvarme fra køleanlæg var en del heraf, har regionen ikke  

 foretaget regulering af afgifterne i perioden november 2000 til december  

 2001.
Regionen har over for  

 Landsskatteretten udtalt, at der i et af Skatteministeriet, Departementet den  

 8. juli 2002 udarbejdet internt notat lægges op til, at et køleanlæg kan  

 betragtes  

 om en varmepumpe.
Anvendelsen af varmepumpereglerne vil imidlertid være en  

 ulempe for selskabet, idet der i så fald skal betales afgift hele året.
Det  

 er  

 fastholdt, at såfremt den administrativt lettere overskudsvarmebetragtning  

 anvendes, kan varme fra f.eks. grisekroppe ikke begrunde en nedsættelse af  

 overskudsvarmeafgiften til 32 %.
 Regionen har henvist til et  

 samtidigt fremlagt og af Told- og Skattestyrelsens ingeniør udarbejdet notat  

 af  

 7. februar 2003. Af dette notat fremgår bl.a. følgende:
Teknisk set er de anlæg, der  

 i daglig tale benævnes henholdsvis køleanlæg og varmpumper identiske anlæg.
Om anlægget  

 kaldes et køleanlæg eller en varmepumpe knytter sig til om det er kølingen,  

 der  

 nyttiggøres eller varmen, der nyttiggøres.
 I de situationer, hvor både  

 varmen og kølingen nyttiggøres kan det være svært, at afgøre om anlægget skal  

 kaldes en varmepumpe eller et køleanlæg, og det kan bero på en tilfældighed,  

 hvilken benævnelse, der bliver anvendt.
 Hvis varmepumpen/køleanlægget  

 fremstiller varme, der bruges til rumvarme m.v. falder det ind under de  

 anlæg,  

 der i elafgiftsloven § 11, stk. 3, ikke kan få godtgjort elafgiften.
I tilfælde, hvor kun en del  

 af varmen nyttiggøres til rumvarme m.v.  mens resten af varmen bortledes i det fri, er det  

 kun den del af elforbruget, der relaterer sig til den nyttiggjorte varme, som  

 virksomheden ikke kan opnå elafgiftsgodtgørelse for.
 Opgørelse af denne andel  

 kræver måling af den fremstillede mængde varme, og hvor meget heraf, der  

 nyttiggøres til rumvarme m.v.
 Da den varme, der produceres  

 på en varmepumpe, er en kombination af overhedningsvarme og fordampningsvarme  

 på anlæggets kondensator, er det ofte besværligt og omkostningskrævende at  

 måle  

 den, specielt når en del af varmen bortledes til det fri, og en del af varmen  

 anvendes i virksomheden, - idet dette grundlæggende forudsætter, at der skal  

 opsættes flere målere.
 Det er derfor  som her   

 efter omstændighederne tilladt, at der i stedet for den grundlæggende  

 varmepumpebetragtning anlægges en overskudsvarmebetragtning, som umiddelbart  

 nedbringer virksomhedens omkostninger til måleropsætning m.v.
 Anvendelse af  

 overskudsvarmebetragtningen fordrer dog på den ene side, at en virksomhed  

 ikke  

 derved opnår en utilsigtet gevinst, og på den anden side, at der ikke betales  

 mere i overskudsvarmeafgift end den procesgodtgørelse, der gives ved at anse  

 køleanlægget for et procesanlæg i stedet for en varmepumpe omfattet af  

 elafgiftslovens § 11, stk. 3.
 Overskudsvarmebetragtningen  

 går ud på, at man udelukkende forholder sig til den nyttiggjorte varme og  

 betaler overskudsvarmeafgift af den del, der anvendes til rumvarme m.v.
 Hvis man tager udgangspunkt i  

 et anlæg med en effektfaktor på 3, hvilket er det man kan forvente af en  

 varmepumpe.
 Med en effektfaktor på 3 og  

 et elforbrug på f.eks. 30 kWh, vil der bliver produceret 90 kWh varme.
 Afgiften  

 efter varmepumpebetragtningen, hvor der ingen godtgørelse er på elektricitet  

 vil blive 30 [kWh] * 0,666 (56,6 øre elafgift + 10 øre CO2-afgift)[kr/kWh] =  

 19,98 kr.
Afgiften  

 efter overskudsvarmebetragtningen er 52,5 kr/GJ = 0,189 kr/kWh.
For 90 kWh  

 varme bliver  

 det 90 [kWh] * 0,189 [kr/kWh] = 17,01 kr.
Dertil skal lægges afgift af  

 elforbruget til let proces satsen, der er 0,1 (9 øre CO2-afgift + 1 øre  

 eldistributionsafgift) kr/kWh.
For de 30 kWh bliver det 30*0,1 = 3 kr.
For  

 overskudsvarmen bliver det i alt 17,01 + 3,00 = 20,01 kr.
 Der er således næsten  

 identitet mellem, om man lægger til grund, at der er tale om en varmepumpe  

 eller om man lægger til grund, at der er tale om indvinding via en  

 varmeveksler.
 Som nævnt er faktoren 3 et  

 udtryk for, hvad man som udgangspunkt kan forvente at varmeproduktionen vil  

 være fra en varmepumpe givet elforbruget.
 Hvis effektfaktoren er mindre  

 vil varmepumpebetragtningen give en lidt større afgift, og modsat hvis  

 effektfaktoren er større vil varmepumpebetragtningen give en lidt mindre  

 afgift.
Jeg er bekendt med, at det  

 grundlæggende synspunkt fra Skatteministeriets Departements side er, at et  

 køleanlæg, hvorfra varme udnyttes til rumvarme m.v. afgiftsmæssigt skal  

 behandles efter varmepumpereglerne i afgiftslovgivningen.
Elforbruget til en  

 varmepumpe er udtrykkeligt pålagt fuld elafgift, jf. elafgiftslovens § 11,  

 stk.  

 3. Altså ingen mulighed for godtgørelse, medmindre varmen bruges til andet  

 end  

 rumvarme, f.eks. smides væk.
Jeg er endvidere bekendt med, at Departementet  

 dog  

 tager overskudsvarmebetragtningen til efterretning  under forudsætning  

 af, at  

 den afgiftsmæssige stilling ved denne metode i sidste ende ikke er afvigende  

 fra resultatet af varmepumpebetragtningen.
Jeg er derudover bekendt med,  

 at flere virksomheder har anvendt overskudsvarmebetragtningen i situationer,  

 hvor formålet med køleanlægget/varmepumpen hel åbenbart har været kølingen,  

 og  

 hvor kun en del af den producerede varme udnyttes.
Dette gælder f.eks. for  

 den  

 aktuelle virksomhed frem til november 2000, hvor virksomheden ansøgte om og  

 fik  

 tilladelse til kun at beregne overskudsvarmeafgift af 32% af den varme, der  

 blev nyttiggjort til rumvarme m.v.
Det er  som tidligere nævnt  

  en betingelse, at virksomhederne kun kan anvende den administrativt  

 lettere  

 metode, hvis der betales overskudsvarmeafgift af hele den varmemængde, der  

 anvendes til rumvarme m.v.
I modsat fald vil virksomheden opnå en utilsigtet  

 gevinst, ved anvendelse af en administrativt lettere metode, der sparer  

 virksomheden for måleromkostninger.
Den alternative metode, hvor  

 overskudsvarmebetragtningen, lægges til grund, giver dog virksomheden en  

 mindre  

 fordel, idet der ikke skal betales overskudsvarmeafgift i sommerhalvåret,  

 hvor  

 varmebehovet til rumvarme m.v. normalt er lille Regionen  

 er enig i, at anlæggets primære funktion er at foretage nedkøling, hvorfor  

 selskabet  

 som udgangspunkt derfor er berettiget til tilbagebetaling for afgift af den  

 el,  

 der anvendes til drift af anlægget.
Nyttiggjort energi fra en kølefunktion  

 til  

 opvarmning af brugsvand er dog omfattet af reglerne for nedsættelse af denne  

 tilbagebetaling efter elafgiftslovens § 11, stk. 8, 1. pkt.
At kølefunktionen  

 flytter kropsvarme fra slagtede svin ændrer ikke herpå.
Regionen er ikke enig  

 i, at reduktionen i tilbagebetalingen af elafgiften skal foretages efter  

 elafgiftslovens § 11, stk. 9.
Med  

 henvisning til bemærkningerne til lov nr. 1102 af 20. december 1995 har  

 regionen konkluderet, at elafgiftslovens § 11, stk. 8, finder anvendelse i  

 forbindelse med udtræk af energi fra en proces til varme og varmt vand.  

 Elafgiftslovens § 11, stk. 9, finder på samme vis anvendelse i forbindelse  

 med  

 udtræk af energi fra en proces til varme og varmt vand, men hvor der som  

 energi  

 til processen er indfyret med både afgiftspligtige brændsler og med  

 afgiftsfrie  

 brændsler mv.
I dette tilfælde bliver  

 der alene  

  

 udtaget  

 energi fra en proces til produktion af varme og varmt  

 vand.
Der er ikke tale om, at anden afgiftsfri energi  

  

 indfyres  

 som et  

 brændsel for at en proces kan gennemføres.
Processen består i, at et  

 el-drevet  

 køle/varmeanlæg flytter varme.
Der anvendes kun el til driften af  

 køle/varme-anlægget.  

 Energien i de slagtede svinekroppe udnyttes ikke som et brændsel til selve  

 processen  

  den flyttes kun.
Analogt hermed kan det anføres, at det man kommer i  

 et  

 køleskab, ikke er med til at drive anlægget.
Endvidere kan reglerne i lovens  

 §  

 11, stk. 8, og § 11, stk. 9, ikke bruges i kombination, idet der er tale om  

 to  

 forskellige forhold.
I § 11, stk. 8, udtager man energi fra en proces.
I §  

 11,  

 stk. 9, indfyres afgiftsfrie og afgiftspligtige energier i en proces. § 11,  

 stk. 9, kan således ikke anvendes i det foreliggende tilfælde.
Varmen  

 fra svinekroppene kan ikke opfattes som et brændsel eller energi, der  

 sidestilles med et brændsel.
Den naturlige varmeafgivelse fra svinekroppene  

 er  

 i sig selv så ringe, at den kun ved hjælp af en køle/varmepumpe kan bringes  

 op  

 på et udnytteligt niveau.
Derudover kan man ikke betegne den rest af  

 kropsvarme, der er i de slagtede svinekroppe, som en ren afgiftsfri varme.  

 For  

 at kunne producere en vare i form af slagtede svin, skal der anvendes  

 afgiftspligtig  

 energi i forbindelse med mange funktioner på slagtegangen.
Uanset, at der ved  

 ophængning i kølerummene forsat resterer  

 en del naturlig kropsvarme i svinekroppene, er det dog nærliggende at antage,  

 at processer som svidning og skoldning af kroppene, har bidraget til at  

 temperaturen i kroppene er blevet forøget.
 I  

 relation til den af selskabet foretagne opgørelse af energien i de slagtede  

 svin har regionen anført, at beregningen tager udgangspunkt i den fordeling  

 af  

 energien, der følger af elafgiftslovens § 11, stk. 3. Ved at anvende reglerne  

 i  

 § 11, stk. 3, i kombination med en køle/varmepumpe indgår den yderligere  

 energi, der tilføres som følge af effekten af varmepumpen som afgiftsfri  

 energi  

 i beregningen, idet energien fra effektforøgelsen ikke indgår som en del af  

 energiindholdet i det afgiftspligtige brændsel, men dog som en del af det  

 totale indfyrede energiforbrug.
Subsidiært  

 har regionen anført, at reglerne i elafgiftslovens § 11, stk. 8, 2. pkt.,  

 vedrørende beskatning af udtræk af energi fra en proces til varme og varmt  

 vand  

 ved hjælp af varmepumpe, finder anvendelse.
Når der anvendes en varmepumpe  

 til  

 udtræk af energi fra en proces, vil der stort set altid være tale om, at man  

 udtrækker en del af den afgiftsfrie varme, der naturligt er i alle råstoffer,  

 og en del af den afgiftspligtige varme, der bliver tilført som brændsel til  

 processen.
Dette imødegås ved, at der kun skal ske beskatning for den del af  

 den nyttiggjorte varme, der overstiger 3 gange elforbruget i varmepumpen,  

 hvorved der gennemsnitligt er taget højde for, at der ikke sker en beskatning  

 af den afgiftsfrie varme, der naturligt er i råstofferne.
 Derudover  

 er henvist til TSS-meddelelse af 14. november 2002 om HFC-afgift, hvori det  

 vedrørende et varmepumpe/mælkekøleanlæg konkluderes, at anlægget skal  

 kategoriseres som en varmepumpe.
Afslutningsvis  

 har regionen anført, at selskabet argumenterer ud fra en fejlfortolkning af  

 reglerne i elafgiftslovens § 11, stk. 8, og § 11, stk. 9, og at denne  

 fejlfortolkning indbefatter en uhjemlet kombination af reglerne, således at  

 selskabet vil opnå størst mulig fordel.
Selskabet fastholder, at der er tale  

 om  

 et køleanlæg og ikke en varmepumpe.
Samtidig fastholdes, at kropsvarmen fra  

 de  

 svinekroppe, som skal nedkøles, også skal opfattes som et brændsel, hvorefter  

 §  

 11, stk. 9, skal anvendes.
Herved opnår slagteriet også  uagtet man  

 henholder  

 sig til at der er tale om et køleanlæg og ikke en varmepumpe  at der  

 kan  

 drages fordel i beregningen af nedsættelsen af elafgiften på grund af den  

 effektforøgelse,  

 der er i forbindelse med at anlægget også fungerer som en varmepumpe.
I  

 relation til selskabets subsidiære påstand har regionen anført, at der ved  

 den  

 trufne afgørelse er taget hensyn til tekniske og administrative ændringer i  

 virksomheden samt dens konkurrencestilling.
De hensyn, der er tillagt vægt i  

 TfS 1996.838 VLD, gør sig således ikke gældende i nærværende sag.  

 Virksomheden  

 har tidligere beregnet overskudsvarme på anden måde, ligesom andre  

 tilsvarende  

 køleanlæg betaler fuld afgift af det hele.
Klagerens påstand og  

 argumenter Selskabets repræsentant har  

 over for Landsskatteretten fremsat principal påstand om, at der ikke skal  

 beregnes overskudsvarmeafgift af den del af overskudsvarmen, der hidrører fra  

 svinekroppe.
Subsidiært er fremsat påstand om, at der bør fastsættes en  

 længere  

 frist fra ændringen af afgørelsen til denne skal have virkning.
Til støtte for den principale  

 påstand er det anført, at elafgiftslovens § 11 fastsætter reglerne for  

 tilbagebetaling  

 af afgiften efter denne lov.
Reglerne om overskudsvarmeafgift findes i  

 elafgiftslovens § 11, stk. 8-14. Lovgiver har været meget omhyggelig med at  

 præcisere, i hvilke tilfælde der skal betales overskudsvarmeafgift, og  

 hvornår  

 overskudsvarmen kan nyttiggøres uden afgiftsmæssige konsekvenser.
Det fremgår  

 af bestemmelsernes helhed at overskudsvarme kun beskattes, I andre tilfælde er  

 overskudsvarmen fritaget for afgifter.
I visse tilfælde er overskudsvarmen  

 også  

 fritaget for overskudsvarmeafgift, selv om overskudsvarmen er nyttiggjort fra  

 et godtgørelsesberettiget energiforbrug og er anvendt til rumopvarmning.  

 Formålet med overskudsvarmeafgiften er at sidestille afgiftsbelagt og  

 refusionsberettiget varme fra en produktionsproces, der nyttiggøres til  

 rumvarme med afgiftsbelagt varme, der direkte anvendes til rumvarme.
Der  

 findes  

 altså i lovens opbygning intet til støtte for, at man med  

 overskudsvarmeafgiften også har ønsket at beskatte energi, der ikke er  

 afgiftsbelagt.
Af elafgiftslovens § 11, stk.  

 8, fremgår bl.a. at overskudsvarme er afgiftspligtig   I det omfang en del af  

 det varme vand eller varme, som ikke er omfattet af stk. 3, efterfølgende  

 nyttiggøres . Af bemærkningerne til § 1, nr. 3, i lovforslag nr. 210 af 6.  

 april 1995 fremgår bl.a. at der   fortsat ydes tilbagebetaling for egentlig  

 procesvarme, ligesom det foreslås at procesanlægs direkte bidrag til  

 lokaleopvarmning ikke i sig selv afskærer virksomheden fra  

 tilbagebetaling.  

  . i det omfang  

 procesvarmen efterfølgende sælges som fjernvarme eller udnyttes i radiatorer  

 eller lignende, nedsættes tilbagebetalingen  . . Af bemærkningerne fremgår  

 altså, ·  

  

 	  

 at procesvarme er afgiftspligtig varme,  

 hvor afgiften tilbagebetales, ·  

  

 	  

 at denne varme ikke er afskåret fra  

 tilbagebetalingen, hvis den direkte bidrager til rumopvarmning og ·  

  

 	  

 at tilbagebetalingen nedsættes, hvis denne  

 varme udnyttes i radiatorer mv.
Det er tydeligt, at  

 nedsættelsen i tilbagebetalingen (betaling af overskudsvarmeafgift) kun  

 kommer  

 på tale ved nyttiggørelse af afgiftspligtig varme, hvor afgiften er  

 tilbagebetalt.
Da selskabet ikke har betalt afgift af kropsvarme fra slagtede  

 svin eller har fået afgiften tilbagebetalt, er kropsvarmen ikke procesvarme.  

 Selskabet kan derfor heller ikke komme til at betale overskudsvarmeafgift af  

 nyttiggjort kropsvarme.
Der findes således i lovens opbygning intet til  

 støtte  

 for, at selskabets nyttiggørelse af kropsvarme fra grise er omfattet af denne  

 bestemmelse.
Af formuleringen af  

 elafgiftslovens § 11, stk. 9, ses tydeligt, at lovgiver kun ønsker at  

 beskatte  

 den andel af overskudsvarmen, som kommer fra afgiftspligtige brændsler og  

 afgiftspligtig  

 elektricitet.
Det betyder, at alle øvrige former for varmeenergi i  

 overskudsvarmen ikke skal beskattes.
Endvidere er der i bestemmelsens 2. pkt.  

 tilføjet et mv.
Af bemærkningerne til L 69 af 9. november 1995 fremgår, at  

 f.eks. afgiftsfri energi fra solvarmeanlæg også indgår, når energiindholdet  

 kan  

 dokumenteres.
Det betyder, at der i det totale energiindhold indgår ·  

  

 	  

 afgiftspligtige brændsler ·  

  

 	  

 afgiftspligtig elektricitet ·  

  

 	  

 afgiftsfrie brændsler, der fremgår af  

 olieafgiftslovens § 9, stk. 2 ·  

  

 	  

 afgiftsfrie brændsler, hvor mindste  

 energiindhold er dokumenteret ·  

  

 	  

 anden afgiftsfri varmeenergi, hvor mindste  

 energiindhold er dokumenteret.
Af lovens § 11, stk. 11,  

 fremgår reglerne for opgørelse af overskudsvarmeafgiften for overskudsvarme i  

 form af varm luft.
Overskudsvarmemængden kan bl.a. opgøres som 2 gange  

 elforbruget i de anlæg, der transporterer luften.
Hvis anlægget både  

 transporterer afgiftspligtig overskudsvarmeluft og anden varm luft, kan  

 beregningen baseres på en forholdsmæssig andel.
Andelen opgøres som den andel  

 af det samlede energiforbrug i de pågældende anlæg, som svarer til forholdet  

 mellem på den ene side mængden af luft, som er omfattet af stk. 10  

 (afgiftspligtig overskudsvarmeluft), og på den anden side den totale mængde  

 transporteret luft.
Bestemmelsen understreger, at man ved konvertering af  

 afgiftspligtig overskudsvarme fra luft til væsker kun skal medtage den andel,  

 der kommer fra den elbaserede del, hvor elafgiften er godtgjort  

 (overskudsvarme  

 omfattet af stk. 10). Endvidere fremgår af bestemmelsen, at den  

 afgiftspligtige  

 andel af varmen ikke kun dokumenteres ved direkte energimålinger eller ved  

 energiindholdet i brændsler, men også kan opgøres på andre måder.
A A/S har for selskabet  

 dokumenteret mindste energiindhold i varmen fra svinekroppe som det samlede  

 energiindhold i den nyttiggjorte varme med fradrag af energiindholdet i  

 elforbruget på anlæggene i køletunnelen.
Svinekroppenes faktiske andel af den  

 samlede nyttiggjorte varme er med sikkerhed højere, da den tilførte el-energi  

 til kompressorer kun delvis bliver omdannet til varme og andelen derfor reelt  

 er mindre end 32 %. Derved dokumenteres, at varmen fra svinekroppene udgør  

 mere  

 end/mindst 68 %. Selskabet opfylder således alle betingelser for at medregne  

 den nyttiggjorte kropsvarme fra grisene i opgørelse af overskudsvarmeafgiften  

 efter lovens § 11, stk. 9.
Endelig er det i strid med  

 intentionerne med den grønne afgiftspakke at beskatte varme, der ikke har  

 bidraget til CO2-emmissionen.
Således fremgår af forarbejderne til lov nr.  

 417  

 af 14. juni 1995 om ændring af reglerne for tilbagebetaling, at Danmark med  

 lovændringerne i den grønne afgiftspakke har ønsket at komme i front med  

 initiativer til nedbringelse af erhvervenes CO2-udslip.
De af regionen introducerede  

 begreber udtræk henholdsvis udtagning af energi er  

 ikke kendt i  

 afgiftssammenhæng, ligesom sondringen ikke har hjemmel i elafgiftsloven.  

 Endvidere er bestemmelserne i elafgiftslovens § 11, stk. 8 og 9, ikke af  

 hinanden uafhængige bestemmelser. § 11, stk. 9, er en regel, der giver  

 retningslinier for, hvorledes § 11, stk. 8, skal benyttes, når der bruges  

 afgiftspligtige brændsler sammen med varmekilder, der ikke er  

 afgiftspligtige.  

 Udover at dette allerede følger af en sproglig fortolkning af § 11, stk. 9,  

 giver bestemmelsen ikke mening alene, men må ses i sammenhæng med andre  

 bestemmelser, eller nærmere § 11, stk. 8, som netop introducerer  

 genbeskatningen  

 af nyttiggjort varme, som der tidligere er opnået afgiftsgodtgørelse for.
Der  

 er derfor ikke behov for fortolkningsbidrag, der bekræfter denne systematik.  

 Hvis lovgiver har ment, at en naturlig sproglig fortolkning ikke skal være  

 gældende i et konkret tilfælde, skal lovgiver gøre opmærksom herpå i  

 forarbejderne til bestemmelsen.
ToldSkat har derfor bevisbyrden for, at stk.  

 9  

 ikke skal ses i sammenhæng med stk. 8, hvilken bevisbyrde ikke er løftet.
Det er i øvrigt sædvanligt,  

 at overskudsvarme ikke kan anvendes direkte, idet temperaturen generelt er  

 for  

 lav.
Der er derfor ikke ud fra et teknisk synspunkt noget, der principielt  

 adskiller overskudsvarmen fra svinekroppene fra andre former for  

 overskudsvarme.
Derudover er der ikke tale om udnyttelse af afgiftspligtig  

 energi tilført i et tidligere procesled.
De tidligere processer påvirker kun  

 svinehuden og ikke selve kropsindholdet, hvorfor den varme, der tilføres  

 herved, forsvinder momentant eller under den videre transport af  

 svinekroppene  

 på conveyerbæltet.
I relation til det af  

 regionen anførte om, at der i det opgjorte varmebidrag på 68 % indgår  

 varmebidraget  

 fra varmepumpen, er det bemærket, at regionen hidtil har accepteret den  

 delvise  

 opgørelse, der var baseret på en vurdering af, at 68 % af varmen stammer fra  

 svinekroppene.  

 Endvidere har regionen hidtil være enig i, at der var tale om et køleanlæg og  

 ikke en varmepumpe.
Såfremt regionen ændrer opfattelse af disse forhold, må  

 regionen som 1. instans træffe selvstændig afgørelse herom.
En sådan  

 afgørelse  

 kan endvidere kun vedrøre perioder efter den 11. marts 2004, hvor sagen blev  

 forhandlet i Landsskatteretten, hvorved regionen gav udtryk for sine  

 hidtidige  

 synspunkter angående ovenstående, og således har skabt en for selskabet  

 berettiget forventning.
Til støtte for den subsidiære  

 påstand er det anført, at der bør gives selskabet en længere frist fra  

 regionens  

 pålæg af 23. november 2001 og indtil afregning efter § 11, stk. 8, træder i  

 kraft.
Det er ikke i overensstemmelse med gældende forvaltningspraksis og god  

 forvaltningsskik at kræve ændring af afregningen før der truffet en endelig  

 afgørelse.
Endvidere er det ikke god forvaltningsskik at ændre sin egen  

 afgørelse uden at give en rimelig frist til at iværksætte denne ændring.
En  

 rimelig frist vil i omhandlede tilfælde være 1. april 2002 eller tidligst 1.  

 marts 2002, jf.
Vestre Landsrets dom offentliggjort i TfS 1996.838.
Det er korrekt, at andre  

 danske virksomheder ikke får reduktion i overskudsvarmebetalingen, og i  

 øvrigt  

 afventer afgørelsen i nærværende sag.
Det er imidlertid ikke en national  

 konkurrenceforvridning, som selskabet vil påberåbe, men derimod den  

 forvridning  

 på det internationale marked, som en fuld afgiftsbetaling vil medføre.  

 Endvidere skal der rent faktisk foretages såvel tekniske som administrative  

 ændringer, såfremt den påklagede afgørelse fastholdes.
Told- og Skattestyrelsens udtalelse Styrelsen har indstillet, at  

 den påklagede afgørelse ændres, idet det omhandlede forbrug må anses for  

 omfattet af elafgiftslovens § 11, stk. 3. Styrelsen har anført, at forholdet  

 ikke er omfattet af elafgiftslovens § 11, stk. 8 og 9 (nugældende stk. 9 og  

 10). Derudover har styrelsen anført, at der ikke er lovgrundlag for at  

 reducere  

 virksomhedens afgiftsbelastning med en andel af varmen fra svinekroppene.
Det kan lægges til grund, at  

 der er tale om bortkøling af naturlig varme fra kølerum.
Der er i det  

 konkrete  

 tilfælde tale om fremstilling af varmeenergi på en varmepumpe, og ikke  

 nyttiggørelse af overskudsvarme fra en produktionsproces, som er foregået i  

 virksomheden.
Dette er dog ikke ensbetydende med, at anlægget ikke har nogen  

 procesformålsbestemt kølefunktion.
En del af den fremstillede varmeenergi  

 udnyttes  efter det oplyste ca. 29 % af varmeenergien  mens  

 resten ledes  

 bort.
Ud fra en direkte  

 ordlydsfortolkning af bestemmelserne i elafgiftslovens § 11 kan både  

 varmepumpefunktionen  

 og den procesformålsbestemte kølefunktion indeholdes/håndteres i  

 loven.
Den  

 del af elforbruget, der medgået til produktion af varmeenergien, som ledes  

 bort  

 (kondenseres), anses som procesformål, hvorefter afgiften af elforbruget kan  

 tilbagebetales efter de almindelige procesregler i elafgiftsloven.
Man må med udformningen af  

 elafgiftslovens § 11, stk. 8 (nu stk. 9) se på, om der er tale om udnyttelse  

 af  

 overskudsvarme fra afgiftspligtig energi, der er tilbagebetalingsberettiget  

 efter olieafgiftslovens § 11, stk. 5, eller f.eks. elbaseret procesvarme, der  

 er tilbagebetalingsberettiget efter elafgiftslovens § 11, stk. 1 eller 4.  

 Hvis  

 dette er tilfældet, vil forholdet være omfattet af hhv. olieafgiftslovens §  

 11,  

 stk. 9, eller elafgiftslovens § 11, stk. 8. Det konkret omhandlede tilfælde  

 er  

 ikke omfattet af elafgiftslovens § 11, stk. 8. Allerede som følge heraf vil  

 det  

 ej heller være omfattet af § 11, stk. 9. Bestemmelsen i lovens § 11, stk. 9,  

 anvender udtrykket fremstille og indfyret, der må  

 gælde for varme og varmt  

 vand baseret på både afgiftspligtig energi og afgiftsfri energi.
Ud fra en  

 sådan direkte ordlydsfortolkning er  

 det intet som tyder på, at naturlig varme er omfattet heraf, hvilken  

 opfattelse  

 de særlige bemærkninger understøtter.
Det er videre anført, at et  

 synspunkt om at forbrugets primære funktion må tillægges afgørende  

 betydning  

 ikke finder støtte i lovgivningen.
Reglerne om tilbagebetaling af afgift er  

 netop baseret på, at der skal ske en fordeling af et energiforbrug  og  

 ofte  

 som udgangspunkt på baggrund af måling.
Undtagelsen herfra er dog, når der er  

 tale om et bagatelforbrug, hvor der i visse tilfælde i praksis anvendes en  

 slipstrømsbetragtning, således at en virksomhed kan få adgang til eksempelvis  

 at henføre et elforbrug  som rettelig er let procesforbrug  under  

 tung  

 proces.
Udnyttelse af varmeenergien i det konkrete tilfælde er dog så stort,  

 at  

 en sådan bagatelbetragtning ikke er relevant.
I relation til det af  

 klageren anførte er det bemærket, at der ikke er tale om varmeudnyttelse  

 gennem  

 en varmeveksler.
Veksleren anvendes derimod til at veksle varmen fra  

 køle-/varmepumpen til opvarmning af brugsvand.
Der er således ej heller tale  

 om  

 udnyttelse af en restenergimængde i form af spildvarme eller  

 overskudsvarme  

 til rumopvarmning.
Der er derimod tale om udnyttelse af varmeenergi fra et  

 køleanlæg/varmepumpe, hvor den potentielle energimængde fra anlægget er godt  

 3  

 gange større end forbruget af el til drift af anlægget, og hvor udnyttelsen  

 af  

 varmenergien udgør ca. 1/3 af den samlede fremstillede varmeenergi fra  

 anlægget.
Endvidere understøtter  

 Departementets notat af 8. juli 2002 ikke selskabets synspunkt om, at der er  

 valgfrihed mellem at anse køleanlæg med varmeudnyttelse som køleanlæg eller  

 som  

 varmepumper, og derfor ikke kan bidrage til at træffe afgørelse om, at den  

 konkrete særlige installation er en varmepumpe.
Det af bl.a. bemærket, at det  

 i  

 notatets punkt 7 angivne eksempel svarer til den omhandlede situation, blot  

 med  

 den konkrete forskel, at der er tale om udnyttelse af varmeenergien til  

 fremstilling  

 af varmt brugsvand i stedet for til rumvarme.
Det er videre anført, at  

 uanset Told- og Skattestyrelsens meddelelse af 14. november 2002 vedrører  

 lovgivningen om afgift af drivhusgasser, ændrer dette ikke ved, at der er god  

 overensstemmelse mellem de deri anførte synspunkter og indstillingen i  

 nærværende sag.
Denne overensstemmelse understøtter endvidere et generelt  

 ønske  

 fra både erhvervslivet, myndigheder m.fl. om sammenhænge i lovgivningen.
I relation til den af  

 regionen trufne afgørelse er det bl.a. anført, at visse forhold kan tale for  

 at  

 anvende en overskudsvarmebetragtning i overensstemmelse hermed.
Et synspunkt  

 kan således være, at der kan drages visse paralleller mellem denne  

 betragtning  

 og lovbemærkningerne i L 218 fremsat den 9. april 1997 (bemærkninger til  

 lovforslagets enkelte bestemmelser - § 1, nr. 16)  som blev udmøntet  

 ved lov  

 nr. 444 af 10. juni 1997. Ved denne ændring blev det bl.a. bestemt, at virksomhederne ikke skulle  

 regulere (betale overskudsvarmeafgift) af forbrug af overskudsvarme i  

 sommerhalvåret.  

 I bemærkningerne omtales en bortskaffelse af varme, der ikke udnyttes i  

 perioder, hvor der ikke er et konkret varmebehov.
Det bemærkes dog samtidig,  

 at  

 bemærkningerne ikke nævner noget om, at der ved  

 opgørelse af nedsættelsen af afgiftsgodtgørelsen, skal indgå en faktor i form  

 af naturlig varme, således at nedsættelsen af godtgørelsen bliver mindre.  

 Såkaldt naturlig varme er således ikke en  

 faktor, som reducerer virksomhedens afgiftsbelastning, hvilket er gældende  

 uanset om man anvender varmepumpebetragtningen eller  

 overskudsvarmebetragtningen.
Et andet forhold er, at  

 overskudsvarmebetragtningen som hovedregel er nemmere og billigere at  

 administrere for virksomhederne, idet der er tale om større  

 måleomkostninger  

 for en virksomhed at indrette sig på varmepumpebetragtningen end  

 på  

 overskudsvarmebetragtningen.
Ved overskudsvarmebetragtningen  

 tages der  

 således visse administrative, tekniske, forenklingsmæssige og  

 omkostningsmæssige hensyn til virksomhedernes forhold.
Begge  

 metoder/betragtninger medfører som hovedregel samme afgiftsbelastning for  

 virksomhederne.
I det konkrete tilfælde tyder noget dog på, at virksomheden  

 opnår en fordel ved at anvende overskudsvarmebetragtningen i overensstemmelse  

 med regionens afgørelse.
 Endelig har styrelsen vedlagt  

 et notat om afgift af varme og varmegenvinding indeholdende modelberegninger  

 i  

 forskellige situationer ved varmefremstilling og udnyttelse af  

 overskudsvarme.
Klagerens bemærkninger til styrelsens udtalelse Det er ikke korrekt, at  

 selskabets køleanlæg kan sidestilles med en varmepumpe, da trykket i  

 køleanlægget  

 er for lille til at kunne opvarme brugsvandet, men alene tilstrækkeligt til  

 at  

 kunne producere en temperatur på 20-25o  

 C.
Der er således ikke  

 teknisk belæg for at sammenligne et typisk køleanlæg med en varmepumpe, da  

 tryk  

 og dermed også temperaturforhold i en varmepumpe er langt højere.
Det er  

 bemærket, at nyttiggørelsen af energien i den bortkølede luft via en  

 varmeveksler ikke medfører et forøget energiforbrug i køleanlægget.
Det kan  

 derfor ikke tiltrædes, at den varme, der udnyttes gennem  

 varmeveksleren, er  

 dermed ikke varme direkte fra svinekroppene, men derimod varme, der er  

 fremstillet i køleanlægget i forbindelse med køleprocessen.
Der  

 produceres på  

 intet tidspunkt varme på køleanlægget, da der ikke anvendes nogen brændsler  

 til  

 fremstilling af varme.
Det eneste der sker i køleanlægget er, at varmen fra  

 svinekroppene bortkøler, og energien overføres til brugsvandet via en  

 varmeveksler.
Det er en betingelse for at køleanlægget fungerer, at der sker  

 overførsel af energien fra køleanlægget til et andet medium (vand eller luft)  

 via en varmeveksler.
Af Skatteministeriets notat  

 fremgår tydeligt, at der er valgfrihed mellem at anse et køleanlæg med  

 varmeudnyttelse som et køleanlæg eller en varmepumpe.
Dermed lægges op til,  

 at  

 man foretager en vurdering på grundlag af den primære funktion, som et anlæg  

 skal have.
Der er ubestridt tale om et køleanlæg, der alene er installeret af  

 produktionsmæssige årsager, nemlig at nedkøle de slagtede svinekroppe.
Det  

 omhandlede køleanlæg kan derfor ikke sammenlignes med et jordvarmeanlæg,  

 hvilket ville svare til at påstå, at en støvsuger er det samme som en  

 varmeblæser.
Ved vurderingen af, om der er  

 tale om en varmepumpe eller ej, skal man se på, om det pågældende anlæg  

 tilfører energi til det medium, som føres gennem anlægget.
Hvis der via  

 anlægget tilføres energi til mediet, dvs. der sker en temperaturforøgelse, er  

 der tale om en varmepumpe.
Såfremt der ikke sker en tilførelse af energi til  

 mediet, må det betragtes som et anlæg, der ikke er omfattet af reglerne i  

 elafgiftslovens § 11, stk. 3.
Retskildeværdien af Told- og  

 Skattestyrelsens meddelelse af 14. november 2002 er begrænset.
Meddelelsen,  

 der  

 alene er udtrykt for styrelsens opfattelse, vedrører HFC-afgiftsområdet,  

 ligesom denne udelukkende behandler reversible varmepumper, dvs. pumper, der  

 både kan køle og opvarme, hvilket ikke er  

 tilfældet i nærværende sag.
I relation til det fremlagte  

 notat er det bemærket, at det ikke forekommer formålstjenligt at foretage  

 beregninger, før det ligger fast, hvilke regler og principper, der skal  

 anvendes.
Derudover foreligger uklarheder i forudsætninger og beregninger,  

 som  

 bl.a. mangler en grundlæggende sondring mellem rumvarme og proces.
Retsgrundlaget På tidspunktet for regionens  

 afgørelse fremgik følgende af elafgiftslovens § 11:
Virksomheder, der er  

 registreret efter merværdiafgiftsloven, kan, bortset fra de i stk. 2 nævnte  

 tilfælde,  

 få tilbagebetalt afgiften efter nærværende lov med undtagelse af 1 øre pr.  

 kWh, 1) af den af virksomheden  

 forbrugte afgiftspligtige elektricitet, og( ) 2) ( ) Stk. 3. Tilbagebetalingen kan  

 ikke finde sted for afgiftspligtig elektricitet og varme, som forbruges i  

 vandvarmere, varmepumper til opvarmning af brugsvand samt fast installerede  

 elektriske radiatorer, strålevarmeanlæg, varmeblæsere, konvektionsovne,  

 varmepumper og lignende anlæg beregnet til rumopvarmning.
) Stk. 8. I det omfang en del  

 af det varme vand eller varme, som ikke er omfattet af stk. 3, efterfølgende nyttiggøres ved  

 særlige installationer, der er indrettet til indvinding af varme, nedsættes  

 den  

 samlede tilbagebetaling efter lov om energiafgift af mineralolieprodukter  

 m.v.,  

 lov om afgift af stenkul, brunkul og koks m.v., lov om afgift af naturgas og  

 bygas og denne lov med 52,50 kr. pr. gigajoule (GJ) varme.
I det omfang  

 varmen  

 afsættes, udgør nedsættelsen dog højst 47,5 pct. af det samlede vederlag for  

 varmeleverancen.
For eget forbrug af nyttiggjort varme, som der kan ydes fuld  

 tilbagebetaling for efter stk. 12, jf. § 11, stk. 12, i lov om energiafgift  

 af  

 mineralolieprodukter m.v., sker der ingen nedsættelse af tilbagebetalingen.  

 Der  

 skal ikke ske nedsættelse af tilbagebetalingen for eget forbrug til  

 opvarmning  

 af rum eller fremstilling af varmt vand i perioden 1. april til 30.  

 september.  

 Der skal heller ikke ske nedsættelse af tilbagebetalingen af eget forbrug til  

 opvarmning af rum i perioden 1. oktober - 31. marts, såfremt der indbetales  

 en  

 afgift på 10 kr. pr. m² pr. måned i denne periode.
Afgiften erlægges efter  

 reglerne i stk. 6, sidste pkt.
Såfremt nyttiggørelsen sker ved varmepumper  

 omfattet af stk. 3, nedsættes tilbagebetalingen dog kun for den del af den  

 nyttiggjorte varme, der overstiger 3 gange elforbruget i varmepumpen.
Såfremt  

 nyttiggørelsen har medført et øget forbrug af elektricitet i de anlæg,  

 hvorfra  

 varmen nyttiggøres, ydes der ikke tilbagebetaling.
Stk. 9. I det omfang den  

 nyttiggjorte varme eller varme vand delvis er fremstillet ved andet end  

 afgiftspligtige  

 brændsler eller afgiftspligtig elektricitet, nedsættes tilbagebetalingen for  

 en  

 forholdsvis mængde varme.
Den forholdsvise nedsættelse opgøres som forholdet  

 mellem på den ene side energiindholdet i de brændsler og den elektricitet,  

 som  

 der ydes tilbagebetaling for, og på den anden side det totale energiindhold i  

 de indfyrede brændsler m.v. og den forbrugte elektricitet, jf. § 9, stk. 2, i  

 lov om energiafgift af mineralolieprodukter m.v.( ) Bestemmelsen om  

 overskudsvarme blev oprindeligt indsat ved en ændring af elafgiftsloven, jf.  

 lov nr. 418 af 14. juni 1995, hvorved lovens § 11, stk. 6, fik følgende  

 ordlyd:
I det omfang en del af det  

 varme vand eller varme, som ikke er omfattet af stk. 3, efterfølgende  

 nyttiggøres ved særlige installationer, der er indrettet til indvinding af  

 varme, nedsættes den samlede tilbagebetaling efter  

 lov om energiafgift af mineralolieprodukter m.v., lov om afgift af stenkul,  

 brunkul og koks m.v., lov om afgift af naturgas og bygas og denne lov med  

 42,5  

 kr. pr. gigajoule (GJ) varme.
I det omfang varmen afsættes, udgør  

 nedsættelsen  

 dog højst 42,5 pct. af det samlede vederlag for varmeleverancen.
Såfremt  

 nyttiggørelsen har medført et øget forbrug af elektricitet i de anlæg,  

 hvorfra  

 varmen nyttiggøres, ydes der ikke tilbagebetaling. I de almindelige bemærkninger  

 til lovforslaget (L210) blev bl.a. anført:
( ) Hvis der imidlertid i  

 forbindelse med energianvendelsen i de særlige processer samtidig udtages varme ved særlige  

 installationer, der tilføres radiatorer m.v., vil den energimængde, der  

 udtages  

 til rumopvarmning, blive belastet med afgift. ( ) ( ) Nærmere  

 om overskudsvarme Efter  

 energianvendelsen til de nærmere produktionsprocesser vil det ofte være  

 muligt  

 at udnytte en restenergimængde i form af spildvarme eller  

 overskudsvarme  

 til rumopvarmning.
Hvis denne overskudsvarme udnyttes ved særlige  

 installationer, vil der skulle betales afgift heraf.
Ved fastsættelsen af reglerne  

 for beskatning af overskudsvarme er der tilstræbt en balance mellem hensynet  

 til  ikke mindst af energi- og miljømæssige årsager  at undgå, at  

 overskudsvarme, der kan reducere det samlede energiforbrug, går til spilde og  

 hensynet til at undgå afgiftsbetinget fremstilling af  

 overskudsvarme.
I  

 praksis vil man ikke kunne afgøre, hvornår det ene eller det andet er  

 tilfældet.
Med hensyn til at man skal  

 undgå at overskudsvarme, hvis udnyttelse kan reducere det samlede  

 energiforbrug, går til spilde, bemærkes, at virksomhederne i dag har et  

 incitament hertil, hvis værdien af den samlede energibesparelse er større end  

 omkostningerne til drift, afskrivning og forrentning af sådanne anlæg.
Ved  

 forslaget om rumopvarmning stiger værdien af den samlede energibesparelse  

 fordi  

 alternativet til udnyttelse af overskudsvarmen  almindelige  

 rumopvarmning   

 bliver dyrere.
Der vil således ikke ske nogen reduktion af incitamentet til  

 udnyttelse af overskudsvarme i virksomhederne ved, at man beskatter  

 varmeudtag  

 fra produktionsprocesser.
Tværtimod gives der et vist yderligere incitament,  

 idet varmeudtaget beskattes, som om varmen var fremstillet på et kedelanlæg,  

 hvor der ikke er konverteringstab i form af skorstenstab m.v.
( ) Specielt vedrørende  

 elektricitet gør der sig særlige opgørelsestekniske forhold gældende.  

 Elektricitet  

 anvendes  om end i begrænset omfang  direkte i særlige  

 installationer til  

 fremstilling af rumopvarmning og fremstilling  

 af varmt vand.
Elektricitetsforbrug hertil skal beskattes som almindelige  

 elektricitetsforbrug i husholdningerne. ( .) Af de særlige bemærkninger  

 til ændringen af elafgiftslovens § 11 fremgår, at denne medfører, at de  

 samtidige og tilsvarende ændringer af olieafgiftslovens § 9 også kommer til  

 at  

 omfatte elektricitet.
Af de særlige bemærkninger til olieafgiftslovens § 9  

 fremgår følgende:
I stk. 6 foreslås det dog,  

 at i det omfang procesvarmen efterfølgende sælges som fjernvarme eller  

 udnyttes  

 i radiatorer eller lignende, nedsættes tilbagebetalingerne med et beløb, som  

 svarer til den afgift, der skulle være betalt, såfremt varmen var blevet  

 fremstillet direkte med henblik på rumopvarmning, dvs. 42,5 kr. pr.
GJ varme  

 ( ) Elafgiftsloven blev herefter  

 ændret ved lov nr. 1102 af 20. december 1995, hvorved stk. 6 blev til stk. 7  

 og  

 der efter bestemmelsens 2. pkt. blev indsat følgende:
For eget forbrug af nyttiggjort varme, som  

 der kan ydes fuld tilbagebetaling for efter stk. 12, jf. § 11, stk. 12, i lov  

 om energiafgift af mineralolieprodukter m.v., sker der ingen nedsættelse af  

 tilbagebetalingen.
Såfremt nyttiggørelsen sker ved varmepumper omfattet af  

 stk.  

 3, nedsættes tilbagebetalingen dog kun for den del af den nyttiggjorte varme,  

 der overstiger 3 gange elforbruget i varmepumpen. Endvidere blev der som ny  

 stk. 8 indsat følgende:
I det omfang den  

 nyttiggjorte varme eller varme vand delvis er fremstillet ved andet end  

 afgiftspligtige  

 brændsler eller afgiftspligtig elektricitet, nedsættes tilbagebetalingen for  

 en  

 forholdsvis mængde varme.
Den forholdsvise nedsættelse opgøres som forholdet  

 mellem på den ene side energiindholdet i de brændsler og den elektricitet,  

 som  

 der ydes tilbagebetaling for, og på den anden side det totale energiindhold i  

 de indfyrede brændsler m.v. og den forbrugte elektricitet, jf. § 9, stk. 2, i  

 lov om energiafgift af mineralolieprodukter m.v. Derudover blev der foretaget  

 konsekvensændringer, således at bestemmelsens henvisninger til stk. 6 og stk.  

 7  

 blev ændret til henholdsvis stk. 7 og stk. 9.
 Af de almindelige  

 bemærkninger til lovforslaget (L 69) fremgår bl.a. følgende:
( ) Dette lovforslag indeholder i  

 hovedtræk:
( ) forslag om ligestilling  

 mellem forskellige placeringer af varmepumper og fjernelse af en  

 dobbeltbeskatning  

 af elforbrug i varmepumper.
Med de nuværende regler betales der fuld afgift  

 af  

 varmepumpers elforbrug, og overskudsvarmeafgiften vil vedrøre alt, hvad der  

 kommer ud af varmepumpen.
Der foreslås et fradrag for den mængde energi, der  

 svarer til varmepumpens virkningsgrad i andre sammenhænge.
( ) Af de særlige bemærkninger  

 til lovens § 11, stk. 7, fremgår følgende:
Efter de gældende regler  

 skal der betales rumvarmeafgift af overskudsvarme fra procesanlæg.
Det  

 præciseres dog, at en virksomhed, idet omfang den bruger sin egen  

 overskudsvarme  

 til formål, som der ydes fuld afgiftsgodtgørelse for (procesformål), ikke  

 skal  

 registrere mængden af nyttiggjort varme.
Derved præciseres det også, at der  

 ikke skal ske registrering eller nedsættelse i forbindelse med genindvinding  

 af  

 varme til de samme lokaler, som varmen indvindes fra.
I en række tilfælde indgår  

 varmepumper i udnyttelse af overskudsvarme.
Afgiften af el brugt  

 i  

 varmepumper godtgøres ikke.
Det betyder, at de gældende regler om  

 overskudsvarme  

 ikke tager hensyn til den højt afgiftsbelagte el, der er anvendt til  

 cirkulation af overskudsvarmen, mens selve overskudsvarmen afgiftsbelægges  

 som  

 rumvarme.
For at undgå en sådan dobbelt beskatning af nyttiggjort (tung)  

 procesvarme fra varmepumper foreslås det, at godtgørelsen kun nedsættes af  

 den  

 mængde varme, som overstiger 3 gange elforbruget i varmepumpen.  

 Bundfradragets  

 størrelse skal ses i lyset af , at varmepumpen normalt har en virkningsgrad  

 på  

 2-3. Da afgiftsbelastningen af varmepumpens forbrug af elektricitet vil være  

 højere end det bundfradrag der gives, vil lempelsen ikke give et  

 afgiftsmæssigt  

 incitament til at øge elforbruget.
Opgøres den nyttiggjorte  

 mængde varme, før den opvarmes af varmepumpen, nedsættes afgiften af denne  

 mængde uden bundfradrag. Af de særlige bemærkninger  

 til lovens § 11, stk. 8, fremgår følgende:
Efter de gældende regler  

 skal der f.eks. betales rumvarmeafgift, når overskudsvarme af procesvarme  

 udnyttes til rumopvarmning.
Reglerne er imidlertid ufuldstændige for så vidt  

 angår overskudsvarme, der stammer fra afgiftsfri indfyring.
Når procesvarmen er  

 fremstillet af afgiftsfrie brændsler, nedsættes virksomhedens (fulde) godtgørelse ikke, selvom  

 denne varme efterfølgende udnyttes til andre formål.
 Det foreslås derfor, at i de  

 tilfælde, hvor der fyres med en blanding af afgiftsfrie og afgiftspligtige  

 brændsler, nedsættes godtgørelsen forholdsmæssigt.
 Er der f.eks. indfyret 2000  

 GJ træ og 2000 GJ olie i en proces, som der ydes tilbagebetaling for, og der  

 efterfølgende nyttiggøres 1000 GJ, nedsættes tilbagebetalingen med 2000  

 GJ/4000  

 GJ * 1000 GJ * 42,5 kr./GJ = 21250 kr.
For andre brændsler mm. end  

 dem, der direkte er nævnt i loven, skal virksomheden dokumentere mindste  

 energiindholdet i de benyttede brændsler mm., såfremt virksomheden ønsker at  

 henregne en del til de afgiftsfrie brændsler.
Dette vil eksempelvis være  

 tilfældet i forbindelse med et solvarmeanlæg. Derudover blev elafgiftsloven  

 ændret ved lov nr. 444 af 10. juni 1997, idet der i lovens § 11, stk. 7,  

 efter  

 3. pkt. blev indsat følgende:
Der skal ikke ske  

 nedsættelse af tilbagebetalingen for eget forbrug til opvarmning af rum eller  

 fremstilling af varmt vand i perioden 1. april til 30. september.
Der skal  

 heller ikke ske nedsættelse af tilbagebetalingen af eget forbrug til  

 opvarmning  

 af rum i perioden 1. oktober - 31. marts, såfremt der indbetales en afgift på  

 8  

 kr. pr. m² pr. måned i denne periode.
Afgiften erlægges efter reglerne i stk.  

 6, sidste pkt. Der blev ligeledes i § 11  

 indsat et nyt stk. 7, således at de relevante bestemmelser i konsekvens heraf  

 blev til § 11, stk. 8 og 9. Endvidere blev der ved lov nr. 437 af 26. juni  

 1998  

 foretaget justeringer af afgiftssatser mv..
 Af Told- og Skattestyrelsens meddelelse af 14.  

 november 2002 ( SKM 2002.570.TSS ) vedrørende CFC-afgiftsloven fremgår  

 følgende:
( ) Varmepumpe/mælkekøleanlæg Disse anlæg er karakteriseret  

 ved, at en del af kølingen har et procesteknisk formål og en del af varmen  

 udnyttes.
Begge funktioner kan finde sted samtidig eller hver for sig.
Køleanlæg og varmepumper er  

 teknisk set identiske anlæg.
Men hvis der på anlægget er installeret særligt  

 udstyr  i form af en indbygget varmeveksler til udnyttelse af varmen  

 fra  

 kondensatoren i kabinettet  med det formål at nyttiggøre den varme, der  

 produceres på anlægget, skal anlægget kategoriseres som en varmepumpe.
( ) Landsskatterettens  

 bemærkninger og begrundelse Efter  

 elafgiftslovens § 11, stk. 1, kan momsregistrerede virksomheder som  

 udgangspunkt  

 få tilbagebetalt elafgiften  

 med undtagelse af 1 øre pr. kWh af den af virksomheden forbrugte  

 afgiftspligtige elektricitet.
Tilbagebetalingen kan dog ikke finde sted for  

 elforbrug omfattet af lovens § 11, stk. 3.
Det  

 kan lægges til grund, at selskabet har forbrugt elektricitet til drift af  

 pumpe  

 i forbindelse med køleanlæg til nedkøling af svinekroppe.
Dette energiforbrug  

 må som udgangspunkt karakteriseres som forbrugt til proces og dermed være  

 omfattet af tilbagebetalingsadgangen i lovens § 11, stk. 1. Det forhold, at  

 der  

 i forbindelse hermed nødvendigvis må frembringes eller bortledes/flyttes  

 varme,  

 kan ikke indebære, at elforbruget i pumpen kan karakteriseres som forbrug med  

 henblik på fremstilling af varme eller varmt vand, hvorfor retten kan  

 tiltræde,  

 at dette ikke er omfattet af lovens § 11, stk. 3, idet anlæggets primære  

 funktion må tillægges afgørende vægt.
Det  

 kan videre lægges til grund, at den i forbindelse med køleprocessen bortledte  

 samt ved drift af pumpen fremstillede varme via varmeveksler nyttiggøres og  

 er  

 anvendt til forvarmning af brugsvand, der i virksomheden udelukkende anvendes  

 til ikke-tilbagebetalingsberettigede formål.
Den varme, der nyttiggøres,  

 hidrører således fra henholdsvis grisekroppene og elektricitetsforbruget i  

 pumpen.
Endvidere kan det lægges til grund, at nyttiggørelsen ikke har  

 medført  

 et øget forbrug af elektricitet i køleanlægget.
 Under  

 disse omstændigheder finder retten, at selskabet er berettiget til at opgøre  

 nedsættelsen af tilbagebetalingen efter elafgiftslovens § 11, stk. 9. Der er  

 herved henset til, at der efter bestemmelsens ordlyd ikke er grundlag for at  

 begrænse dens anvendelsesområde, således at den ikke omfatter et tilfælde,  

 som  

 det omhandlede, hvor den nyttiggjorte varme delvis er fremstillet på grundlag  

 af andet, der dog ikke kan karakteriseres som ikke-afgiftspligtige brændsler.  

 Selskabets principale påstand tages således til følge.
 Regionens  

 afgørelse ændres i overensstemmelse hermed, idet det overlades denne at  

 foretage  

 den talmæssige opgørelse.
