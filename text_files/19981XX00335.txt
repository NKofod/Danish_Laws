Skriftlig fremsættelse (17. marts 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension og lov om  

arbejdsløshedsforsikring m.v. (Frivillig indbetaling af ATP for  

 selvstændige på efterløn).
(Lovforslag nr.
L 201).
 Som led i aftalen om fordeling af midlerne i satspuljen  

 for 1999, er der afsat midler til, at medlemmer af a-kasser for  

 selvstændige erhvervsdrivende, der modtager efterløn,  

 overgangsydelse eller seniorydelse, kan foretage frivillig indbetaling til  

 ATP på samme måde, som medlemmer af lønmodtagerkasserne i  

 dag kan.
 Reglerne om indbetaling af frivillige ATP-bidrag for  

 selvstændige erhvervsdrivende betyder, at denne gruppe får  

 mulighed for at opnå en (højere) ATP-pension som tillæg  

 til folkepensionen.
 Det er aftalt, at den frivillige indbetaling for  

 selvstændige skal kunne ske i en forsøgsperiode fra 1999 til  

 2001.
Der er i satspuljeaftalen afsat 10 mio. kr. for hvert af  

 årene 1999 til 2001 til dækning af forslaget.
Det  

 forudsættes, at forslaget kan gennemføres inden for denne ramme.  

 Ordningen finansieres som ordningen for lønmodtagere med 50%  

 indbetaling fra staten og 50% indbetaling fra medlemmet  

 (ydelsesmodtageren).
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale forslaget til Tingets  

 hurtige og velvillige behandling.
