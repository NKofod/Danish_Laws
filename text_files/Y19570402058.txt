 Under retssagen efter en skelsætningsforretning kan der ikke afholdes  

 ny skelsætningsforretning, men en anden landinspektør kan udmeldes som syns-  

 og skønsmand efter nærmere af retten bestemt skønstema.
I skrivelse af 31. f. m. ......... har landinspektørforeningens bestyrelse  

 oplyst, at landsretssagfører N.N. med Vestre Landsrets tilladelse har anmodet  

 foreningen om at udpege 2 landinspektører til konstatering af skellet mellem  

 nogle nærmere angivne ejendomme i H. og F. byer, mellem hvilke ejendomme der  

 den 22-11-1954 er afholdt skelsætningsforretning, og at bestyrelsen på denne  

 anmodning har svaret, at da der formentlig ikke kan rejses ny skelsætningssag  

 efter reglerne i udstykningslovens kap.
V, er bestyrelsen gået ud fra, at  

 opgaven, de to landinspektører ønskes udmeldt til, må være som syns- og  

 skønsmænd at besvare sådanne spørgsmål, som står i forbindelse med den skete  

 fastsættelse af foreløbigt skel mellem ejendommene.
Under henvisning hertil  

 har bestyrelsen udbedt sig en udtalelse om, hvorvidt matrikeldirektoratet kan  

 tiltræde den af bestyrelsen tagne principielle stilling.
 Foranlediget heraf skal man udtale, at matrikeldirektoratet er enig med  

 bestyrelsen i det tagne forbehold med hensyn til, at der kun kan være  

 spørgsmål om, at de to udmeldte landinspektører kan påtage sig syn og skøn  

 efter nærmere af retten bestemte skønstemaer.
 (* 1) Offentliggjort i tidsskriftet Landinspektøren 26. bind, side 517.
