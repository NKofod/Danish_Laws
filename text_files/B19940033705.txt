§ 1 I bekendtgørelse nr. 333 af 27. maj 1993 om stipendium til  

 forskeruddannelse foretages følgende ændringer:
 1. Indledningen affattes således:
 »I medfør af § 25 a, stk. 2, i lov om statens uddannelsesstøtte, jf.  

 lovbekendtgørelse nr. 786 af 27. september 1993, og efter aftale med  

 arbejdsministeren, boligministeren, energiministeren, forsknings- og  

 teknologiministeren, forsvarsministeren, kirkeministeren, kulturministeren,  

 landbrugs- og fiskeriministeren, miljøministeren, skatteministeren,  

 socialministeren, sundhedsministeren, trafikministeren og ministeren for  

 udviklingsbistand og i medfør af § 25 c, stk. 5, i samme lov, som denne er  

 ændret ved lov nr. 189 af 21. marts 1994 om ændring af lov om statens  

 uddannelsesstøtte, fastsættes:».
 2. I § 1 ændres: »Følgende institutioner, råd m.v.,  

 der formidler forskeruddannelse, kan give stipendium til studerende, der er  

 indskrevet til en forskeruddannelse ved en dansk eller udenlandsk  

 uddannelsesinstitution, efter bestemmelserne i § 25 a, stk. 1, nr. 2-5, og §§  

 25 b-25 hi lov om statens uddannelsesstøtte, jf. lovbekendtgørelse nr. 621 af  

 10. juli 1992:» til:»Følgende myndigheder, institutioner, råd m.v.,  

 der formidler forskeruddannelse, kan give stipendium til studerende, der er  

 indskrevet ved en forskeruddannelse på en dansk eller udenlandsk  

 uddannelsesinstitution, efter lovens § 25 a, stk. 1, nr. 2-5, og §§ 25 b-25 h  

 i lov om statens uddannelsesstøtte:».
 3. I § 1, nr. 16, indsættes som c):
 4. Efter § 1 indsættes:
» § 1 a.  Ved fravær fra en forskeruddannelse i  

 indtil 12 måneder på grund af fødsel eller adoption kan moderen få  

 supplerende stipendierater, hvis hun får stipendium til uddannelsen.
Fraværet  

 skal finde sted inden for en periode på fra 2 måneder før til 12 måneder  

 efter fødslen eller adoptionen.
Stk. 2.  Ved fravær fra en forskeruddannelse i indtil 6  

 måneder på grund af fødsel eller adoption kan faderen få supplerende  

 stipendierater, hvis han får stipendium til uddannelsen.
Fraværet skal finde  

 sted inden for en periode på indtil 12 måneder efter fødslen eller  

 adoptionen.
Faderen skal bo sammen med barnet.
Stk. 3.  Moderen kan overlade en eller flere af de  

 supplerende stipendierater til faderen ved hans fravær fra uddannelsen på  

 grund af fødslen eller adoptionen, hvis han får stipendium til uddannelsen.  

 Der kan højst overlades stipendierater svarende til 6 måneders fravær fra  

 uddannelsen.
Fraværet skal finde sted inden for en periode på 12 måneder  

 efter fødslen eller adoptionen.
Faderen skal bo sammen med barnet.
Faderen  

 kan ikke få disse supplerende stipendierater, hvis han får supplerende  

 stipendierater efter stk. 2 ved fraværet.
§ 2 Bekendtgørelsen træder i kraft den 14. maj 1994 og har virkning for  

 fødsler og adoptioner, der finder sted den 1. april 1994 og senere.
