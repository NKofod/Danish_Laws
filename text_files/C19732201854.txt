(Til samtlige stats- og private  

 seminarier) Hermed udsendes økonomi- og budgetministeriets cirkulære af 27. september  

 1973 om ændrede regler for vederlæggelse m.v. af timelønnet undervisning  

 tilligemed følgeskrivelse af s.d.
 Akademisk uddannede timelærere ved seminarierne henføres til sats II,  

 13,80 kr. pr. arbejdstime og en forberedelsestid på 60 minutter (1 time). Det  

 bemærkes herved at 1 undervisningstime, exclusive forberedelsestid, regnes  

 lig med 1 arbejdstime, uanset at den ikke er af 60 minutters varighed.
 Betalingen pr. arbejdstime udgør med det pr. 1. oktober 1973 gældende  

 dyrtidstillæg (313,4%) 57,05 kr., hvortil kommer feriegodtgørelse med 9,5%.  

 Der skal herefter for hver undervisningstime, inclusive forberedelsestid, med  

 dyrtidstillæg pr. 1. oktober 1973 ydes en betaling på 114,10 kr. + en  

 feriegodtgørelse på 10,84 kr.
 For så vidt angår undervisning på de til visse seminarier knyttede kursus  

 til højere forberedelseseksamen ydes dog betaling efter sats II, 13,80 kr.  

 pr. arbejdstime og en forberedelsestid på 40 minutter (2/3 time). Det vil  

 sige, at der for hver af disse undervisningstimer, inclusive  

 forberedelsestid, med dyrtidstillæg pr. 1. oktober 1973 skal ydes en betaling  

 på 95,08 kr. + en feriegodtgørelse på 9,03 kr.
 Undervisningsministeriet er opmærksomt på, at der ved anvendelsen af  

 reglerne i det omhandlede cirkulære på seminarierne opstår forskellige  

 spørgsmål; herunder spørgsmålet om et eventuelt vederlag for opgaveretning.  

 Der er imidlertid endnu ikke taget nærmere stilling til dette og andre  

 særlige spørgsmål, men man vil vende tilbage til dem, når den nødvendige  

 afklaring er tilvejebragt.
 Det vil kunne tiltrædes, at forelæsninger for lærerstuderende indtil  

 videre omregnes, således at 1 forelæsningstime sættes lig med 2 1/2  

 undervisningstime (inclusive forberedelsestid), men man må tage ethvert  

 forbehold med hensyn til en fremtidig ændring af denne foreløbige ordning.  

 Iøvrigt må de for faste lærere gældende regler om timeomregning m.m. ikke  

 bringes i anvendelse over for de omtalte timelønnede lærerkræfter;  

 spørgsmålet om særligt vederlag i medfør af de til grund herfor liggende  

 aktiviteter og forpligtelser må afvente førnævnte nærmere stillingtagen.
 Økonomi- og budgetministeriets cirkulære, der har virkning fra 1. oktober  

 1973, træder istedet for undervisningsministeriets cirkulærskrivelse af 23.  

 september 1966 med ændringer ved cirkulærskrivelse af 25. august 1970 og 19.  

 november 1971. Man skal dog på den givne anledning henlede opmærksomheden på  

 bestemmelserne i førnævnte cirkulæreskrivelse af 23. september 1966,  

 hvorefter den for akademisk uddannede timelærere fastsatte betaling ikke  

 gælder for lærerkræfter, der har hovedstilling uden for seminarieområdet, men  

 efter praktik kan opnå samme overtimebetaling som faste seminarielærere,  

 eller som tidligere har været aflønnet med en kvotadel af lønnen for  

 tjenestemandsansatte lærere og ønsker at fortsætte hermed.
 P.D.V.
E.
Paludan-M ller Bilag.
 Bilaget er udeladt, da det er forældet.
 Der henvises til F CIR 6748 19870921.
