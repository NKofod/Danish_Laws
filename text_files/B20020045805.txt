Bekendtgørelse om statsamternes  

 behandling af faderskabssager I medfør af § 33, stk. 1 og 2, i børneloven, jf. lov nr. 460  

 af 7. juni 2001, fastsættes:
Kapitel 1 Bekendtgørelsens anvendelsesområde § 1. Denne bekendtgørelse finder anvendelse  

 ved statsamternes behandling af:
1)	sager om anerkendelse af faderskab, der kan afsluttes uden  

 nærmere undersøgelser (kapitel 2), 2)	sager om anerkendelse af faderskab, der kræver nærmere  

 undersøgelser (kapitel 3), 3)	sager, hvor registrering eller anerkendelse af faderskab er sket, og  

 som rejses inden seks måneder efter barnets fødsel, jf.  

 børnelovens §§ 5 og 6 (kapitel 6), og 4)	genoptagelse af sager om faderskab, jf. børnelovens §§ 21  

 25 (kapitel 7).
Kapitel 2 Sager, der kan afsluttes uden nærmere  

 undersøgelser § 2. En mand kan anerkende faderskabet til et  

 barn, hvis han og moderen erklærer, at de sammen vil varetage omsorgen  

 og ansvaret for barnet, jf. børnelovens § 14, stk. 1.
Stk. 2. Erklæringen afgives på en blanket  

 (omsorgs- og ansvarserklæring, faderskabsblanket 1), der er godkendt af  

 Civilretsdirektoratet.
Omsorgs- og ansvarserklæringen underskrives af  

 forældrene personligt.
Forældrenes underskrift skal være  

 bekræftet af en advokat eller to vitterlighedsvidner, medmindre  

 forældrene underskriver erklæringen i overværelse af en  

 sagsbehandler i statsamtet.
Stk. 3. Omsorgs- og ansvarserklæringen er afgivet,  

 når statsamtet har modtaget erklæringen i underskrevet og dateret  

 stand.
Statsamtet påtegner erklæringen om anerkendelsen af  

 faderskabet og udleverer kopi af denne med statsamtets påtegning til  

 forældrene.
 § 3. En mand, som har haft seksuelt forhold til  

 barnets moder i den periode, hvor hun blev gravid, kan anerkende faderskabet  

 til barnet, hvis moderen efter det oplyste ikke har haft seksuelt forhold til  

 andre mænd i denne periode, jf. børnelovens § 14, stk. 2, nr.  

 1.
Stk. 2. Anerkendelse efter stk. 1 sker på en  

 blanket (anerkendelsesblanket, faderskabsblanket 3), der er godkendt af  

 Civilretsdirektoratet.
Blanketten underskrives af manden personligt.
Mandens  

 underskrift skal være bekræftet af en advokat eller to  

 vitterlighedsvidner, medmindre manden underskriver blanketten i  

 overværelse af en sagsbehandler i statsamtet.
Stk. 3. Anerkendelse er sket, når statsamtet har  

 modtaget blanketten i underskrevet og dateret stand.
Statsamtet  

 påtegner blanketten om anerkendelsen af faderskabet og udleverer kopi  

 af denne med statsamtets påtegning til forældrene.
 § 4. Har moderen haft seksuelt forhold til en  

 anden eller flere andre mænd i den periode, hvor hun blev gravid, kan  

 en mand anerkende faderskabet, hvis han og moderen skriftligt erklærer,  

 at de sammen vil varetage omsorgen og ansvaret for barnet, jf.  

 børnelovens § 14, stk. 3.
 Stk. 2. Anerkendelse efter stk. 1 kan kun finde sted ved  

 personligt møde i statsamtet efter barnets fødsel.
Stk. 3. Anerkendelsen skal tiltrædes skriftligt af  

 den eller de andre mænd, som er parter i sagen.
Tiltrædelsen sker  

 på en særlig blanket (tiltrædelsesblanket,  

 faderskabsblanket 4), der er godkendt af Civilretsdirektoratet.
Blanketten  

 underskrives af den pågældende personligt.
Underskriften skal  

 være bekræftet af en advokat eller to vitterlighedsvidner,  

 medmindre tiltrædelsesblanketten underskrives i overværelse af en  

 sagsbehandler i statsamtet.
Kopi af tiltrædelsesblanketten udleveres  

 til den pågældende part.
Stk. 4. Anerkendelse er sket, når manden og moderen  

 har underskrevet omsorgs- og ansvarserklæringen ved mødet i  

 statsamtet, og statsamtet har modtaget tiltrædelsesblanket(-ter) i  

 underskrevet og dateret stand.
Statsamtet påtegner erklæringen om  

 anerkendelsen af faderskabet og udleverer kopi af denne med statsamtets  

 påtegning til forældrene.
Kapitel 3 Sager, der kræver nærmere  

 undersøgelser § 5. Er faderskab ikke registreret i forbindelse  

 med anmeldelse af barnets fødsel, er faderskabet ikke anerkendt efter  

 kapitel 2, og er der ikke rejst sag af andre, rejser statsamtet sag om  

 faderskab.
Moderens oplysningspligt § 6. Moderen skal oplyse, hvem der er eller kan  

 være barnets far.
 Stk. 2. Oplyser moderen ikke, hvem der er eller kan  

 være barnets far, skal statsamtet vejlede hende om, hvilken betydning  

 dette vil kunne få for hende og barnet.
 Stk. 3. Tilbageholder moderen oplysninger om, hvem der er  

 eller kan være barnets far, skal statsamtet indbringe sagen for retten.  

 Samtidig skal statsamtet vejlede hende om de tvangsmidler, som retten kan  

 iværksætte efter retsplejelovens § 178.
 Stk. 4. Politiet yder statsamtet bistand til sagens  

 oplysning, herunder ved eftersøgning af opgivne  

 faderskabsmuligheder.
Møde med moderen § 7. Hvis der ikke foreligger tilstrækkelige  

 oplysninger om, hvem der er eller kan være far til barnet, indkalder  

 statsamtet snarest muligt moderen til et møde.
Indkaldelsen, der skal  

 være skriftlig, skal indeholde vejledning om, at sagen vil kunne  

 indbringes for retten, hvis moderen udebliver fra mødet.
 Stk. 2. Mødet afholdes senest fire måneder  

 efter barnets fødsel, medmindre særlige omstændigheder  

 gør sig gældende.
Stk. 3. Udebliver moderen uden lovlig grund fra  

 mødet, skal hun indkaldes til nyt møde.
Statsamtet vejleder i  

 den nye mødeindkaldelse om, at udeblivelse fra mødet vil  

 medføre, at sagen indbringes for retten, samt om de tvangsmidler, som  

 retten kan iværksætte efter retsplejelovens § 178.
Sagkyndig erklæring om den periode, hvor moderen  

 blev gravid § 8. For at afgrænse, hvem der er eller kan  

 være far til barnet, kan statsamtet med moderens samtykke indhente en  

 erklæring fra embedslægen om den periode, hvor moderen blev  

 gravid.
Behandles sagen af Københavns Overpræsidium,  

 indhentes erklæringen  dog fra Retslægerådet.
Møde med den eller de mænd, der er eller  

 kan være far til barnet § 9. Statsamtet indkalder den eller de mænd,  

 som er eller kan være barnets far, til møde.
I  

 mødeindkaldelsen, der skal være skriftlig, vejleder statsamtet  

 parterne om, at udeblivelse fra mødet kan indebære, at sagen  

 indbringes for retten.
 Stk. 2. Skal der afholdes møde i en sag, hvor den  

 opgivne far ikke har bopæl eller ophold inden for det  

 pågældende statsamts område, kan mødet med ham  

 afholdes af statsamtet på det sted, hvor han bor eller opholder  

 sig.
 Stk. 3. Uanset bestemmelserne i stk. 1 og 2 kan  

 statsamtet undlade at indkalde en mand til møde, hvis moderen har  

 oplyst, at kun han kan være far til barnet, og han skriftligt  

 anerkender faderskabet over for statsamtet.
Retsgenetiske undersøgelser § 10. Hvis faderskabet ikke anerkendes, og  

 statsamtet skønner, at det kan have betydning for sagen, opfordrer  

 statsamtet moderen og den eller de mænd, der er parter i sagen, til at  

 medvirke ved retsgenetiske undersøgelser.
 Stk. 2. Statsamtet kan også opfordre andre end  

 sagens parter til at medvirke ved retsgenetiske undersøgelser, hvis  

 det må antages at være af afgørende betydning for  

 sagen.
 Stk. 3. I øvrigt finder bekendtgørelse nr.  

 453 af 13. juni 2002 om retsgenetiske undersøgelser i faderskabssager  

 anvendelse.
Anerkendelse af faderskabet efter retsgenetiske  

 undersøgelser § 11. Hvis en mand, som har haft seksuelt forhold  

 til barnets moder i den periode, hvor hun blev gravid, utvivlsomt er barnets  

 far, kan faderskabet anerkendes, jf. børnelovens § 14, stk. 2, nr.  

 2.
Stk. 2. Anerkendelse efter stk. 1 sker på samme  

 blanket, som er nævnt i § 3, stk. 2, 1. pkt.
Bestemmelserne i § 3, stk.  

 2, 2. og 3. pkt. samt § 3, stk. 3, finder tilsvarende anvendelse.
Bestemmelse om udtræden af sagen § 12. Viser det sig, at en mand som følge  

 af retsgenetiske undersøgelser eller sagens oplysninger i  

 øvrigt utvivlsomt ikke er barnets far, træffer statsamtet  

 bestemmelse om, at han skal udtræde af sagen.
 Stk. 2. Bestemmelsen i stk. 1 finder ikke anvendelse,  

 hvis en mand ønsker at anerkende faderskabet i overensstemmelse med  

 børnelovens § 14, stk. 3, og betingelserne herfor er til stede.
 Stk. 3. Vil en mand efter statsamtets bestemmelse ikke  

 udtræde, indbringer statsamtet sagen for retten.
Kapitel 4 Forskellige bestemmelser Statsamtets underretningspligt i forhold til en tidligere  

 ægtemand § 13. Statsamtet giver snarest muligt meddelelse  

 om barnets fødsel til en mand, der inden for de sidste 10  

 måneder før barnets fødsel har været gift med  

 moderen uden at være separeret.
Meddelelsen skal være skriftlig  

 og indeholde vejledning om mandens ret til at rejse faderskabssag eller  

 indtræde i en verserende faderskabssag.
 Stk. 2. Underretningspligten gælder ikke, hvis  

 manden allerede er part i sagen, jf. børnelovens § 6, stk. 3.
 Umyndighed m.v.
 § 14. Er en af parterne umyndig som følge  

 af mindreårighed, skal værgen samtykke i anerkendelsen, jf. §§  

 2-4 og § 11. Samtykket påføres omsorgs- og  

 ansvarserklæringen eller anerkendelsesblanketten.
 Stk. 2. Bestemmelsen i stk. 1 finder tilsvarende  

 anvendelse, hvis en mindreårig mand vil tiltræde, at en anden  

 mand anerkender faderskabet, jf. § 4, stk. 3.
 Stk. 3. Er en af parterne frataget den retlige handleevne  

 efter værgemålslovens § 6, indbringer statsamtet sagen for  

 retten, jf. børnelovens § 13, nr. 5.
Anerkendelse af faderskab i udlandet § 15. Hvis der er rejst faderskabssag, og en eller  

 flere af parterne opholder sig i udlandet, kan statsamtet anmode den danske  

 repræsentation i det pågældende land om at bistå ved  

 behandlingen af sagen.
 Stk. 2. Anerkendelse af faderskabet efter §§ 2-4 og § 11  

 kan ske over for en dansk repræsentation i udlandet.
Statsamtets vejledningspligt § 16. Inden anerkendelse af faderskabet efter §§  

 2-4 og § 11 skal statsamtet gøre den mand, som vil anerkende  

 faderskabet, bekendt med retsvirkningerne af anerkendelsen, og med at han kan  

 kræve sagen afgjort ved retten.
Kapitel 5 Sagens afslutning § 17. Hvis faderskabet anerkendes over for  

 statsamtet efter barnets fødsel, skal statsamtet snarest og inden to  

 uger foretage indberetning herom til ministerialbogsføreren  

 (personregisterføreren) på det sted, hvor barnet er  

 fødselsregistreret og til kommunalbestyrelsen i den kommune, hvor  

 barnet har bopæl.
Statsamtet vedlægger faderens fødsels-  

 og navneattest/dåbsattest og oplysning om hans personnummer ved  

 indberetningen til ministerialbogsføreren  

 (personregisterføreren).
Stk. 2. Hvis barnet har bopæl i udlandet, men har  

 et dansk personnummer, skal meddelelse gives til kommunalbestyrelsen på  

 det sted, hvorfra barnet er udrejst.
Reglerne i stk. 1 finder tilsvarende  

 anvendelse.
 § 18. Kan faderskabet ikke anerkendes, indbringer  

 statsamtet sagen for retten efter børnelovens § 13.
Stk. 2. Når ankefristen er udløbet, eller  

 når en eventuel ankesag er afsluttet, modtager statsamtet meddelelse  

 fra retten om, hvem der har anerkendt faderskabet eller er blevet dømt  

 som barnets far.
Statsamtet foretager herefter indberetning til  

 ministerialbogsføreren (personregisterføreren) og  

 kommunalbestyrelsen med oplysning om, hvem der har anerkendt faderskabet  

 eller er blevet dømt som barnets far, jf. § 17. Indberetning skal  

 også foretages, hvis sagen ved retten afsluttes, uden at faderskabet  

 fastslås.
 § 19. Hvis statsamtet skønner, at der ikke  

 kan tilvejebringes de fornødne oplysninger til fastslåelse af  

 faderskabet, således at faderskabet ikke gennem rettens behandling af  

 sagen kan fastslås, kan statsamtet henlægge sagen.
Stk. 2. Statsamtet giver meddelelse til moderen, hvis  

 sagen henlægges.
Endvidere underretter statsamtet  

 ministerialbogsføreren (personregisterføreren) og  

 kommunalbestyrelsen om henlæggelsen af sagen, jf. § 17.
Kapitel 6 Indsigelse mod registrering eller anerkendelse af  

 faderskab § 20. Er faderskabet registreret i forbindelse med  

 anmeldelse af barnets fødsel, eller er faderskabet anerkendt ved  

 statsamtet, kan sag inden seks måneder efter barnets fødsel  

 rejses af følgende parter:
1)	moderen, 2)	faderen, 3)	barnets værge, 4)	faderens dødsbo, medmindre faderen må anses at have  

 anerkendt barnet som sit, og 5)	en mand, som har haft seksuelt forhold til moderen i den periode,  

 hvor hun blev gravid, jf. dog stk. 2.
Stk. 2. Er en mand registreret som barnets far efter  

 børnelovens §§ 1 eller 2 eller § 3, jf. § 14, stk. 1, kan en anden  

 mand ikke rejse faderskabssag.
Uanset 1. pkt. kan en mand dog rejse  

 faderskabssag, hvis han i den periode, hvor moderen blev gravid, var gift med  

 moderen uden at være separeret eller levede i fast samlivsforhold med  

 hende, jf. børnelovens § 8, stk. 2, 2. pkt.
 § 21. Ved behandling af sager efter § 20 finder  

 reglerne i  §§ 2-4, § 7, stk. 1 og 3, § 8, § 9, stk. 1 og 2, §§ 10-12, §§  

 14-19 og § 23 tilsvarende anvendelse.
 Stk. 2. Endvidere finder § 6 anvendelse, hvis  

 anerkendelse af faderskabet er sket efter børnelovens § 14, stk. 2 og  

 3. Er faderskabet anerkendt efter børnelovens § 14, stk. 1, eller  

 registreret efter børnelovens §§ 1 eller 2 eller§ 3, jf. § 14, stk. 1,  

 indtræder moderens oplysningspligt kun, hvis det fastslås eller  

 må anses som væsentligt bestyrket, at den mand, der er  

 registreret som far eller har anerkendt faderskabet, ikke er barnets far, jf.  

 børnelovens § 8, stk. 2.
Kapitel 7 Genoptagelse § 22. Statsamtet afgør, om en sag kan  

 genoptages efter reglerne i børnelovens §§ 21-25.
 Stk. 2. Statsamtets afgørelse om genoptagelse kan  

 indbringes for retten, hvis en part anmoder om det inden fire uger efter  

 statsamtets afgørelse.
 Stk. 3. Genoptages sagen, behandler statsamtet sagen  

 efter reglerne i §§ 2-4, § 6, § 7, stk. 1 og 3, § 8, § 9, stk. 1 og 2, §§  

 10-12, §§ 14-19 og § 23.
Kapitel 8 Stedlig kompetence § 23. Sag om faderskab behandles ved det statsamt,  

 hvor moderen bor eller opholder sig.
Stk. 2. Bor eller opholder moderen sig ikke her i landet,  

 behandles sagen ved det statsamt, hvor den mand, der er part i sagen, bor  

 eller opholder sig.
Er flere mænd parter i sagen, bestemmer  

 Civilretsdirektoratet, hvilket af de kompetente statsamter der skal behandle  

 sagen.
 Stk. 3. Er intet statsamt kompetent efter stk. 1 og 2,  

 behandles sagen ved Københavns Overpræsidium.
Kapitel 9 Ikrafttræden § 24. Bekendtgørelsen træder i kraft  

 den 1. juli 2002.
Stk. 2. Bekendtgørelsen finder anvendelse på  

 børn, som er født den 1. juli 2002 eller senere.
For  

 børn, født før den 1. juli 2002, anvendes de hidtil  

 gældende regler, jf. dog børnelovens § 36, stk. 2, jf. § 36,  

 stk. 3.
 Stk. 3. Bekendtgørelse nr. 650 af 18. september  

 1990 om behandling af faderskabssager m.v. som ændret ved  

 bekendtgørelse nr. 1130 af 13. december 1996 ophæves.
