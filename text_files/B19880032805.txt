 I medfør af §§ 6 og 15 i lov om valutaforhold m.v., jf.
lovbekendtgørelse nr. 83 af 21. februar 1986, samt lov om kvalitetskontrol med fisk og fiskevarer, jf. lovbekendtgørelse nr.
 339 af 29. maj 1987, fastsættes:
Område § 1.  Bekendtgørelsen omfatter enhver udførsel,  

 herunder genudførsel, af fisk og fiskevarer med undtagelse af transitering,  

 når denne finder sted på gennemgående fragtdokumenter, eller foretages for  

 regning af en statsborger eller et selskab med hjemsted i en stat, der er  

 medlem af Det Europæiske Økonomiske Fællesskab.
Definitioner § 2.  Ved oprindelsesland forstås det land hvori  

 varerne er fremstillet, eller, hvis to eller flere har deltaget i  

 fremstillingen, det land, hvor den sidste væsentlige forarbejdning har fundet  

 sted, jf.
Det Europæiske Økonomiske Fællesskabs bestemmelser om fælles  

 definition af begrebet »varers oprindelse«.
Ompakning, sortering  

 eller blanding betragtes ikke som forarbejdning, medmindre varerne efter  

 behandlingen ikke længere kan henføres til noget andet oprindelsesland end  

 det, hvori denne behandling har fundet sted.
Er der af Det Europæiske  

 Økonomiske Fællesskab udstedt særlige regler til fastlæggelse af varers  

 oprindelse, angives oprindelseslandet i overensstemmelse hermed.
Stk. 2.  En vares salgsland er det land, i hvilket  

 køberen har sin forretning.
Er varen solgt gennem agent eller anden  

 mellemmand, som ikke køber for egen regning, er salgslandet det land, hvori  

 den for hvis regning varen købes har sin forretning.
 Stk. 3.  Som bestemmelsesland anses det på  

 udførselstidspunktet sidst kendte land, til hvilket varerne skal afsendes.
Udførselstilladelse m.v. for visse muslinger § 3.  Udførselstilladelse kræves ved udførsel af rå  

 muslinger af slægten Mytilus, toldpos. 03.07.31.10.0. (levende, ferske og  

 kølede Mytilus-arter) og ex toldpos. 03.07.39.10.0. (frosne Mytilus-arter).
 Stk. 2.  Udførselstilladelsen må ikke overdrages m.v.
Stk. 3.  En uudnyttet udførselstilladelse skal af  

 eksportøren straks tilbagesendes til Fiskeriministeriet.
En helt eller delvis  

 benyttet udførselstilladelse skal af eksportøren tilbagesendes inden 8 dage  

 efter udløbet af dens gyldighedsperiode.
 § 4.  Fiskeriministeren fastsætter nærmere  

 bestemmelser om benyttelse, form og indhold af udførselstilladelsen.
 § 5.  Ansøgning om udførselstilladelse for de  

 muslinger, der er nævnt i § 3, stk. 1, indsendes til Fiskeriministeriet.  

 Ansøgningen skal indeholde oplysninger om varens beskaffenhed, herunder  

 oprindelse, salgsværdi og bruttovægt, samt transportmåde.
§ 6.  Ved udførsel af de muslinger, der er nævnt i §  

 3, stk. 1, skal der for den myndighed, der kontrollerer udførslen, fremlægges  

 en udførselstilladelse, hvori varepartiet er afskrevet.
De myndigheder, der  

 er nævnt i § 9, skal afkontrollere udførselstilladelsen med  

 udførselsangivelsen.
 Kontrolattest m.v.
 § 7.  Efter anmodning fra eksportøren kan der for et  

 parti af fisk og fiskevarer, der skal udføres, mod betaling af et gebyr, der  

 fastsættes af fiskeriministeren, udstedes kontrolattest eller lignende  

 attestation, hvis de for udstedelse af disse attester angivne betingelser er  

 opfyldt.
 Stk. 2.  Fiskeriministeren fastsætter nærmere  

 bestemmelser om benyttelse, form og indhold af kontrolattester m.v.
 Stk. 3.  Anmodning om udstedelse af kontrolattest m.v.  

 rettes til Fiskeriministeriets Industritilsyn eller fiskerikontrollen.
Afregninger for direkte landinger i udlandet § 8.  Ved udførsel af fisk, der er fanget fra danske  

 fiskerfartøjer og af disse landes direkte fra søen i udlandet eller omlades  

 til udenlandske fartøjer, skal der umiddelbart efter hver ilandbringelse  

 eller omladning af fisk indsendes afregning til Fiskeriministeriet, eller i  

 mangel heraf anden dokumentation, for salget af den ilandbragte fangst med  

 angivelse af vægt og værdi for de enkelte fiskearter eller de tilvirkede  

 produkter heraf, samt af landingsplads og -dato.
 Kontrol m.v.
§ 9.  Toldvæsenet er udførselskontrollerende  

 myndighed.
For varer, der udføres under jernbanernes eller postvæsenets  

 værge, varetages udførselskontrollen dog af disse myndigheder på toldvæsenets  

 vegne, medmindre toldvæsenet af kontrolmæssige grunde kræver varerne frembudt  

 forinden udførslen.
 § 10.  Fiskeriministeren kan i øvrigt kræve sådanne  

 oplysninger, som findes fornødne i forbindelse med administrationen af denne  

 bekendtgørelse.
Ansvar § 11.  Ansvaret for, at en vareudførsel foregår i  

 overensstemmelse med bekendtgørelsen, samt regler udstedt i medfør heraf,  

 påhviler såvel den person eller virksomhed, for hvis regning udførslen finder  

 sted, som den, der forestår udførslen.
Straffebestemmelser § 12.  Overtrædelse af § 3, stk. 1, straffes med bøde  

 eller hæfte.
For overtrædelser, der er begået af uagtsomhed, kan der alene  

 fastsættes bødestraf.
 Stk. 2.  Overtrædelse af § 3, stk. 2-3, §§ 6 og 8, samt  

 undladelse af at give oplysninger efter § 10, straffes med bøde.
 Stk. 3.  Overtrædelse af § 3, stk. 1-2 og § 6, samt  

 undladelse af at give oplysninger efter § 10, kan endvidere medføre, at  

 forsendelserne tilbageholdes af vedkommende udførselskontrollerende myndighed  

 for afsenderens regning og risiko.
 Ikrafttræden m.v.
 § 13.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 43 af 19. februar 1982  

 ophæves.
 § 14.  Bekendtgørelsen finder ikke anvendelse på  

 udførsel af fisk og fiskevarer direkte fra Grønland.
