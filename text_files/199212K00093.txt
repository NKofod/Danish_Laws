Nr LSF 93 Forslag til Lov om ændring af lov om husdyrsygdomme Fremsat af landbrugsministeren (Tørnæs) den 18. november 1992 Vedtaget ved tredjebehandling den 18. december 1992 Lov nr. 1066 af 23/12/1992 § 1.
 I lov nr. 814 af 21. december 1988 om husdyrsygdomme, som ændret ved lov  

 nr. 189 af 23. marts 1992, foretages følgende ændringer:
 1. I § 1 indsættes efter »husdyr«: »herunder  

 akvakulturdyr«.
 2. I § 7, stk. 2, nr. 4, indsættes efter litra b som nyt  

 litra:
»c) stop for tilledning og afledning af vand.« 3. Efter § 8 indsættes:
» § 8 a.
Landbrugsministeren kan fastsætte regler om  

 etablering og drift af dambrug, havbrug og andre akvakulturanlæg samt for  

 virksomheder, hvor akvakulturprodukter renses eller opskæres.
I reglerne kan  

 stilles krav om registrering af brug, anlæg og virksomheder.« 4. I § 28, stk. 2, indsættes i slutningen som nyt punktum:
»Landbrugsministeren kan herved bestemme, at betalingen for  

 undersøgelserne ikke fuldt ud skal dække udgifterne hertil.« 5. § 28, stk. 5, affattes således:
» Stk. 5. Landbrugsministeren kan fastsætte regler om betaling  

 af gebyr for erindringsskrivelser samt betaling af morarenter ved ikke  

 rettidig betaling af de i stk. 2-4 eller § 28 a omhandlede beløb.« 6. Efter § 28 indsættes:
» § 28 a.
Landbrugsministeren kan fastsætte regler om betaling  

 af afgifter til dækning af veterinærkontrollen eller dele heraf i forbindelse  

 med opdræt og omsætning m.v. af akvakulturdyr.
§ 28 b.
Der er udpantningsret for de i § 28, stk. 2-5, og § 28 a  

 nævnte beløb.« 7. Efter § 33 indsættes:
» § 33 a.
Landbrugsministeren kan fastsætte regler om kontrol  

 med de oplysninger, der er nødvendige for opkrævning af afgifter i henhold  

 til § 28 a.
Stk. 2. Endvidere kan landbrugsministeren fastsætte regler om den  

 regnskabsførelse m.v., der skal følges af virksomheder i forbindelse med  

 opkrævningen af afgifterne.« 8. I bilag 1 indsættes i slutningen af Gruppe A:
» Sygdomme hos akvakulturdyr Infektiøs Lakse Anæmi (ISA)» og i slutningen af Gruppe B:
» Sygdomme hos akvakulturdyr Hæmorrhagisk Virusseptikæmi (VHS) (»Egtved-syge«) Infektiøs Hæmatopoietisk Nekrose (IHN).' 9. I bilag 2 indsættes i slutningen af Gruppe I:
» Sygdomme hos akvakulturdyr Infektiøs Lakse Anæmi (ISA) Infektiøs Hæmatopoietisk Nekrose (IHN)» og i slutningen af Gruppe II:
» Sygdomme hos akvakulturdyr Hæmorrhagisk Virusseptikæmi (VHS) (»Egtved-syge«).' 10. I lov nr. 189 af 23. marts 1992 om ændring af lov om  

 husdyrsygdomme indsættes efter § 2:
» § 3. Loven gælder ikke for Grønland og Færøerne, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.« § 2 Stk. 1. Loven træder i kraft den 1. januar 1993.
 Stk. 2. Samtidig ophæves lov om bekæmpelse af smitsomme sygdomme  

 hos ferskvandsfisk, jf. lovbekendtgørelse nr. 903 af 15. december 1987.
 Stk. 3. Regler, der er udstedt med hjemmel i den i stk. 2 anførte  

 lov, forbliver i kraft, indtil de afløses af regler fastsat i henhold til lov  

 om husdyrsygdomme.
Stk. 4. Overtrædelse af bestemmelser, der forbliver i kraft,  

 straffes med bøde.
Bestemmelserne i §§ 36 og 37 i lov om husdyrsygdomme  

 finder tilsvarende anvendelse.
§ 3 Loven gælder ikke for Grønland og Færøerne, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Oprindeligt fremsat forslag § 1.
 I lov nr. 814 af 21. december 1988 om husdyrsygdomme som ændret ved lov  

 nr. 189 af 23. marts 1992 foretages følgende ændringer:
 1. I § 1 indsættes efter »husdyr«: »herunder  

 akvakulturdyr«.
 2. I § 7, stk. 2, nr. 4, indsættes efter litra b som nyt  

 litra:
 »c) stop for tilledning og afledning af vand.«.
 3. Efter § 8 indsættes:
» § 8a.
Landbrugsministeren kan fastsætte regler om etablering  

 og drift af dambrug, havbrug og andre akvakulturanlæg samt for virksomheder,  

 hvor akvakulturprodukter renses eller opskæres.
I reglerne kan stilles krav  

 om registrering af brug, anlæg og virksomheder.«.
 4. I § 28, stk. 2, indsættes i slutningen som nyt punktum:
 »Landbrugsministeren kan herved bestemme, at betalingen for  

 undersøgelserne ikke fuldt ud skal dække udgifterne hertil.«.
 5. § 28, stk. 5, affattes således:
 » Stk. 5. Landbrugsministeren kan fastsætte regler om betaling  

 af gebyr for erindringsskrivelser samt betaling af morarenter ved ikke  

 rettidig betaling af de i stk. 2-4 eller § 28a omhandlede beløb.«.
 6. Efter § 28 indsættes:
» § 28a.
Landbrugsministeren kan fastsætte regler om betaling  

 af afgifter til dækning af veterinærkontrollen eller dele heraf i forbindelse  

 med opdræt og omsætning m.v. af akvakulturdyr.
§ 28b.
Der er udpantningsret for de i § 28, stk. 2-5, og § 28a  

 nævnte beløb.«.
 7. Efter § 33 indsættes:
» § 33 a.
Landbrugsministeren kan fastsætte regler om kontrol  

 med de oplysninger, der er nødvendige for opkrævning af afgifter i henhold  

 til § 28a.
 Stk. 2. Endvidere kan landbrugsministeren fastsætte regler om den  

 regnskabsførelse m.v., der skal følges af virksomheder i forbindelse med  

 opkrævningen af afgifterne.«.
 8. I bilag 1 indsættes i slutningen af Gruppe A:
» Sygdomme hos akvakulturdyr Infektiøs Lakse Anæmi (ISA)» og i slutningen af Gruppe B:
» Sygdomme hos akvakulturdyr Hæmorrhagisk Virusseptikæmi (VHS) (»Egtved-syge«) Infektiøs Hæmatopoietisk Nekrose (IHN).'.
 9. I bilag 2 indsættes i slutningen af Gruppe I:
» Sygdomme hos akvakulturdyr Infektiøs Lakse Anæmi (ISA) Infektiøs Hæmatopoietisk Nekrose (IHN)» og i slutningen af Gruppe II:
» Sygdomme hos akvakulturdyr Hæmorrhagisk Virusseptikæmi (VHS) (»Egtved-syge«).'.
 10. I lov nr. 189 af 23. marts 1992 om ændring af lov om  

 husdyrsygdomme indsættes efter § 2:
 » § 3. Loven gælder ikke for Grønland og Færøerne, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.«.
§ 2 Stk. 1. Loven træder i kraft den 1. januar 1993.
 Stk. 2. Samtidig ophæves lov om bekæmpelse af smitsomme sygdomme  

 hos ferskvandsfisk, jf. lovbekendtgørelse nr. 903 af 15. december 1987.
 Stk. 3. Regler, der er udstedt med hjemmel i den i stk. 2 anførte  

 lov, forbliver i kraft, indtil de afløses af regler fastsat i henhold til lov  

 om husdyrsygdomme.
Stk. 4. Overtrædelse af bestemmelser, der forbliver i kraft,  

 straffes med bøde.
Bestemmelserne i §§ 36 og 37 i lov om husdyrsygdomme  

 finder tilsvarende anvendelse.
§ 3 Loven gælder ikke for Grønland og Færøerne, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Formålet med lovforslaget er at tilvejebringe grundlaget for en  

 gennemførelse af EF-regler om dyresundhedsmæssige betingelser for afsætning  

 af akvakulturdyr og -produkter og om bekæmpelse af sygdomme hos fisk og andre  

 akvakulturdyr.
Endvidere foreslås en tilpasning af reglerne om gebyrer m.v.
Forslaget berører ikke områder, som i øjeblikket varetages af  

 Fiskeriministeriet.
Foranstaltninger efter loven vil kun omfatte vildtlevende  

 fisk, krebs, skaldyr og bløddyr i det omfang, det er nødvendigt for at  

 bekæmpe eller forebygge sygdomme hos akvakulturdyr.
Der er betydelige eksportmæssige interesser knyttet til samhandelen med  

 akvakulturprodukter.
I 1991 eksporteredes således 17.300 tons damørred, æg og  

 sættefisk til en værdi af ca 465 mill. kr.
Med Rådets direktiv 91/67/EØF om dyresundhedsmæssige betingelser for  

 afsætning af akvakulturdyr og -produkter, der skal være gennemført senest den  

 1. januar 1993, er der som led i etableringen af Det Indre Marked  

 tilvejebragt fælles veterinærregler for samhandelen og national handel med  

 fisk og andre akvakulturdyr.
Der forventes endvidere i løbet af 1993 vedtaget  

 et rådsdirektiv vedrørende fællesskabsforanstaltninger til bekæmpelse af  

 visse fiskesygdomme.
Ifølge direktiv 91/67/EØF kan geografiske områder eller enkelte  

 akvakulturbrug i Fællesskabet opnå status som zoner fri for nærmere angivne  

 sygdomme.
Handel er herefter kun mulig mellem zoner af samme status eller fra  

 zoner af høj sygdomsstatus til zoner af lavere status.
Opretholdelse af en  

 bestemt sygdomsstatus forudsætter gennemførelse af kontrol-og  

 sygdomsbekæmpelsesprogrammer.
 De forventede fællesskabsregler vedrørende bekæmpelse af fiskesygdomme vil  

 fastlægge principperne for bekæmpelse af alvorlige og tabvoldende  

 fiskesygdomme i Fællesskabet.
Bekæmpelse af fiskesygdomme har hidtil været varetaget på grundlag af  

 lovbekendtgørelse nr. 903 af 15. december 1987 om bekæmpelse af smitsomme  

 sygdomme hos ferskvandsfisk.
Denne lov omfatter imidlertid - i modsætning til  

 EF-reglerne - kun ferskvandsfisk i dambrug på land, men f.eks. ikke fisk i  

 havbrug, som der er etableret mange af i de senere år.
Loven er også på andre  

 områder utidssvarende.
Lov om husdyrsygdomme omfatter principielt fisk, men  

 reglerne om Det Indre Marked nødvendiggør en tilpasning af lovgivningen.
På denne baggrund vil det være hensigtsmæssigt, at husdyrsygdomsloven  

 tilpasses, således at de nødvendige husdyrsygdomsmæssige regler kan  

 fastsættes også for akvakulturdyr alene i medfør af denne lov.
Loven om  

 bekæmpelse af smitsomme sygdomme hos ferskvandsfisk kan samtidig ophæves.  

 Fællesskabsregler om forebyggelse og bekæmpelse af sygdomme hos akvakulturdyr  

 tænkes herefter implementeret i medfør af husdyrsygdomslovens regler,  

 herunder lovens § 34.
Med henblik på at rådgive landbrugsministeren ved administrationen af  

 husdyrsygdomslovens bestemmelser vedrørende fisk og andre akvakulturdyr agtes  

 det i medfør af den gældende lov om bekæmpelse af smitsomme sygdomme hos  

 ferskvandsfisk nedsatte rådgivende udvalg opretholdt.
Ved udvalgets  

 sammensætning vil der dog blive taget hensyn til, at også havbrug og andre  

 akvakulturbrug, der hidtil ikke har været omfattet af regler på området, bør  

 repræsenteres i udvalget.
I forbindelse med videreførelse af allerede eksisterende  

 sygdomsbekæmpelsesprogrammer og som følge af EF's samhandels- og  

 kontrolregler på området tænkes bl.a. fastsat regler om dokumentation og  

 registrering ved afgang, tilgang, flytning og omsætning af levende eller  

 aflivede ikke rensede fisk og andre akvakulturdyr.
Dette tænkes at ske med  

 hjemmel i husdyrsygdomslovens § 14, stk. 2.
Den hidtidige veterinærkontrol og sygdomsbekæmpelse på fiskeområdet har  

 især været rettet mod bekæmpelse af virussygdommen VHS (Hæmorrhagisk  

 Virusseptikæmi). Kontrollen har omfattet ca. 530 dambrug.
Hertil vil nu komme  

 ca. 35 havbrug, ca. 20 recirkulerende anlæg med saltvandsfisk og ca. 50  

 åleanlæg.
Hvis Danmark ønsker at opnå status som fri for krebsepest, skal de  

 ca. 150 krebsebrug ligeledes under veterinærkontrol.
 Man har fra dansk side indtil videre søgt EF-godkendelse af hele Danmark  

 som fri for IHN (Infektiøs Hæmatopoietisk Nekrose) og den nordlige del af  

 Jylland som fri for VHS.
 De relevante sygdomme hos fisk og andre akvakulturdyr, for tiden ISA  

 (Infektiøs Lakse Anæmi), VHS og IHN, foreslås optaget på bilagene til  

 husdyrsygdomsloven.
 Den veterinære kontrol med akvakulturdyr vil i overensstemmelse med  

 EF-bestemmelserne bestå af prøvetagning fra hvert akvakulturbrug normalt 1  

 til 2 gange årligt, kontrol - eller ved indførsel fra EF-lande  

 stikprøvekontrol - med importerede levende fisk og kontrol i forbindelse med  

 udstedelse af eksportcertifikater.
 2. De økonomiske og administrative konsekvenser af forslaget vil i  

 høj grad afhænge af, hvilken zonestatus, der ønskes opretholdt i Danmark for  

 de forskellige sygdomme.
Udgifterne er for finansåret 1993 foreløbigt anslået til ca. 2,2 mill. kr.  

 For 1992 er udgifterne på området budgetteret til 1,6 mill. kr.
Udgifterne  

 forudses i vidt omfang dækket ved opkrævning af afgifter og gebyrer.
Det forudsættes, at Veterinærdirektoratet skal varetage administrationen i  

 medfør af loven og prøveudtagning i dambrug og andre akvakulturbrug på land.  

 Havbrugene, hvis forhold i øvrigt varetages af Fiskeriministeriet, har hidtil  

 ikke været undergivet veterinærkontrol, men vil nu også være omfattet af  

 Veterinærdirektoratets administration på lovens område.
Der påtænkes  

 etableret en aftale om samarbejde mellem Fiskeriministeriet og  

 Landbrugsministeriet med henblik på en koordineret administration af reglerne  

 på området, herunder godkendelsesprocedurer og dokumentation.
 Lovforslaget vil ikke medføre økonomiske eller administrative konsekvenser  

 for kommuner og amter.
 3. Høring:
 Følgende organisationer m.v. er hørt over lovforslaget:
 Dansk Dambrugerforening, Dansk Havbrugerforening, Organisationen Dansk  

 Akvakultur, Dansk Åleproducentforening, Ferskvandsfiskeriforeningen for  

 Danmark, Krebseforeningen, Avl og Opdræt, Danmarks Krebseavlerforening,  

 Danmarks Sportsfiskerforbund, Sammenslutningen af Danske Ørredeksportører.
Bemærkninger til de enkelte bestemmelser Til § 1 Til nr. 1 Forslaget tilsigter at præcisere, at akvakulturdyr såsom fisk, skaldyr,  

 krebs og bløddyr i dambrug, havbrug og andre akvakulturanlæg betragtes som  

 husdyr og dermed omfattes af lovens bestemmelser.
Til nr. 2 De gældende bekæmpelsesforanstaltninger omfatter bl.a. afspærring.
Da  

 fiskesygdomme i vidt omfang spredes gennem vand, er det fundet  

 hensigtsmæssigt gennem optagelse af et særlig litra c) at understrege, at der  

 også kan ske afspærring for tilledning og afledning af vand i  

 akvakulturanlæg.
Til nr. 3 Reglerne vil omfatte betingelser, som er nødvendige af hensyn til  

 sygdomsforebyggelse.
For opskæringsvirksomheder gælder der f.eks. allerede  

 efter de gældende regler krav med hensyn til spildevandsafledning for at  

 hindre smittespredning og for dambrug krav om overdækning med net eller  

 snore, således at smitte ikke kan spredes med fugle.
Registrering af brug,  

 anlæg og virksomheder gør det muligt at spore mulige smittekilder og  

 gennemføre bekæmpelse ved sygdomsudbrud.
 Det er i øvrigt hensigten i medfør af bestemmelserne i kapitel 4 og 5 i  

 lov om husdyrsygdomme at videreføre den hidtidige regulering med hensyn til  

 drift af dambrug og transport af levende fisk, herunder krav til læssepladser  

 og desinfektion af transportmateriel og dambrugsmateriel, under hensyntagen  

 til EF-reglerne på området.
Til nr. 4 Med forslaget præciseres adgangen til af hensyn til det veterinære  

 beredskab at fastsætte betalingen, således at den ikke fuldt ud dækker  

 omkostningerne ved undersøgelse af prøverne, uanset om undersøgelsen  

 gennemføres i forbindelse med offentlig reguleret sygdomsbekæmpelse eller som  

 led i laboratoriernes øvrige diagnostiske virksomhed.
Forslaget omfatter  

 undersøgelser generelt, ikke blot undersøgelser vedrørende fiskesygdomme.
Til nr. 5 For afgifter og gebyrer kan der i henhold til renteloven først opkræves  

 renter fra retsforfølgningsdato.
For at kunne sikre staten renter fra  

 forfaldsdato foreslås indsat en udtrykkelig bestemmelse herom.
En udtrykkelig  

 hjemmel til opkrævning af særligt gebyr for påkrav foreslås samtidig optaget  

 i loven.
Til nr. 6 Der opkræves i medfør af den eksisterende lov afgifter til dækning af en  

 række udgifter på området.
Afgiften er for tiden 900 kr. halvårligt pr.  

 dambrug, hvor der opdrættes laksefisk.
Det fremtidige system for opkrævning af afgifter forudsættes fastlagt  

 efter drøftelse med de berørte organisationer.
Det forventes udformet som en  

 fast afgift eller som en afgift fastsat under hensyntagen til produktionens  

 størrelse.
Opkrævede afgifter og gebyrer forudses at dække den væsentligste del af  

 udgifterne til tilsyn og prøveudtagning og -undersøgelse, kontrollen i  

 forbindelse med udstedelse af eksportcertifikater og kontrollen med indførsel  

 fra tredjelande.
I overensstemmelse med principperne i husdyrsygdomslovens §  

 28, stk. 1, jfr. lovforslagets bemærkninger hertil, forudsættes det  

 offentlige at afholde udgifterne ved de statslige laboratoriers diagnostiske  

 undersøgelser af prøver, der er udtaget i anledning af konkret mistanke om  

 sygdomsudbrud i et akvakulturbrug.
Udgifterne hertil er for 1993 budgetteret  

 til ca. 100.000 kr.
Til nr. 7 Bestemmelsen skal give hjemmel til at gennemføre regnskabsmæssig og anden  

 kontrol, der måtte være nødvendig i forbindelse med opkrævningen af de nævnte  

 afgifter.
Til nr. 8 Bilag 1 som senest ændret ved bekendtgørelse nr. 819 af 23. september 1992  

 vedrører anmeldepligtige sygdomme.
Den alvorlige laksesygdom ISA, som kun  

 findes i Norge, er omfattet af de internationale bestemmelser om  

 anmeldelsespligt.
Også de to andre sygdomme, VHS og IHN, bør imidlertid være  

 anmeldepligtige for at sikre grundlaget for forebyggelse og bekæmpelse af  

 sygdommene.
Til nr. 9 Bilag 2 som senest ændret ved bekendtgørelse nr. 819 af 23. september 1992  

 vedrører sygdomme, der kan bekæmpes i medfør af husdyrsygdomsloven.
Kun VHS  

 forekommer for øjeblikket i Danmark.
Hvis ISA skulle optræde i Danmark, vil  

 det være påkrævet at indlede en bekæmpelse af sygdommen.
Til nr. 10 Lov nr. 814 af 31. december 1988 om husdyrsygdomme er ved kgl. anordning  

 nr. 858 af 18. december 1991 sat i kraft for Grønland med de i anordningen  

 angivne afvigelser.
Der er ikke for tiden grundlag for at lade bestemmelserne  

 i lov nr. 189 af 31. marts 1992 træde i kraft for Grønland.
Til § 2 Loven foreslås at træde i kraft den 1. januar 1993, idet EF's  

 samhandelsregler for akvakulturdyr efter direktiv 91/67/EØF skal iværksættes  

 senest denne dato.
