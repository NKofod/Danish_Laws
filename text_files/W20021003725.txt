Landsskatteretskendelse af 14. februar 2002 vedrørende  

 landbrug i sameje A klager for indkomståret 1999 over, at skatteankenævnet har  

 ansat objektiv udlejningsværdi af stuehus til landbrug til 42.000 kr., heraf  

 hans andel 21.000 kr.
Det fremgår af sagen, at klageren i januar 1997 overdrog ½ af en  

 landbrugsejendom.
Den 21. september 1998 fraflyttede klageren stuehuset,  

 hvorefter medejeren flyttede ind.
Stuehuset er på 144 m  

  

 2  

  

 med  

 udnyttet tagetage på 85 m  

  

 2  

  

 , det er opført i 1910 med ombygningsår  

 1992, og stuehusværdien pr. 1. januar 1999 er på 633.300 kr.
Skatteankenævnet har ansat den objektive udlejningsværdi til  

 42.000 kr., og klagerens andel til 21.000 kr.
Som begrundelse har  

 skatteankenævnet bl.a. anført, at ejendommen tjener til bolig for medejeren.  

 Ifølge ligningslovens § 15 I, samt Ligningsvejledningen afsnit A.D.3.3.3 skal  

 der medregnes lejeværdi hos de medejere, som ejendommen tjener til bolig for,  

 og lejeværdien skal gøres op som om kun beboerne er ejere af ejerboligen.  

 Ligeledes skal der for ejere, der ikke bebor ejendommen, fastsættes en  

 objektiv  

 udlejningsværdi af ejerandelen.
Udlejningsværdien er den værdi huset kan  

 lejes  

 ud til 3. mand.
På baggrund af husets størrelse, alder, beliggenhed og  

 ejendomsvurderingen er værdien skønsmæssigt ansat til 42.000 kr. årligt.
Det  

 er  

 uden betydning for beregningen af den objektive udlejningsværdi, at der ved  

 beboelse af ejendommen medfølger visse arbejdsopgaver, idet der ikke kan  

 fratrækkes erhvervsmæssige udgifter i lejeværdien.
Klagerens repræsentant har nedlagt påstand om, at den objektive  

 udlejningsværdi skal ansættes til 50 % af normal lejeværdi, eller 50 % af 2 %  

 af 575.700 kr.
Som begrundelse har repræsentanten bl.a. anført, at beløbet  

 ikke  

 er retvisende for en mulig lejeindtægt.
Det er medejeren, der bebor boligen,  

 og  

 der følger pligter med at bebo stuehuset på den pågældende  

 landbrugsvirksomhed.  

 Ligeledes er benyttelsen af stuehuset som bolig krævet via landbrugsloven,  

 for  

 at man kan være ejer af ejendommen.
Stuehuset er stillet til rådighed på  

 betingelse af, at medejeren hele døgnet fører tilsyn med virksomheden,  

 herunder  

 særligt tilsyn med husdyrbesætningen, og aktivt arbejde ved sygdom og fødsler  

 uanset tidspunktet på døgnet dette måtte være påkrævet.
Endvidere har repræsentanten anført, at stuehuset bruges ved den  

 administrative og repræsentative drift af virksomheden, ved hvilken der er  

 mange opringninger og besøg af eksterne personer, der bruges ved optimering  

 af  

 den løbende drift.
F.eks. personer fra reparations-, foderstof-, dyrlæge- og  

 maskinstationsfirmaer, samt virksomhedsrådgivere og fagkollegaer.
Desuden har  

 klageren et værelse stillet til rådighed i forbindelse med hans  

 arbejdsopgaver  

 ved drift af virksomheden.
 Landsskatteretten skal  

 udtale:
 For en medejer af en ejendom, som ikke bebor den pågældende  

 ejendom, men stiller den vederlagsfrit til rådighed for en nærtstående  

 medejer,  

 fastsættes lejeværdien som udgangspunkt til en forholdsmæssig del af  

 ejendommens objektive udlejningsværdi.
Retten finder, at det må lægges til grund, at ejendommen i det  

 omhandlede indkomstår er omfattet af landbrugslovgivningens regler om  

 bopælspligt.
Herefter finder retten, at ovenstående udgangspunkt må fraviges  

 så  

 længe bopælspligten eksisterer, og retten finder herefter alene grundlag for  

 i  

 det omhandlede indkomstår at indtægtsføre klagerens forholdsmæssige andel af  

 den procentvis opgjorte lejeværdi.
Retten finder herefter, idet det bemærkes,  

 at stuehusværdien pr. 1. januar 1999 var på 633.300 kr., at der alene skal  

 indtægtsføres 50 % af 2 % af 633.300 kr., eller i alt 6.333 kr.
