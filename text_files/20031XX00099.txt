Skriftlig fremsættelse (25. november 2003) Keld Albrechtsen  

  

 (EL):
 Herved tillader jeg mig for Folketinget at fremsætte:
 Forslag til  

 folketingsbeslutning om afgift på landbrugsbedrifters kvælstoftab samt CO  

  

 2  

  

 -afgift  

 på kunstgødning.
(Beslutningsforslag nr.
B 66).
 Forslag til  

 folketingsbeslutning om fordobling af pesticidafgiften.
(Beslutningsforslag nr.
B 67).
 Forslag til  

 folketingsbeslutning om stop for udvidelse af konventionel husdyrproduktion i  

 geografiske områder med høj dyretæthed.
(Beslutningsforslag nr.
B 68).
 Forslag til  

 folketingsbeslutning om sprøjtefrie beskyttelseszoner omkring almene  

 vandforsyningsanlæg.
(Beslutningsforslag nr.
B 69).
 Forslag til  

 folketingsbeslutning om sprøjtefrie randzoner langs haver, naturarealer,  

 vandløb og søer.
(Beslutningsforslag nr.
B 70).
 Forslag til  

 folketingsbeslutning om at indføre forbud mod anvendelse af glyfosat om  

 foråret.
(Beslutningsforslag nr.
B 71).
Pesticidhandlingsplanens utilstrækkelige målsætning om en  

 gennemsnitlig behandlingshyppighed på 2,0 blev kun lige akkurat nået.  

 Alligevel  

 træder den nye pesticidhandlingsplan i den gamles spor, dels med en  

 utilstrækkelig målsætning om en behandlingshyppighed på 1,7, som ifølge  

 Bichel-udvalgets  

 beregninger allerede burde være nået uden nævneværdige omkostninger, dels ved  

 ikke at fremme det optimale instrument: omlægning til økologisk jordbrug.
Med  

 Vandmiljøplan I og II er den første vandmiljøplans mål endnu ikke nået her 17  

 år efter, og det forventes, at der snart kommer en opfølgning på de to første  

 vandmiljøplaner.
Set med Enhedslistens øjne kan man ikke diskutere  

 pesticidforurening og næringsstofforurening isoleret fra hinanden, da valget  

 af  

 løsninger har positiv eller negativ indflydelse på begge forhold.
Derfor  

 fremsætter Enhedslisten forslag til en håndfuld virksomme elementer, som  

 tilsammen har flere formål:
  

 	  

    

 Der gives økonomisk  

 incitament til at udnytte gødningsressourcerne bedst muligt, hvilket vil give  

 økologisk landbrug en konkurrencemæssig fordel (beslutningsforslag nr.
B 66),   

 	  

    

 der bremses op for  

 nogle af de mest indlysende forureningskilder (beslutningsforslag nr.
B 68, B  

 69, B 70 og B 71), og   

 	  

    

 der opsamles et  

 afgiftsprovenu, som kan finansiere forebyggelse af forureningen samt en del  

 af  

 den nødvendige udvikling af produktionsmetoderne inden for økologisk landbrug  

 (beslutningsforslag nr.
B 67).
Økologisk landbrug skal herudover fremmes ved, at  

 afsætningen gennem det offentliges indkøb af økologiske produkter øges,  

 primært  

 fra virksomheder, der arbejder aktivt med at fremme økologisk produktion.  

 Landbrugsstøtten skal afvikles, og overgang til jordrentebrug med en  

 bæredygtig  

 jordleje skal tilbydes i stedet.
Landbrugsstøtten har gennem mange år bl.a.  

 ledt tilrettelæggelse af produktionen i en mindre bæredygtig retning og har  

 øget strukturudviklingen.
Der er også behov for fortsat at udvikle  

 produktionsmetoderne i økologisk landbrug, bl.a. med hensyn til optimal  

 udnyttelse af næringsstofferne og med hensyn til praktiske måder at holde  

 husdyr på friland på.
