Betænkning afgivet af Sundhedsudvalget  

 den 1. marts 2000 Betænkning over Forslag til lov om ændring af lov om  

 ligsyn, obduktion og transplantation m.v.
(Ændring af embedslægers retsmedicinske opgaver  

 og adgang til transplantation fra unge under 18 år) Udvalget har behandlet lovforslaget i nogle møder  

 og har herunder stillet et spørgsmål til sundhedsministeren, som  

 denne har besvaret skriftligt.
 Herefter indstiller  

udvalget forslaget til vedtagelse uændret.
Udvalget har noteret sig, at lovforslagets § 1, nr. 2,  

 ændringen af lovens § 13, stk. 2, er en opfølgning på det  

 af udvalget anførte i betænkningen over beslutningsforslag nr.
B  

 5 om Danmarks ratifikation af Europarådets konvention af 4. april 1997  

 om beskyttelse af menneskerettigheder og menneskelig værdighed i  

 forbindelse med anvendelse af bidrag og lægevidenskab: Konvention om  

 menneskerettigheder og biomedicin fra folketingsåret 1998-99.
 Et mindretal (Venstres og Dansk Folkepartis medlemmer af  

 udvalget) finder, at man for at sikre patientens rettigheder optimalt og  

 ligeledes retssikkerhedsmæssigt sikre det personale, som udfører  

 transplantationen, bør følge Det Etiske Råds anbefaling  

 om, at der sker en adskillelse mellem det personale, der informerer og  

 indhenter samtykke til donation, og det personale, der udfører  

 transplantationen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
