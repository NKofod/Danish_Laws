 I henhold til kgl. resolution af 22. november 1983 har Danmark, efter at  

 folketinget den 17. s.m. havde meddelt sit samtykke dertil, ratificeret en i  

 Goteborg den 13. juni 1983 undertegnet aftale mellem Danmark, Finland,  

 Island, Norge og Sverige om ændring af aftalen af 15. marts 1971 om kulturelt  

 samarbejde mellem nævnte lande, jfr. udenrigsministeriets bekendtgørelse nr.  

 32 af 22. marts 1972, Lovtidende C.
 Ændringsaftalen har følgende ordlyd:
AFTALE om ændring af aftalen mellem Danmark, Finland, Island, Norge og Sverige om  

 kulturelt samarbejde Danmarks, Finlands, Islands, Norges og Sveriges regeringer, som den 15. marts 1971 har undertegnet aftalen mellem de nordiske lande om  

 kulturelt samarbejde, og som finder det formålstjenligt at foretage en ændring i aftalen, er enedes  

 om følgende:
I Artikel 11 skal have følgende ordlyd:
»Artikel 11 Embedsmandskomiteen består af en repræsentant for hvert land, udpeget af  

 regeringen.
Embedsmænd fra Færøerne, Grønland og Åland kan deltage i  

 Komiteens møder.
 Embedsmandskomiteen forbereder Ministerrådets arbejde og udfører de  

 opgaver, som Ministerrådet pålægger Komiteen, eller som den får fuldmagt af  

 Ministerrådet til at afgøre.
Ministerrådet fastsætter Embedsmandskomiteens forretningsorden.« II Denne aftale skal ratificeres og ratifikationsinstrumenterne snarest  

 muligt deponeres i det finske udenrigsministerium, og bekræftede afskrifter  

 skal af det finske ministerium tilstilles hver enkelt af aftaleparterne.
 Aftalen træder i kraft den første dag i den måned, der følger nærmest  

 efter den dag, da samtlige aftaleparters ratifikationsinstrumenter er blevet  

 deponeret.
 Til bekræftelse heraf har undertegnede befuldmægtigede underskrevet denne  

 aftale.
 Udfærdiget i Goteborg den 13. juni 1983 i et eksemplar på dansk, finsk,  

 islandsk, norsk og svensk, hvilke tekster alle skal have samme gyldighed.
 For Danmarks regering:
Mimi Stilling Jakobsen Suomen hallituksen puolesta:
Gustav Bjorkstrand Fyrir hond rikisstjornar Islands:
Ragnhildur Helgadottir For Norges regjering Lars Roar Langslet For Sveriges regering Lena Hjelm-Wallen  Danmarks ratifikationsinstrument deponeredes i  

 det finske udenrigsministerium den 30. november 1983. Ændringsaftalen trådte  

 i medfør af stk.
II i kraft den 1. februar 1984.
