 Til samtlige eksportautoriserede slagterier og dyrlægerne ved disse.
 I henhold til veterinærdirektoratets cirkulære af 11. november 1985 (j.nr.  

 3. kt. - 1208/85), om mærkning og indsendelse af blodprøver fra avlsorner og  

 orner med en vægt på over 100 kg i forbindelse med sådanne orners slagtning  

 eller eksport skal isatte øremærker fjernes (afklippes) i forbindelse med  

 udtagning af blodprøver på slagtestedet.
 For at undgå forurening af kød og af destruktionsvarer med materialer, der  

 kan give anledning til sundhedsmæssig betænkelighed, fastsættes, at  

 bestemmelsen om fjernelse af øremærker fra den 1. juni 1986 også gælder for  

 søer og andre svin, der slagtes på de eksportautoriserede slagterier.
 Det kan efter nærmere aftale med vedkommende overdyrlæge tillades at  

 udskyde fjernelsen af øremærker på søer og svin til et senere tidspunkt end  

 stikningen, idet dog øremærkerne under alle omstændigheder skal være fjernet,  

 før slagtekroppene føres i kølerum.
 P.V.V.
