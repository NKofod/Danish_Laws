 I henhold til § 43, stk. 2, § 45, stk. 1, § 46, stk. 2, 3. pkt., § 57, §  

 76, § 85 og § 90 i kildeskatteloven, jfr. lovbekendtgørelse nr. 265 af 28.  

 juni 1968, samt § 32D, stk. 3, i ligningsloven, fastsættes herved følgende:
 A-indkomst (§ 43, stk. 2).
 § 1.  Udover indkomst som nævnt i kildeskattelovens §  

 43, stk. 1, henregnes følgende indkomstarter til A-indkomst:
 1. Godtgørelse for medlemskab af eller som medhjælp  

 for bestyrelser, udvalg, kommissioner, råd og lignende.
 2. Pension og ventepenge samt lignende skattepligtige  

 ydelser, når disse har sammenhæng med et tidligere tjenesteforhold.
 3. Folkepension, invalidepension i henhold til  

 invalidepensionsloven samt enkepension i henhold til loven om pension og  

 hjælp til enker m.fl.
 4. Arbejdsløshedsunderstøttelse, strejke- og  

 lockoutgodtgørelser til lønmodtagere samt løn m.v., der udbetales af en  

 arbejdsgiver under lønmodtagerens fravær fra arbejdet på grund af sygdom  

 eller svangerskab og fødsel.
5. Godtgørelse for tab af indtægt eller  

 arbejdsmuligheder under uddannelse m.v. efter a. loven om erhvervsmæssig uddannelse af ikke-faglærte arbejdere, b. loven om beskæftigelse og uddannelse af unge, c. loven om støtte til omskoling, samt efter d. finanslovsbevilling til ydelse af tilskud til efteruddannelse af  

 faglærte m.v., jfr. arbejdsministeriets cirkulære nr. 166 af 18. juni 1965.
6.a.
Dagpenge, der efter sygeforsikringslovens afsnit II ydes til  

 lønarbejdere i tilfælde af sygdom.
b.
Dagpenge, der efter §§ 6-8 i loven om børnetilskud og andre  

 familieydelser ydes kvinder som erstatning for mistet arbejdsfortjeneste ved  

 fravær fra arbejde på grund af svangerskab og fødsel.
c.
Følgende ydelser efter ulykkesforsikringsloven:
 Dagpenge, der ydes lønarbejdere i medfør af den lovpligtige  

 ulykkesforsikring.
 Erstatning til efterladte og invaliditetserstatning, når erstatningen ydes  

 som en årlig rente.
d.
Dagpenge samt ydelser som nævnt under c, sidste pkt., efter loven om  

 erstatning til tilskadekomne værnepligtige m.fl.
e.
Ydelser som nævnt under c, sidste pkt., efter §§ 19-22 i loven om  

 erstatning til besættelsestidens ofre.
f.
Krigs-ulykkesforsikringsrente efter loven om krigs-ulykkesforsikring  

 for søfarende.
g.
Krigs-ulykkesforsikringsrente efter loven om  

 krigs-ulykkesforsikringsrente til enker efter visse fiskere.
h.
Løbende forsørgelser i henhold til lov om invalideforsørgelse nr. 659  

 af 22. december 1919 med senere ændringer.
 7. Udbetalinger efter renteforsikringer m.v., der er  

 indkomstskattepligtige i henhold til § 5 i loven om beskatningen af  

 renteforsikringer m.v. eller § 4, litra c, i statsskatteloven, herunder  

 udbetalinger i henhold til loven om arbejdsmarkedets tillægspension.
 Indkomst, som ikke anses for A-indkomst (§ 45, stk. 1).
 § 2.  Følgende indkomstarter anses ikke for  

 A-indkomst:
1. Dagløn, hjemsendelsespenge, fri kost, logi og  

 beklædning, der ydes værnepligtige i forsvaret og civilforsvaret i den  

 periode, der er fastsat som den første samlede tjenestetid, samt frivilligt  

 personel i den periode, der er fastsat som uddannelsestid.
Det samme gælder  

 løn m.v., der ydes ved aftjening af civil værnepligt.
 2. Drikkepengeindtægt, der ikke kan opgøres på  

 grundlag af omsætning, kørselsindtægt m.v. efter de af ligningsrådet herom  

 fastsatte regler.
 3. Løn m.v. til hushjælp og anden medhjælp i privat  

 husholdning, når arbejdsgiveren eller dennes ægtefælle ikke ved opgørelsen af  

 den skattepligtige indkomst kan fradrage nogen del af den løn, der udbetales  

 til den pågældende.
 4. Værdi af fri kost og fri bolig, som ydes i  

 forbindelse med vederlag i penge, såfremt værdiansættelsen ikke kan foretages  

 efter de af ligningsrådet fastsatte normalværdier af kost og logi.
 Feriepenge og søgnehelligdagsbetaling (§ 46, stk. 2).
 § 3.  Om tidspunktet for indeholdelse af A-skat i  

 feriepenge og søgnehelligdagsbetaling gælder følgende:
 1. Hvor arbejdsgiveren udbetaler løn under  

 lønmodtagerens ferie, foretages indeholdelse i denne løn efter samme regler  

 som for anden A-indkomst, jfr. kildeskattelovens § 46, stk. 2, 1. og 2. pkt.  

 I feriegodtgørelse, der ved ansættelsesforholdets ophør tilfalder  

 lønmodtageren, som under ansættelsen har været berettiget til løn under  

 ferie, foretages indeholdelse efter reglerne nedenfor under 2, 1. pkt.
2. I feriegodtgørelse foretages indeholdelse, når  

 feriegodtgørelsen godskrives lønmodtageren ved indklæbning af feriemærker i  

 feriemærkebøger, udskrivning af feriekort m.v.
Indeholdelse skal dog senest  

 foretages den 31. december i indtjeningsåret.
 3. I søgnehelligdagsbetaling, der udbetales løbende  

 eller som forskud i indtjeningsåret, foretages indeholdelse efter samme  

 regler som for anden A-indkomst, jfr. kildeskattelovens § 46, stk. 2, 1. og  

 2. pkt.
 4. I tilgodehavende søgnehelligdagsbetaling, der ikke  

 kommer til udbetaling i indtjeningsåret, og for hvilken lønmodtageren  

 modtager tilgodehavendebevis i form af mærker i en mærkebog, notering på  

 særlige kort m.v., foretages indeholdelse efter samme regler som fastsat  

 foran under 2. for feriegodtgørelse.
 Registrering af indeholdelsespligtige (§ 85).
§ 4.  Der oprettes pr. 1. april 1969 et centralt  

 register over personer og selskaber m.v., der er indeholdelsespligtige efter  

 kildeskattelovens afsnit V og afsnit VI.
Det påhviler kildeskattedirektoratet  

 at drage omsorg for oprettelse og vedligeholdelse af registeret, der benævnes  

 CIR.
 § 5.  Enhver, der pr. 1. april 1969 opfylder de i  

 kildeskattelovens afsnit V og afsnit VI opstillede betingelser for at være  

 indeholdelsespligtig, skal tilmelde sig registeret senest den 16. maj 1969.  

 Det samme gælder enhver, for hvem betingelserne bliver opfyldt i tidsrummet  

 2. april - 8. maj 1969. Opfyldes betingelserne senere end den 8. maj 1969,  

 skal tilmelding foretages senest 8 dage efter, at betingelserne er opfyldt.
 § 6.  Ved tilmeldingen skal den indeholdelsespligtige  

 oplyse virksomhedens navn, den adresse, hvorfra virksomheden drives, samt det  

 eventuelle arbejdsgivernummer i Arbejdsmarkedets Tillægspension.
Stk. 2.  Endvidere skal det oplyses, om virksomheden  

 drives som enkeltmandsfirma, ansvarligt interessentskab, aktieselskab eller  

 andelsselskab, eller under hvilken anden driftsform virksomheden drives.  

 Drives virksomheden af en eller flere ansvarlige indehavere, skal  

 personnummer, navn og bopæl for hver indehaver oplyses.
Selskaber og  

 foreninger m.v., der er skattepligtige efter selskabsskatteloven, skal  

 meddele oplysning om selskabets eller foreningens hjemstedskommune.  

 Indenlandske aktieselskaber og andelsselskaber med begrænset ansvar skal  

 meddele oplysning om det nummer, hvorunder selskabet er registreret i  

 aktieselskabsregisteret eller forsikringsregisteret samt seneste dato for  

 afholdelse af ordinær generalforsamling i henhold til selskabets vedtægter.
 Stk. 3.  Anvender den indeholdelsespligtige et andet  

 regnskabsår end kalenderåret, skal regnskabsårets slutdato oplyses.
 Stk. 4.  Indeholdelsespligtige efter lovens afsnit V  

 skal oplyse datoen for første udbetaling af A-indkomst, når denne udbetaling  

 finder sted efter den 1. januar 1970.
 Stk. 5.  Sker der efter tilmeldingen ændringer i de  

 foran nævnte forhold, skal den indeholdelsespligtige inden 8 dage indsende  

 oplysning herom til kildeskattedirektoratet.
§ 7.  Efter tilmeldingen tildeles der den  

 indeholdelsespligtige et arbejdsgivernummer i CIR.
Der kan tildeles en  

 indeholdelsespligtig flere arbejdsgivernumre, såfremt der føres særskilt  

 regnskab for de enkelte virksomheder.
Efter registreringen tilsendes der den  

 indeholdelsespligtige et registreringsbevis påført de ved tilmeldingen givne  

 oplysninger.
Har den indeholdelsespligtige efter tilmeldingen meddelt  

 oplysning om ændringer i forholdene, tilsendes der ham et nyt  

 registreringsbevis.
§ 8.  Hvis der mellem flere selvstændigt registrerede  

 indeholdelsespligtige består et økonomisk fællesskab med hensyn til  

 ejerforholdet, kan kildeskattedirektoratet meddele tilladelse til, at de  

 indbetaler indeholdt A-skat og indgiver redegørelse herfor under eet.  

 Ansøgning herom må indgives af de pågældende indeholdelsespligtige i  

 forening.
Kildeskattedirektoratet kan opstille nærmere betingelser for  

 meddelelse af tilladelsen.
Tilladelsen medfører ingen begrænsning i de  

 enkelte indeholdelsespligtiges ansvar for indbetaling af A-skat og indgivelse  

 af redegørelse herfor.
 § 9.  Ved ophør af indeholdelsespligt skal den  

 indeholdelsespligtige inden 8 dage meddele kildeskattedirektoratet oplysning  

 herom.
 § 10.  Kildeskattedirektoratet kan fastsætte fornødne  

 yderligere bestemmelser vedrørende oprettelse og vedligeholdelse af CIR.
 § 11.  Amtsskatteinspektørerne - i Københavns og  

 Frederiksberg kommuner skattedirektøren - bemyndiges til at fastsætte de i  

 kildeskattelovens § 85, stk. 3, omhandlede daglige bøder i tilfælde, hvor en  

 indeholdelsespligtig ikke har opfyldt den af de foranstående bestemmelser  

 følgende pligt til at give meddelelse om indtræden og ophør af  

 indeholdelsespligt og om ændringer i den indeholdelsespligtiges adresse.
 § 12.  Overtrædelse af bestemmelserne i §§ 5, 6 og 9  

 straffes med bøde, såfremt overtrædelsen er begået forsætligt eller ved grov  

 uagtsomhed.
 Finansministeriet, den 28. marts 1969.
E.
Ninn-Hansen.
