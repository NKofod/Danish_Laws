 Herved bekendtgøres lov om skibes sikkerhed m.v., jf.  

 lovbekendtgørelse nr. 283 af 2. maj 1995, med de ændringer, der følger af lov  

 nr. 902 af 29. november 1995 samt lov nr. 394 af 22. maj 1996.
Lovens område § 1.  Loven omfatter danske skibe bortset fra  

 krigsskibe og troppetransportskibe.
 Stk. 2.  Erhvervsministeren kan fastsætte regler om, at  

 loven og de i medfør af denne udstedte forskrifter helt eller delvis skal  

 bringes til anvendelse på udenlandske skibe i dansk havn, på dansk  

 søterritorium og i de eksklusive økonomiske zoner.
 Bygnings-, udstyrs- og arbejdsforskrifter  

 m.v.
§ 2.  Ethvert skib skal være bygget og udstyret  

 således, at menneskeliv på søen er sikret fuldt betryggende, og således, at  

 det er egnet til det formål, det til enhver tid er bestemt for.
Der skal  

 tillige tages mest muligt hensyn til beskyttelse af havet mod forurening.
 Stk. 2.  Skibet skal være forsynet med  

 navigeringsmidler, maskinanlæg, radioanlæg, redningsmateriel, lægemidler samt  

 brandsikrings- og brandslukningsmidler i et sådant omfang, at de  

 ombordværende, skibet og ladningen er sikret bedst muligt.
 Stk. 3.  Skibets arbejdssteder og opholdsrum m.v. skal  

 være indrettet således, at der tages mest muligt hensyn til sikkerheden og  

 sundhedstilstanden om bord, de ombordværendes velbefindende og deres  

 beskyttelse mod støj og andre skadelige påvirkninger.
 Stk. 4.  Skibet skal være forsynet med  

 konstruktionsmæssige og tekniske indretninger til beskyttelse af havet mod  

 forurening.
Stk. 5.  Erhvervsministeren fastsætter nærmere regler om  

 skibes bygning og udstyr m.v.
For skibe under 20 BRT eller med en  

 bruttotonnage på under 20 og for bevaringsværdige skibe kan der fastsættes  

 lempeligere regler, der helt eller delvis fraviger bestemmelserne i stk. 2-4.
 Stk. 6.  Erhvervsministeren kan af hensyn til  

 sikkerheden, sundheden og miljøet endvidere fastsætte regler om levering,  

 markedsføring og fremstilling af fritidsfartøjer og komponenter hertil samt  

 om markedsføring af personlige værnemidler m.v.
 § 3.  Erhvervsministeren fastsætter nærmere regler om  

 de krav, der skal stilles til skibes stabilitet, og om lastelinjer og  

 dybgangsmærker.
 § 4.  Erhvervsministeren fastsætter regler om, hvilke  

 love, forskrifter, certifikater og skibsbøger, herunder tilsynsbøger, der  

 skal være om bord, og om bøgernes autorisation, indretning og førelse samt  

 om, hvilke opslag der skal være anbragt om bord.
 § 5.  Til beskyttelse af personer, som er beskæftiget  

 ved arbejde om bord, og som ikke omfattes af lov om arbejdsmiljø, fastsætter  

 erhvervsministeren regler om de ved sådant arbejde benyttede hjælpemidler og  

 materialer, om disses indretning og mærkning, anvendelse, vedligeholdelse og  

 pasning, og om sikkerhedsarbejdet, herunder om arbejdsgiverens pligter samt  

 de sikkerheds- og sundhedsmæssige forhold, hvorunder arbejdet om bord skal  

 udføres.
 § 6.  Erhvervsministeren fastsætter regler om brand-  

 og redningstjenesten om bord og om eftersyn, godkendelse og prøve af  

 materiel, hvoraf skibes og menneskelivs sikkerhed afhænger.
§ 7.  Erhvervsministeren kan efter forhandling med  

 miljø- og energiministeren fastsætte regler om Stk. 2.  Erhvervsministeren kan endvidere fastsætte  

 regler om transport af levende dyr.
§ 8.  Erhvervsministeren kan for skibe, hvis køl er  

 lagt, eller som er på tilsvarende konstruktionsstadium på det tidspunkt, hvor  

 nye regler træder i kraft, fastsætte, at de nye regler ikke eller ikke i  

 fuldt omfang skal finde anvendelse.
Der skal herved tages rimeligt hensyn til  

 beskyttelse af havet mod forurening, sikkerheds- og sundhedsmæssige forhold  

 samt skibets art og anvendelse.
 Tilsyn m.v.
 § 9.  Erhvervsministeren er øverste administrative  

 myndighed i spørgsmål vedrørende denne lov, jf. dog § 18, stk. 4.
 Stk. 2.  Henlægger erhvervsministeren sine beføjelser  

 efter loven til Søfartsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 10.  Administrationen af denne lov forestås af  

 Søfartsstyrelsen.
§ 11.  Søfartsstyrelsen har til opgave at Stk. 2.  Erhvervsministeren kan bemyndige  

 Søfartsstyrelsen til at udøve de beføjelser, der i denne lov er henlagt til  

 erhvervsministeren.
Tekniske forskrifter, der i henhold til sådan  

 bemyndigelse fastsættes af Søfartsstyrelsen, kundgøres i »Meddelelser  

 fra Søfartsstyrelsen«.
 § 12.  Søfartsstyrelsen foretager følgende syn:
 Stk. 2.  Erhvervsministeren fastsætter regler for,  

 hvornår og efter hvilke retningslinier et skib skal synes, og om rederens og  

 skibsførerens pligter i forbindelse hermed.
§ 13.  Søfartsstyrelsens medarbejdere har i  

 forbindelse med varetagelse af deres hverv adgang til uden retskendelse at gå  

 om bord i ethvert skib, der er omfattet af loven.
Det gælder også skibe under  

 bygning.
 Stk. 2.  Søfartsstyrelsens medarbejdere skal ved  

 udførelsen af hvervet drage omsorg for, at skibet ikke unødigt opholdes,  

 eller arbejdet om bord unødigt vanskeliggøres.
 Stk. 3.  Søfartsstyrelsens medarbejdere skal på  

 forlangende forevise legitimation.
 Stk. 4.  Det påhviler skibets reder, fører og maskinchef  

 såvel som enhver, der handler på deres vegne, at yde Søfartsstyrelsen al  

 fornøden bistand ved dens undersøgelser og give enhver oplysning i  

 forbindelse hermed.
 § 14.  Politi, toldvæsen, arbejdstilsyn og  

 havnemyndighed, som får kendskab til forhold, der strider mod denne lov eller  

 regler fastsat i medfør af loven, skal i henhold til instruks udarbejdet af  

 vedkommende myndighed underrette Søfartsstyrelsen herom.
 Stk. 2.  Erhvervsministeren kan i øvrigt efter  

 forhandling med den pågældende minister fastsætte regler om Søfartsstyrelsens  

 samarbejde med andre offentlige myndigheder.
 Stk. 3.  En læge, der konstaterer eller får mistanke om,  

 at en person har været udsat for skadelige påvirkninger i forbindelse med sit  

 arbejde om bord på et skib, skal underrette arbejdstilsynet.  

 Erhvervsministeren kan efter forhandling med arbejdsministeren,  

 indenrigsministeren og socialministeren fastsætte nærmere regler herom.
 Stk. 4.  Erhvervsministeren kan fastsætte regler om  

 pligt til anmeldelse af arbejdsulykker, forgiftningstilfælde,  

 erhvervssygdomme og andre forhold af sikkerheds- og sundhedsmæssig betydning.
 § 15.  Søfartsstyrelsen kan påbyde, at forhold, der  

 strider mod loven eller regler eller afgørelser i medfør af loven, skal  

 bringes i orden straks eller inden en frist.
Stk. 2.  Søfartsstyrelsen kan endvidere påbyde, at den,  

 der markedsfører et produkt eller et fartøj, der er omfattet af § 2, stk. 6,  

 og som anvendt i overensstemmelse med sin bestemmelse kan frembyde fare for  

 sikkerhed, sundhed eller miljø, skal træffe de nødvendige foranstaltninger  

 til afværgelse heraf.
Det kan herunder påbydes, § 16.  Er det som følge af fejl eller mangler ved  

 skrog, maskineri, sikkerhedsudstyr, placering af ballast og ladning,  

 bemanding eller af andre grunde forbundet med fare for ombordværendes  

 sikkerhed eller sundhed at lade skibet gå til søs eller fortsætte sejladsen,  

 kan skibet tilbageholdes, medmindre fejlen eller mangelen omgående udbedres.
 Stk. 2.  Et skib kan endvidere tilbageholdes, såfremt  

 rederen, føreren eller den, der handler på deres vegne, lægger  

 Søfartsstyrelsen hindringer i vejen for en forsvarlig udøvelse af dens  

 pligter.
 Stk. 3.  Beslutningen om skibets tilbageholdelse skal  

 snarest muligt meddeles føreren eller rederen skriftligt eller telegrafisk  

 med oplysning om grunden til tilbageholdelsen og om de vilkår, hvorunder  

 frigivelse kan finde sted.
Stk. 4.  Endvidere skal tilbageholdelsen, hvis skibet  

 bliver indklareret, anmeldes til det stedlige toldvæsen og om fornødent til  

 politi eller havnemyndighed.
Der skal træffes de fornødne forholdsregler til  

 at hindre skibets afgang.
I udlandet skal tilbageholdelsen anmeldes til den  

 stedlige danske repræsentation, der så vidt muligt foranlediger, at der  

 træffes de fornødne forholdsregler til at hindre skibets afgang.
 § 16 a.  Søfartsstyrelsen kan offentliggøre  

 oplysninger om et skib, der er blevet tilbageholdt i medfør af § 16, herunder  

 om navnet på skibets klassifikationsselskab og årsagen til tilbageholdelsen.
§ 16 b.  I tilslutning til en tilbageholdelse efter §  

 16 kan Søfartsstyrelsen udstede forbud mod, at et skib anløber danske havne,  

 såfremt Stk. 2.  Ligeledes kan Søfartsstyrelsen efter anmodning  

 fra et andet EU/EØS-land udstede forbud mod anløb af danske havne, når et  

 skib har overtrådt bestemmelser for en tilbageholdelse, som er meddelt af  

 dette EU/EØS-land.
 Stk. 3.  Når der er udstedt et anløbsforbud over for et  

 skib, kan Søfartsstyrelsen give tilladelse til anløb af en bestemt dansk  

 havn, hvis skibets fortsatte sejlads indebærer risiko for tab af menneskeliv,  

 skade på havmiljøet, bydende nødvendige sikkerhedshensyn gør det påkrævet  

 eller med henblik på at afhjælpe fejl og mangler.
 Stk. 4.  Søfartsstyrelsen ophæver et anløbsforbud, når  

 de forhold, som førte til anløbsforbudet, er bragt i orden, jf. dog § 21,  

 stk. 2.
 Stk. 5.  Søfartsstyrelsen informerer straks de øvrige  

 EU/EØS-lande om udstedelse og ophævelse af forbud mod anløb af danske havne  

 med henblik på iværksættelse af tilsvarende tiltag i disse lande.
 § 17.  Kun de medarbejdere under Søfartsstyrelsen, som  

 er bemyndiget dertil, kan tilbageholde skibe, jf. § 16, stk. 1 og 2.
 Stk. 2.  Havnefogder (havnemestre) kan dog på  

 tilsvarende måde af Søfartsstyrelsen bemyndiges til foreløbigt at  

 tilbageholde et skib.
§ 18.  Erhvervsministeren nedsætter et  

 tilbageholdelsesnævn, der består af en formand, der skal opfylde de  

 almindelige betingelser for udnævnelse til dommer, samt af 4 andre medlemmer  

 med teknisk eller nautisk sagkundskab.
For hvert af medlemmerne kan udpeges  

 stedfortrædere.
 Stk. 2.  Erhvervsministeren fastsætter nævnets  

 forretningsorden.
 Stk. 3.  Søfartsstyrelsens beslutning om tilbageholdelse  

 af et skib efter denne lov og forbud mod anløb af dansk havn efter § 16 b,  

 stk. 1 eller 2, kan af vedkommende rederi indbringes for  

 tilbageholdelsesnævnet.
 Stk. 4.  Tilbageholdelsesnævnets afgørelser kan ikke  

 indbringes for anden administrativ myndighed.
 § 19.  Erhvervsministeren kan bemyndige  

 Søfartsstyrelsen til på nærmere angivne vilkår at autorisere  

 klassifikationsselskaber, andre virksomheder eller enkeltpersoner til på  

 Søfartsstyrelsens vegne og med ansvar over for denne at udføre tekniske  

 undersøgelser og opmålinger, der kræves til foretagelse af de syn, som er  

 nævnt i § 12, samt til at udstede certifikater i forbindelse hermed.
 Stk. 2.  Erhvervsministeren kan bemyndige  

 Søfartsstyrelsen til på nærmere angivne vilkår at autorisere virksomheder  

 eller enkeltpersoner til med ansvar over for Søfartsstyrelsen at foretage  

 godkendelsesarbejde samt undersøgelser af og prøver med skibe, skibsudstyr og  

 andre komponenter, der skal være godkendt af Søfartsstyrelsen.
 Stk. 3.  Når der udstedes autorisation i medfør af stk.  

 1 eller 2, kan Søfartsstyrelsen, såfremt den, der autoriseres, ønsker det,  

 indgå aftale om begrænsning af den autoriseredes ansvar for skader, der  

 indtræffer på grund af simpel uagtsomhed under udførelse af de opgaver, som  

 autorisationen omfatter.
Betaling i forbindelse med afholdelse af  

 syn § 20.  Syn af skibe er gratis, jf. dog stk. 2 og § 21.
Stk. 2.  Har et aftalt syn ikke kunnet påbegyndes, eller  

 har det ikke kunnet afsluttes inden for en fastsat normtid på grund af  

 værftets, rederiets eller dettes befuldmægtigedes forhold, betales de  

 udgifter, som derved er blevet påført Søfartsstyrelsen, af den, som har  

 begæret synet afholdt.
Søfartsstyrelsen fastsætter efter forudgående høring  

 af Skibstilsynsrådet regler om udregning af normtider for syn på skibe.
 § 21.  Udgifterne ved første fuldstændige syn af  

 skibe, der bygges i udlandet eller indkøbes fra udlandet, og som foretages i  

 udlandet, samt ved andre syn, der efter rederens anmodning foretages i  

 udlandet, betales af rederen.
Stk. 2.  Søfartsstyrelsens udgifter i forbindelse med en  

 inspektion af et udenlandsk skib, der fører til en tilbageholdelse af skibet,  

 jf. § 16, betales af skibets reder.
Tilbageholdelsen ophæves ikke, før der er  

 sket fuldstændig betaling eller stillet sikkerhed herfor.
 Stk. 3.  Erhvervsministeren kan fastsætte, at der for  

 udførelse af syn på udenlandske skibe samt syn i forbindelse med godkendelse  

 af skibsudstyr eller af fartøjer skal ydes Søfartsstyrelsen hel eller delvis  

 dækning for de med den pågældende forretning forbundne udgifter.
Skibstilsynsrådet § 22.  Erhvervsministeren nedsætter et  

 Skibstilsynsråd, der skal Stk. 2.  Skibstilsynsrådet består af en af ministeren  

 udnævnt formand samt i øvrigt af et af ministeren nærmere fastsat antal  

 medlemmer omfattende repræsentanter for rederne, de søfarende og  

 skibsværfterne.
Ministeren kan udpege repræsentanter for andre erhverv som  

 medlemmer.
 Stk. 3.  Rådets forretningsorden fastsættes af  

 ministeren.
Kapitel 5 a Arbejdsmiljøråd og arbejdsmiljøtjenester § 22 a.  Erhvervsministeren bemyndiges til at oprette  

 arbejdsmiljøråd, som har til formål at fremme de ansattes sundhed og  

 sikkerhed om bord.
Arbejdsmiljørådene sammensættes med et ligeligt antal  

 repræsentanter for arbejdstagere om bord og arbejdsgivere for disse.  

 Skibstilsynsrådet fastlægger proceduren for udvælgelse af medlemmer til  

 arbejdsmiljørådene.
 Stk. 2.  Til varetagelse af sundheds- og  

 sikkerhedsarbejdet for personer, der arbejder om bord, opretter  

 arbejdsmiljørådene en arbejdsmiljøtjeneste under deres område.
 Stk. 3.  Erhvervsministeren yder tilskud til  

 konsulenttjeneste for arbejdsmiljørådene samt til arbejdsmiljøtjenesternes  

 rejser til skibe, som befinder sig uden for Danmark.
 Stk. 4.  Erhvervsministeren fastsætter regler om  

 arbejdsmiljørådenes og arbejdsmiljøtjenesternes opbygning, opgaver,  

 funktioner og finansiering.
Almindelige pligter § 23.  Rederen skal sørge for, at fejl eller mangler,  

 som han bliver bekendt med, udbedres og skal påse, at skibet gennemgår de  

 lovpligtige syn og er forsynet med gyldige certifikater.
Rederen skal tillige  

 sikre, at skibsføreren har mulighed for at opfylde de forpligtelser, der  

 påhviler ham.
 § 23 a.  Erhvervsministeren fastsætter regler om  

 forhold, som afsenderen skal iagttage ved transport af gods til søs.
§ 24.  Skibsføreren skal sørge for, at skibet er i  

 sikkerheds- og sundhedsmæssig forsvarlig stand, og at arbejdet om bord kan  

 tilrettelægges således, at det kan udføres sikkerheds- og sundhedsmæssigt  

 forsvarligt.
Han skal tillige sørge for, at foreskrevne konstruktionsmæssige  

 og tekniske indretninger til beskyttelse af havet mod forurening er i  

 forsvarlig stand og kan benyttes efter formålet.
 § 25.  Den, der leder arbejdet om bord, skal sørge  

 for, at de ansatte er tilstrækkeligt beskyttet mod ulykkestilfælde og  

 sundhedsfarlig påvirkning og skal ved instruktion og tilsyn sikre, at  

 arbejdet udføres på forsvarlig måde under hensyn til ulykkes- og  

 sundhedsrisikoen.
 § 26.  De ansatte om bord skal medvirke til, at de  

 foranstaltninger, der er truffet for at sikre mod ulykker eller skadelige  

 påvirkninger, virker efter deres hensigt.
 § 27.  Det påhviler enhver ombordværende at respektere  

 de sikkerhedsforanstaltninger, som træffes om bord af hensyn til skibets  

 sødygtighed og de ombordværendes sikkerhed.
Straffebestemmelser § 28.  Med bøde, hæfte eller fængsel i indtil 1 år  

 straffes den, der overtræder § 13, stk. 4, § 23 og §§ 24-27, og den, der ikke  

 efterkommer påbud i henhold til § 15 eller forbud mod sejlads efter § 16,  

 stk. 1 eller stk. 2, eller forbud mod anløb af dansk havn efter § 16 b, stk.  

 1 eller stk. 2.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
Stk. 4.  I forskrifter, der udstedes i medfør af loven,  

 kan der fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder som anført under stk. 2.
Stk. 5.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 29.  Loven træder i kraft den 1. juli 1980.
Stk. 2.  Lov nr. 117 af 28. marts 1951 om tilsyn med  

 skibe, jf. lovbekendtgørelse nr. 336 af 31. august 1965, ophæves.
De i medfør  

 af loven udstedte regler forbliver i kraft, indtil de ophæves eller afløses  

 af regler udstedt i medfør af denne lov.
 Stk. 3.  Certifikater og andre dokumenter udstedt i  

 medfør af den i stk. 2 nævnte lov bevarer deres gyldighed indtil udløbet af  

 den i dokumentet fastsatte frist.
 Stk. 4.  Loven gælder ikke for Færøerne (* 1) og  

 Grønland (* 2), men kan ved kongelig anordning sættes i kraft for disse  

 landsdele med de afvigelser, som de særlige færøske og grønlandske forhold  

 tilsiger.
 Lov nr. 857 af 23. december 1987 indeholder følgende  

 ikrafttrædelsesbestemmelse:
 § 16.  Loven træder i kraft den 1. januar 1988.
 Lov nr. 148 af 31. marts 1993 indeholder følgende  

 ikrafttrædelsesbestemmelser:
 § 2.  Loven træder i kraft dagen efter bekendtgørelsen  

 i Lovtidende (* 3).
 § 3.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
 Lov nr. 911 af 8. december 1993 om ændring af lov nr. 857 af 23. december  

 1987 indeholder følgende ikrafttrædelsesbestemmelser:
§ 1 § 17.  Loven gælder ikke for Færøerne, og §§ 2, 3, 5,  

 8 og 10 gælder ikke for Grønland.
 Stk. 2.  §§ 2, 3, 5 og 10 kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
 Stk. 3.  §§ 7, 9 (* 4) og 15 kan ved kongelig anordning  

 sættes i kraft for Færøerne (* 5) med de afvigelser, som de særlige færøske  

 forhold tilsiger.
§ 2 Loven træder i kraft dagen efter bekendtgørelsen i Lovtidende (* 6).
 Lov nr. 287 af 27. april 1994 indeholder følgende  

 ikrafttrædelsesbestemmelser:
 § 3.  Loven træder i kraft den 1. oktober 1994.
 § 4.  Loven gælder ikke for Grønland og Færøerne. § 2  

 (* 7) kan dog ved kongelig anordning sættes i kraft for disse landsdele med  

 de afvigelser, som de særlige færøske og grønlandske forhold tilsiger, mens §  

 1 kan sættes i kraft for Grønland med de afvigelser, som de særlige  

 grønlandske forhold tilsiger.
 Lov nr. 207 af 29. marts 1995 (* 8), der vedrører § 2, stk. 6, § 15, stk.  

 2, og § 16 a, indeholder følgende ikrafttrædelsesbestemmelse:
 § 3.  Loven træder i kraft 1. juli 1995.
 § 4.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser de særlige færøske og grønlandske forhold tilsiger.
 Lov nr. 902 af 29. november 1995 (* 9) indeholder følgende  

 ikrafttrædelsesbestemmelser:
§ 3 Loven træder i kraft den 1. januar 1996.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
 Lov nr. 394 af 22. maj 1996, der vedrører § 1, stk. 2, indeholder følgende  

 ikrafttrædelsesbestemmelser:
§ 4 Loven træder i kraft den 1. juli 1996.
§ 5 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de ændringer, der følger af de  

 særlige færøske og grønlandske forhold.
Søfartsstyrelsen, den 26. juni 1996 Jørgen Hammer Hansen / J.
Rasmussen (* 1) Ved kgl. anordning nr. 577 af 22. november 1984 er loven sat i kraft  

 for Færøerne den 1. januar 1985.
 (* 2) Ved kgl. anordning nr. 229 af 21. maj 1981 er loven sat i kraft for  

 Grønland den 1. juni 1981.
 (* 3) Bekendtgjort den 1. april 1993.
 (* 4) § 9 i lov nr. 857 af 23. december 1987 indeholder de ændringer, som  

 angår lov om skibes sikkerhed m.v.
 (* 5) Ikraftsat for Færøerne den 16. december 1994, på ugedagen efter  

 kundgørelsen i Kunngerdabladid den 9. december 1994 af kgl. anordning nr. 583  

 af 30. juni 1994.
 (* 6) Bekendtgjort den 9. december 1993.
 (* 7) § 2 i lov nr. 287 af 27. april 1994 indeholder de ændringer, som  

 angår lov om skibes sikkerhed m.v.
(* 8) Loven indeholder bestemmelser, der gennemfører Rådets direktiv nr.  

 89/686/EØF, EFT 1989, L 399 s. 18 om indbyrdes tilnærmelse af  

 medlemsstaternes lovgivning om personlige værnemidler, samt Rådets direktiver  

 nr. 93/68/EØF EFT 1993, L 220 s. 1 og nr. 93/95/EØF, EFT 1993, 276 s. 11  

 begge om ændring af direktiv 89/686/EØF.
Endvidere indeholder loven  

 bestemmelser, der gennemfører Rådets direktiv 94/25/EF, EFT 1994, L 164 s.  

 15, om indbyrdes tilnærmelse af medlemsstaternes love og administrative  

 bestemmelser om fritidsfartøjer.
 (* 9) Loven indeholder bestemmelser, der gennemfører Rådets direktiv nr.  

 95/21/EF, EF-Tidende 1995 L 157, s. 1, samt Rådets direktiv 94/57/EF,  

 EF-Tidende 1994 L 319, s. 20.
