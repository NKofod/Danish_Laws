Fremsat den 21. oktober 2009 af Line Barfod (EL), Per Clausen (EL), Johanne Schmidt-Nielsen (EL) og Frank Aaen (EL) Forslag til folketingsbeslutning om forkortelse af optjeningsperioden til dagpengeret Folketinget pålægger regeringen hurtigst muligt at fremsætte et lovforslag, der forkorter den periode, som en person skal have været medlem af en arbejdsløshedskasse for at optjene ret til arbejdsløshedsdagpenge, fra 1 år til 26 uger.
Bemærkninger til forslaget I dag skal man være medlem af en arbejdsløshedskasse i 1 år for at optjene ret til arbejdsløshedsdagpenge.
Med den massivt stigende arbejdsløshed har vi oplevet, at mange arbejdsløse ikke har ret til dagpenge på grund af for kort eller manglende medlemskab af en arbejdsløshedskasse. Ægtefælleafhængigheden gør, at mange heller ikke kan få kontanthjælp.
Mange familier oplever således, at de bliver fanget mellem kontanthjælpssystemet og a-kasse-systemet.
Enhedslisten vil med dette forslag lette adgangen til at opnå dagpengeret.
Enhedslisten så gerne, at optjeningsretten blev forkortet til 3 måneder eller til 1 måned.
Når vi alligevel foreslår en optjeningsperiode på 26 uger, er det, fordi dette er store dele af fagbevægelsens forslag, og fordi det også støttes af andre partier i Folketinget.
Tidligere var det for øvrigt også den gældende optjeningsperiode.
Skriftlig fremsættelse Line Barfod (EL):
 Forslag til folketingsbeslutning om forkortelse af optjeningsperioden til dagpengeret.
(Beslutningsforslag nr.
B 14).
