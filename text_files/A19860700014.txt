 Datasammenskrivningen omfatter lov nr. 66 af 23. marts  

 1965 om ferskvandsfiskeri med de ændringer, der følger af lov nr. 304 af 6.  

 august 1978.
 Lovens område.
 § 1.  Denne lov finder anvendelse på fiskeri i søer,  

 åer, bække og andre lignende naturlige ferske vande samt i kanaler, grøfter  

 og lignende kunstigt frembragte ferske vande, der indgår som led i eller  

 træder i stedet for dele af et naturligt vandløbssystem.
 § 2.  Bestemmelserne i §§ 12-24, 31-35, 44, 45, 49 og  

 61 finder ikke anvendelse på den del af kunstigt anlagte og lovligt bestående  

 dambrug, der er afgitret mod andre vande som foreskrevet i § 36. Det samme  

 gælder vande i enkeltmands, det offentliges, et selskabs eller lignende  

 sammenslutnings eje uden afløb til sø, å eller strand, eller hvis afløb er af  

 en sådan beskaffenhed, at fisk ikke kan passere det.
Stk. 2.  Bestemmelserne i §§ 38-43 samt kapitel 13  

 finder anvendelse på kanaler og grøfter, der ikke omfattes af § 1, samt på  

 tørvegrave og lignende kunstigt frembragte ferske vande og oversvømmede  

 arealer.
Lovens øvrige bestemmelser kan helt eller delvis af  

 fiskeriministeren på foranledning af en eller flere af de i de pågældende  

 vande fiskeriberettigede gøres anvendelige, når disse har fiskerimæssig  

 betydning.
§ 3.  Fiskeriministeren kan under loven inddrage  

 sådanne dele af søterritoriet, der ved deres naturlige beliggenhed, ved  

 tilsanding, tekniske foranstaltninger eller på anden måde efter  

 fiskeriministerens skøn enten er af en sådan beskaffenhed, at deres  

 inddragelse under denne lov ville skabe betingelser for et i væsentlig grad  

 forøget udbytte af fiskeriet, eller allerede er gået over til at være ferske  

 vande med i alt væsentligt en bestand af ferskvandsfisk.
Fiskeriretten i de  

 inddragne områder tilfalder staten.
Tilladelse til inddæmning, opfyldning  

 m.m. kan uafhængigt heraf meddeles som hidtil.
 § 4.  Den almindelige adgang til fiskeri i fjorde og  

 vige, der hidtil har været undergivet reglerne for saltvandsfiskeri, og som  

 endnu ikke er inddraget i henhold til § 3, selv om området i øvrigt har  

 ferskvandskarakter, berøres ikke af nærværende lov.
 § 5.  I tvivlstilfælde afgør fiskeriministeren, om de  

 i denne lov indeholdte bestemmelser er helt eller delvis anvendelige på et  

 fersk vand.
 Retten til fiskeri.
 § 6.  Retten til at drive fiskeri tilkommer ejeren af  

 den tilstødende grund på den del af vandet, der ligger hans grund nærmere end  

 nogen andens grund, medmindre der haves anden gyldig regel, eller nogen har  

 ejendomsret til fiskevandet eller har erhvervet en særlig ret til fiskeri i  

 det pågældende vand.
Stk. 2.  Retten til at drive fiskeri må ikke adskilles  

 fra den tilstødende grund og må ikke bortlejes for længere tid end 25 år ad  

 gangen.
Dog kan fiskeriretten skilles fra grunden, når den derved forbliver i  

 eller kommer i statens eje.
 § 7.  Hvor ejerne af de til et fiskevand stødende  

 grunde ikke ejer retten til fiskeri, er de berettiget til at forlange  

 fiskeriretten afløst, såfremt de udgør flertallet af de pågældende grundejere  

 og repræsenterer mindst halvdelen af den samlede længde af fiskevandets  

 bredder.
 Stk. 2.  Begæring om afløsning indbringes af de  

 pågældende ejere for en landvæsenskommission, der afgør alle spørgsmål  

 vedrørende afløsningen, derunder fastsættelse af erstatningens størrelse.  

 Afgørelsen kan indbringes for en overlandvæsenskommission.
Stk. 3.  Vedkommende landvæsensret skal tilkalde  

 fiskerisagkyndig medhjælp, der deltager i sagens behandling i  

 overensstemmelse med § 31, stk. 1, i lov om landvæsensretter.
Den sagkyndige  

 medhjælps honorar fastsættes af kommissionen og henregnes til sagens  

 omkostninger.
 Stk. 4.  Undtagne fra afløsningen er fiskerirettigheder,  

 der grunder sig på lov, eller som helt eller delvis ejes af staten eller er  

 under dennes administration.
 Den fiskeriberettigedes færdselsret m.v.
§ 8.  Hvor retten til at drive fiskeri er adskilt fra  

 den tilstødende grund, har den fiskeriberettigede adgang til at færdes på  

 bredden, for så vidt dette er nødvendigt for udøvelsen af fiskeriet eller  

 tilsynet med fiskevandet.
Grundejerne kan til enhver tid forbyde færdsel i  

 have og på gårdsplads.
 § 9.  Under udøvelsen af fiskeri har den  

 fiskeriberettigede adgang til, hvor dette er nødvendigt, midlertidigt at  

 lande sine både og sine redskaber på den tilstødende grund.
 § 10.  Den fiskeriberettigede skal på begæring af  

 grundejerne kunne godtgøre sin ret til fiskeri.
 § 11.  Såfremt der under udøvelsen af færdsels- eller  

 landingsretten forvoldes skade, fastsættes erstatningens størrelse i mangel  

 af overenskomst af de i henhold til lov om mark- og vejfred udnævnte  

 vurderingsmænd.
 Faste fiskeredskaber, stemmeværker m.v.
 § 12.  Fiskegårde eller andre faste  

 fangstindretninger, ruser, sætte- eller nedgarn og lignende garn samt  

 afspærringer (risgærder, dæmninger, boblerad o. lign.), der kan hindre  

 fiskenes fri gang, må ikke anbringes længere ud fra bredden end til  

 midtstrøms, dvs. midten af det til enhver tid værende strømløb, eller, for så  

 vidt intet strømløb findes, til midten af det pågældende vand.
Stk. 2.  Anbringes de i stk. 1 nævnte indretninger fra  

 begge bredder af et vand, enten lige over for hinanden eller i kortere  

 afstand fra hinanden end 35 m, må dog ingen af dem bringes midstrømslinjen  

 nærmere, end at der åbnes strømmen en uhindret gennemgang svarende til en  

 tredjedel af hele vandløbets bredde.
Anbringes nævnte indretninger på samme  

 måde på steder, hvor ingen strøm findes, må ingen af dem bringes midten af  

 vandet nærmere, end at der i midten af dette lades et rum åbent af en  

 tredjedel af dets bredde.
Afstanden måles mellem de dele af  

 fangstindretningerne eller redskaberne, der er hinanden nærmest.
 Stk. 3.  For søer, hvor der ingen midtstrømslinje  

 findes, lægges den midtlinje, der drages fra tilløbets eller afløbets  

 midtstrømslinje til midtlinjen i søen, til grund for bedømmelsen af afstanden  

 mellem fangstindretninger, der anbringes ud for tilløbet eller afløbet.
 Stk. 4.  Fiskeriministeren kan, hvor hensynet til  

 bestanden af vandrefisk ikke gør det betænkeligt, dispensere fra bestemmelsen  

 i stk. 2 for et helt fiskevand, for enkelte dele af det eller for enkelte  

 redskaber og kan fastsætte mindre afstande, dog ikke under 12 1/2 m.
§ 13.  Tvistigheder om, hvor midststrømslinjen i et  

 vand går, afgøres af et nævn bestående af 1. en af fiskeriministeren beskikket formand, 2. amtsvandinspektøren, 3. formanden for landvæsensnævnet, 4. et medlem udpeget af Ferskvandsfiskeriforeningen  

 for Danmark og 5. et medlem udpeget af Danmarks Sportsfiskerforbund.
 Stk. 2.  Nævnets afgørelse, der forkyndes, kan  

 indbringes for domstolene inden 4 uger efter dens forkyndelse.
 Stk. 3.  Omkostningerne ved forretningen afholdes af det  

 offentlige, medmindre nævnet finder, at forholdene taler for, at parterne  

 eller en af disse helt eller delvis afholder dem.
Stk. 4.  Berettiget til at indbringe sager for det i  

 stk. 1 anførte nævn er det offentlige eller en fiskeriberettiget i det  

 pågældende vand.
Begæring fremsættes over for fiskeriministeren.
 § 14.  Hvor der ifølge særlig hjemmel eller uden  

 særlig hjemmel upåtalt fra tiden før den 1. januar 1889 er drevet fiskeri med  

 en fast fangstindretning (ålekiste, laksegård, ørredtene el. lign.), der uden  

 at stå i forbindelse med mølle, engvandings-, industrielt eller lignende  

 anlæg ikke lader et sådant rum som anført i § 12 åbent for fiskenes op- eller  

 nedgang eller helt spærrer for disse, må der fremdeles drives fiskeri på  

 samme måde som hidtil.
 Stk. 2.  Alle løse spærringer skal optages og alle  

 fangstindretninger holdes fuldstændig åbne hver dag fra solopgang til  

 solnedgang samt, for så vidt angår laksegårde, ørredtener eller lignende  

 indretninger til fangst af opgangsfisk, tillige fra solnedgang fredag aften  

 til solopgang mandag morgen.
 § 15.  Er der med den i § 14 nævnte fangstindretning  

 forbundet et stemmeværk udelukkende i fiskeriets interesse, skal dette holdes  

 åbent samtidig med fangstindretningen på en sådan måde, at der er fri  

 gennemgang for fisken.
 § 16.  Sker der spærring for fiskenes fri gang ved  

 stemmeværker, møller, engvandingsanlæg, industrielle eller lignende anlæg,  

 hvor der ikke i frivandsslusen er anbragt fangstindretning, skal  

 frivandsslusen være indrettet således, at der, når der åbnes for frivandet,  

 er fri gennemgang for fiskene.
 Stk. 2.  Stk. 1 finder ikke anvendelse, såfremt  

 omkostningerne og ulemperne ved indretningen efter de i § 37 nævnte  

 myndigheders skøn ikke står i rimeligt forhold til det tilsigtede formål.
 § 17.  Er der efter den 26. december 1917 ved de i §  

 16 nævnte anlæg enten ved brugsvandet eller ved frivandet anbragt  

 fangstindretninger, skal disse være indrettet således, at der, når der åbnes  

 for vandet, gives dette frit løb og lades fri gennemgang for fisken uden om  

 fangstindretningen i halvdelen af løbets bredde.
 Stk. 2.  Er fangstindretningen anbragt før den 26.  

 december 1917, men efter den 19. juli 1898, skal gennemgangen udgøre en  

 tredjedel af løbets bredde.
Stk. 3.  Hvis der før den 19. juli 1898 er drevet  

 fiskeri med faste fangstindretninger ved et af de i § 16 nævnte anlæg, må der  

 drives fiskeri som hidtil.
Ejeren skal dog holde fangstindretningen åben på  

 den for fiskenes frie gennemgang mest hensigtsmæssige måde fra solopgang til  

 solnedgang samt, for så vidt angår laksegårde, ørredtener og lignende  

 indretninger til fangst af opgangsfisk, tillige fra solnedgang fredag aften  

 til solopgang mandag morgen.
§ 18.  I tiden fra 1. marts til 31. maj skal ålekister  

 eller andre faste fangstindretninger bestemt til fangst af fisk, der trækker  

 med strømmen, holdes åbne og alle løse spærringer i forbindelse hermed  

 optages.
Fiskeriministeren kan dog, når hensynet til ålefiskeriet gør det  

 ønskeligt, gøre undtagelser på nærmere fastsatte vilkår, der skal sikre  

 lakse- og ørredungfiskenes nedtræk.
 § 19.  Ved stemmeværker, styrt, møller,  

 engvandingsanlæg, industrielle og lignende anlæg skal ejeren på egen  

 bekostning anbringe og vedligeholde ålepas, der er godkendt af  

 fiskeriministeren.
 Stk. 2.  Ålepassene skal være i virksomhed fra 15. april  

 til 30. september.
 § 20.  Hvor de i § 19 nævnte anlæg er anlagt efter den  

 19. juli 1898, skal ejeren endvidere efter bestemmelse af de i § 37 nævnte  

 myndigheder på egen bekostning anbringe og vedligeholde fisketrapper eller  

 andre indretninger, der sikrer fiskenes opgang.
 Stk. 2.  Hvor der ved de i § 19 nævnte anlæg efter den  

 19. juli 1898 er installeret turbiner af en størrelse eller type, der ikke  

 tillader en rimelig brøkdel af nedadsøgende ål eller ungfisk af laks og ørred  

 at passere uskadt, skal ejeren efter bestemmelse af de i § 37 nævnte  

 myndigheder på egen bekostning anbringe og vedligeholde  

 omledningsindretninger for fiskene samt afgive fornødent vand til driften af  

 disse indretninger.
 Stk. 3.  Berettigede til at indbringe sagen for de  

 nævnte myndigheder er ejeren af anlægget, en eller flere af de  

 fiskeriberettigede i det pågældende vand, Ferskvandsfiskeriforeningen for  

 Danmark, Danmarks Sportsfiskerforbund eller fiskeriministeren.
 § 21.  Såfremt anlægget er anlagt eller de impassable  

 turbiner installeret før den 19. juli 1898 og ikke senere er ændret i det i  

 stk. 2 angivne omfang, skal ejeren efter bestemmelse af de i § 37 nævnte  

 myndigheder lade anbringe fisketrappe, omledningsindretning eller lignende.
 Stk. 2.  Såfremt der senere er foretaget eller foretages  

 sådanne ændringer i anlæggets indretning eller benyttelse eller i turbinernes  

 konstruktion, at fiskenes fri gang derved yderligere vanskeliggøres eller  

 helt standses, er anlægget omfattet af bestemmelsen i § 20.
 Stk. 3.  Berettiget til at indbringe sager for de nævnte  

 myndigheder er enhver fiskeriberettiget i det pågældende vand.
 Stk. 4.  Omkostningerne ved fisketrappers og  

 omledningsindretningers anbringelse og vedligeholdelse bæres af de  

 fiskeriberettigede i det forhold, som i mangel af overenskomst fastsættes af  

 den nævnte myndighed.
Stk. 5.  Ejeren af de pågældende anlæg, ved hvilke  

 fisketrapper eller omledningsindretninger skal anlægges, kan vælge, om han  

 selv vil anlægge dem eller overlade dette til rekvirenterne.
Vælger han selv  

 at anlægge dem, kan han til sikkerhed for omkostningerne derved forlange et  

 passende beløb deponeret af dem, der skal deltage i udgifterne ved anlægget.  

 Vedligeholdelsen af de nævnte indretninger udføres derimod ved foranstaltning  

 af dem, der skal bekoste anlægget.
 Stk. 6.  Påføres der ved anbringelse og vedligeholdelse  

 af de nævnte fisketrapper eller omledningsindretninger ejeren af det anlæg,  

 ved hvilket de anbringes, nogen skade, bliver denne efter bestemmelse af de i  

 § 37 nævnte myndigheder at erstatte ham af dem, på hvis bekostning de  

 anbringes, i samme forhold som de bærer udgifterne ved anbringelsen.
 Stk. 7.  Bidrag til udgifter ved anskaffelse,  

 anbringelse og vedligeholdelse af fisketrapper og omledningsindretninger kan  

 inddrives ved udpantning, for så vidt beløbene er fastsat ved afgørelse af de  

 i § 37 nævnte myndigheder.
 § 22.  Hvor anbringelse i henhold til §§ 20 og 21 af  

 fisketrapper, omledningsindretninger el. lign. efter fiskeriministerens skøn  

 har en mere almindelig betydning for fiskeriet i de pågældende vande, kan der  

 af statskassen ydes et tilskud til de nævnte foranstaltninger og til den  

 erstatning, der tilkommer ejeren af det anlæg, hvorved de anbringes.
 § 23.  Det kan ikke pålægges vedkommende ejer at  

 anbringe fisketrapper, omledningsindretninger el. lign. i henhold til  

 bestemmelserne i §§ 20 og 21, såfremt omkostningerne og ulemperne ved  

 anbringelsen ikke står i noget rimeligt forhold til det tilsigtede formål.
 § 24.  Fisketrapper og omledningsindretninger skal,  

 medmindre der tilvejebringes overenskomst med fiskeriministeriet, være sat i  

 virksomhed efter nærmere bestemmelser af de i § 37 nævnte myndigheder.
 Fiskevande i rationel drift.
 § 25.  For at fremme fiskeri, der agtes drevet på  

 rationel måde, kan fiskeriministeren for søer, åer samt for andre vande, der  

 har afløb til sø, å eller strand, dispensere fra de i §§ 12-24 nævnte  

 afspærringsforbud og give tilladelse til at flytte eller opstille faste  

 fangstindretninger, såfremt det pågældende vand er i enkeltmands, det  

 offentliges, et selskabs eller lignende sammenslutnings eje eller brug eller  

 der er oprettet regulativ.
 Overtagelse af ålekisteret m.v.
§ 26.  Hvor de fiskeriberettigede ved et fiskevand,  

 der udgør hele eller den mest betydende del af oplandet for en ålekiste eller  

 anden fangstindretning, hvortil der knytter sig rettigheder, som strækker ud  

 over de i § 12 nævnte, har dannet en fiskeriforening med regulativ for  

 fiskeriet i det pågældende område, skal foreningen være berettiget til mod  

 fuld erstatning at overtage den til fangstindretningen knyttede ret til  

 fiskeri, derunder retten til fiskeri ved afspærring.
Hvor fangstindretningen  

 ikke står i forbindelse med mølle eller lignende anlæg, skal oplandets  

 fiskeriforening desuden være berettiget til at overtage selve  

 fangstindretningen.
 Stk. 2.  I tvivlstilfælde afgør fiskeriministeren, om  

 den del af fangstindretningens opland, som er undergivet regulativ, er  

 tilstrækkelig til, at overtagelsen kan forlanges af de fiskeriberettigede.
 Stk. 3.  De i henhold til foranstående bestemmelser  

 erhvervede fiskerirettigheder kan ikke afhændes uden fiskeriministerens  

 samtykke.
§ 27.  I mangel af overenskomst om erstatningens  

 størrelse fastsættes denne af et ved fiskeriministerens foranstaltning nedsat  

 nævn på 3 mand, hvoraf den ene udpeges af fangstindretningens ejer, den anden  

 af oplandets fiskeriforening og den tredje, der fungerer som nævnets formand,  

 af fiskeriministeren.
Udpeger ejeren ikke inden en af fiskeriministeren  

 fastsat frist et medlem af nævnet, udpeges også dette medlem af  

 fiskeriministeren.
Stk. 2.  Såfremt der forefindes opgørelse over  

 fangstudbyttet, kan fangstindretningens ejer kræve udbyttet i de nærmest  

 forudgående 5 år lagt til grund for beregningen af rettighedens værdi.
For så  

 vidt opgørelse over fangstudbyttet ikke foreligger, er fangstindretningens  

 ejer og tillige fiskeriforeningen berettiget til at kræve, at fangsten i de  

 påfølgende 5 år lægges til grund for beregningen af rettighedernes værdi, i  

 hvilket tilfælde den frist, som afgørelsen skal indeholde for overtagelsen,  

 skal udstrækkes til 5 år.
Nævnets afgørelse, der forkyndes, kan indbringes  

 for domstolene inden 4 uger efter forkyndelsen.
 Fredningsbælter.
§ 28.  I sådanne dele af søterritoriet, som i henhold  

 til § 3 eller lov om inddragelse af dele af søterritoriet under de for ferske  

 vande gældende retsregler er inddraget under denne lov, må uden særlig  

 adkomst intet fiskeri finde sted nærmere ved åers, bækkes eller indvandes  

 naturlige eller ved kunst frembragte udløb eller udmunding ved almindeligt  

 dagligt højvande end 300 m, når åen, bækken eller indvandet ved udløbet eller  

 udmundingen har en bredde af mindst 2 m.
I lige retning ud for vandløbets  

 eller indvandets udløb eller udmunding skal der altid være uhindret  

 gennemgang til fredningsbæltet på en strækning, der har en bredde af mindst  

 200 m og en længde af mindst 100 m.
 Stk. 2.  De i stk. 1 nævnte bestemmelser kommer også til  

 anvendelse ved udløbet eller udmundingen af vandløb, hvis bredde ved udløbet  

 eller udmundingen er mindre end 2 m, fra 2 måneder før den i de pågældende  

 vandløb for laks og ørred fastsatte fredningstids begyndelse til  

 fredningstidens udløb.
 Stk. 3.  I øvrigt må fangstredskaberne ikke anbringes på  

 en sådan måde, at der spærres for fiskenes opgang til og nedgang fra åer,  

 bække eller indvande.
Stk. 4.  Er der tvivl om grænserne for de i stk. 1 og 2  

 nævnte fredningsbælter og gennemgangsstrækninger, kan fiskeriministeren  

 fastlægge deres beliggenhed.
Ministeren kan, hvor forholdene efter hans skøn  

 måtte gøre det ønskeligt, fastsætte et større eller mindre fredningsbælte end  

 foran angivet samt fastsætte anden retningslinje og anden længde for den  

 fredede strækning end ovenfor angivet.
Stk. 5.  Hvor det begæres af Dansk Fiskeriforening,  

 Vestjysk Fiskeriforening, Ferskvandsfiskeriforeningen for Danmark eller  

 Danmarks Sportsfiskerforbund, kan de beføjelser, der ved stk. 4, 2. punktum,  

 er tillagt fiskeriministeren, overlades til et nævn, hvortil foreningerne  

 vælger hvert et medlem, medens fiskeriministeren udpeger et 5. medlem, der  

 fungerer som nævnets formand.
Nævnets afgørelser stadfæstes af  

 fiskeriministeren.
Foreningerne afholder selv udgifterne ved deres  

 repræsentanters deltagelse i nævnets arbejde.
Nævnets afgørelse kan først  

 ændres, når der er forløbet 5 år efter stadfæstelsen, medmindre ændringer i  

 naturforholdene gør en ny afgørelse påkrævet.
 § 29.  Hvor forholdene ved vandløbs udløb i søer eller  

 større vandløb gør det ønskeligt af hensyn til laksefiskenes adgang til  

 legepladser, kan fiskeriministeren fastsætte fredningsbælter og  

 gennemgangsarealer til disse fredningsbælter eller henvise sagen til  

 afgørelse ved det i § 13 omhandlede nævn.
§ 30.  Ingen fisk må fanges eller forulempes under  

 gangen over en fisketrappe samt ved fremtidige anlæg inden for en afstand af  

 50 m fra dens indgang dertil eller udgang derfra.
De i § 37 nævnte  

 myndigheder kan fastsætte vidererækkende begrænsninger i adgangen til at  

 drive fiskeri i nærheden af en fisketrappe.
Stk. 2.  Fiskeri inden for fredningsbæltet er tilladt  

 med lovligt bestående faste fangstindretninger.
Fiskeriministeren kan give  

 tilladelse til i fisketrapper og inden for de ellers for fiskeri forbudte  

 områder at indfange fisk til klækkeanstalters forsyning med befrugtet rogn,  

 tilladelse til fangst af rovfisk samt til rusefiskeri efter nedadvandrende  

 ål.
 Stk. 3.  Eventuel erstatning for tab som følge af de  

 nævnte fredningsbælter fastsættes efter reglerne i §§ 20-22 af de i § 37  

 nævnte myndigheder.
 Bortledning og oppumpning af vand til  

 engvanding m.v.
§ 31.  Hvor vand ledes eller pumpes bort fra sit løb  

 for at anvendes til engvanding, skal de heri interesserede, såfremt de i § 37  

 nævnte myndigheder skønner det nødvendigt eller hensigtsmæssigt, tillade  

 anbragt gitre eller lignende for at forhindre opgang af fisk eller fiskeyngel  

 i anlægget.
Berettiget til at indbringe sagen for den pågældende myndighed er  

 en eller flere af de fiskeriberettigede, Ferskvandsfiskeriforeningen for  

 Danmark, Danmarks Sportsfiskerforbund eller fiskeriministeren.
 Stk. 2.  (Udgået) (* 1).
§ 32.  Fordelingen af omkostningerne ved anbringelsen,  

 pasningen (rensningen) og vedligeholdelsen af gitrene m.m. mellem de i  

 vandets brug ved engvandingen interesserede og de fiskeriberettigede  

 foretages i mangel af overenskomst af de i § 37 nævnte myndigheder, eventuelt  

 af den vandløbsret, for hvem sagen er indbragt, dog således at mindst  

 halvdelen af omkostningerne udredes af de i vandingen interesserede.
Beløbene  

 kan inddrives ved udpantning, for så vidt de er fastsat ved de nævnte  

 myndigheders afgørelse.
 Stk. 2.  Hvor anbringelsen af gitre eller lignende efter  

 fiskeriministerens skøn har en mere almindelig betydning for fiskeriet, kan  

 der af statskassen til fordel for fiskeriinteresserne ydes tilskud til  

 omkostningerne ved anskaffelsen og anbringelsen af de pågældende  

 indretninger.
 § 33.  Såfremt de i engvandingen interesserede, efter  

 at de pågældende indretninger har været i virksomhed i et tidsrum af i alt 6  

 måneder, mener, at disse er til skade for engvandingen, kan de på ny  

 indbringe sagen for de nævnte myndigheder, der da har at træffe afgørelse om,  

 hvorvidt indretningerne skal forandres eller borttages.
 § 34.  Sker bortledning eller oppumpning til andet  

 formål end det i § 31 nævnte, skal vandindtagningsstedet på de i indtagningen  

 interesserede parters bekostning afspærres med et gitter eller net med  

 største tremmeafstand 5 mm eller største maskevidde 5x5 mm.
 Vandmøller, dambrug m.v.
§ 35.  Oven for møller og andre industrielle anlæg,  

 der drives ved turbiner, skal der i tiden fra 1. marts til 14. oktober være  

 anbragt gitterværk således, at alt vandet til turbinen må passere gitteret.  

 Åbningerne i gitteret må være højst 20 mm.
Gitteret anbringes så vidt muligt  

 ved indgangen til turbinens tilledningskanal.
Ved nyanlæg skal gitterets  

 konstruktion og anbringelse godkendes af fiskeriministeren.
 Stk. 2.  Fiskeriministeren kan tillade gitteråbninger på  

 indtil 80 mm, såfremt vedkommende turbine er indrettet således, at en rimelig  

 brøkdel af de nedadsøgende fisk kan passere uskadt.
 § 36.  Hvor et dambrug forsynes med vand fra et  

 vandløb direkte eller gennem fødekanaler, skal der i ethvert indløb og i  

 ethvert udløb være anbragt gitter, rist eller netværk. Åbningerne i gitteret  

 eller risten må, medmindre særlige foranstaltninger træffes efter afgørelse  

 af de i § 37 nævnte myndigheder eller ved overenskomst, ved indløbene højst  

 være 10 mm og ved udløbene højst 30 mm.
 Stk. 2.  På begæring af en fiskeriberettiget,  

 Ferskvandsfiskeriforeningen for Danmark, Danmarks Sportsfiskerforbund eller  

 Danmarks fiskeri- og havundersøgelser skal dambrugsejeren, medmindre der  

 opnås enighed om de nødvendige og tilstrækkelige foranstaltninger til sikring  

 af vildfiskenes frie gang forbi dambrugene, indbringe dette spørgsmål for en  

 vandløbsret.
 Stk. 3.  (Udgået) (* 1).
 Afgørelse ved landvæsensretter.
§ 37.  Afgørelsen af de i §§ 16, 17, 20-24, 31-34 og  

 36 omhandlede spørgsmål, der ikke kan afgøres af fiskeriministeren, henhører,  

 når det pågældende vand er et sognevandløb eller et privat vandløb, under  

 landvæsensnævnet.
Er det pågældende vand et amtsvandløb, henhører afgørelsen  

 under landvæsenskommissionen.
 Stk. 2.  Vedkommende landvæsensret skal tilkalde  

 fiskerisagkyndig medhjælp i overensstemmelse med reglerne i § 31 i lov om  

 landvæsensretter.
 Mindstemål, fredningstider, redskaber og  

 fangstmåder.
 § 38.  For nedennævnte fiskearter fastsættes følgende  

 mindstemål, regnet fra snudespids til halefinnens spids (totallængde):
 Stk. 2.  Sandart, hvis totallængde er under 150 mm, må  

 dog fanges og ilandbringes til brug som agn.
 Stk. 3.  For krebs (Potamobius astacus) fastsættes  

 mindstemålet til 90 mm, regnet fra spidsen af pandetornen til den faste  

 bagkant af svømmeviftens midterstykke.
 § 39.  For nedennævnte fiskearter samt krebs  

 (Potamobius astacus) fastsættes følgende fredningstider:
a.
Laks og ørred: 1. november-28. (29.) februar.
Nedfaldslaks og -ørred:  

 Totalt fredet.
Regnbueørred omfattes ikke af denne fredning. (* 5) b.
Sandart: 1. maj-31. maj.
Dog må sandart under 150 mm fanges i  

 fredningstiden og ilandbringes til brug som agn.
c.
Hunskrubber, på hvilke rognsækkens bagspids strækker sig ud over midten  

 af fiskens totallængde: 15. februar-14. maj.
d.
Hunkrebs: 1. oktober-31. juli og Hankrebs: 1. oktober-31. marts.
 § 40.  De i § 38 fastsatte mindstemål kan forhøjes,  

 men ikke nedsættes, ved regulativ.
Stk. 2.  De i § 39 a fastsatte fredningstider kan  

 udvides, men ikke forskydes eller afkortes, ved regulativ.
De øvrige  

 fredningstider kan derimod ændres og ophæves ved regulativ.
Stk. 3.  Fiskeriministeren kan for bestemte vandområder  

 eller for hele landet efter forhandling med Ferskvandsfiskeriforeningen for  

 Danmark, Danmarks Sportsfiskerforbund og Danmarks fiskeri- og  

 havundersøgelser for et tidsrum af indtil 5 år ad gangen såvel ændre som  

 ophæve de fastsatte mindstemål og fredningstider samt fastsætte mindstemål  

 eller fredningstider for andre end de nævnte fiskearter.
I tilfælde af  

 nedsættelse af mindstemål kan ministeren foreskrive særlige bestemmelser for  

 opbevaring, forsendelse og forhandling m.m.
§ 41.  Fisk og krebs, der ikke opfylder de fastsatte  

 mindstemål, må ikke landes, sælges, udbydes, holdes om bord, opbevares eller  

 forsendes.
Det samme gælder inden for fredningstiden for fredet fisk og  

 krebs.
Undermålsfisk og undermålskrebs samt fredet fisk og krebs skal straks  

 efter fangsten genudsættes, så vidt muligt i levende tilstand.
Er fangsten  

 sket i faste fangstindretninger, skal genudsætningen ske i frit vand i  

 fangstindretningens nedre side.
Stk. 2.  For fisk og krebs, der er fanget inden  

 fredningstidens indtræden, finder stk. 1, 2. punktum, først anvendelse 48  

 timer efter fredningstidens indtræden.
Sådan fisk må indtil 6 døgn efter  

 fredningstidens indtræden forsendes direkte til udlandet.
For så vidt der i  

 disse frister indtræder helligdage, forlænges fristen tilsvarende.
 Stk. 3.  Fisk og krebs, der er fanget inden  

 fredningstidens indtræden og oplagt på frysehus inden udløbet af den i stk.  

 2, 1. punktum, nævnte frist, må opbevares i frysehuse i fredningstiden.  

 Udtagelse må i fredningstiden kun ske til forbrug i egen husholdning.
 Stk. 4.  Modtageren af en sending fisk eller krebs,  

 hvori forefindes fisk eller krebs under de fastsatte mindstemål eller fredet  

 fisk eller krebs, kan fri sig for ansvar, når han umiddelbart efter  

 modtagelsen gør anmeldelse til tilsynet, jfr. kapitel 15, og opgiver  

 afsenderens navn og adresse.
 § 42.  Bestemmelserne i §§ 38, 39 og 40 finder ikke  

 anvendelse på fisk og krebs, der godtgøres at være kunstigt klækket eller  

 opdrættet i og leveret fra klækkeanstalter eller dambrug.
 § 43.  Tilladelse til fangst, landing, forsendelse og  

 salg af fiskeyngel og sættefisk samt -krebs til udsætning i ferske og salte  

 vande kan uanset bestemmelserne i §§ 38 og 39 gives af fiskeriministeren  

 under hensyn til de lokale forhold på de steder, hvor fangsten skal foregå og  

 udsætningen finde sted.
Stk. 2.  Såfremt der i medfør af stk. 1 gives tilladelse  

 til fangst, landing, forsendelse og salg af fiskeyngel og sættefisk til  

 udsætning, skal fangsten og udsætningen foregå efter anvisning af  

 fiskerikontrollen.
Fangsten kan ske uden hensyn til forbudsbestemmelser i  

 øvrigt i denne lov eller de i kap. 13 omhandlede regulativer.
Stk. 3.  Fiskeriministeren kan tillade fangst og landing  

 af fredede fiskearter og krebs i fredningstiden, men kun til klækkeanstalters  

 forsyning med befrugtet rogn, ligesom han kan tillade, at fisk, benyttet til  

 dette formål, af klækkeanstalterne i fredningstiden sælges og forsendes  

 direkte til udlandet.
Sådan fisk kan tillige tillades indlagt på frysehus til  

 fredningstidens ophør.
 § 44.  Følgende redskaber og fangstmåder må ikke  

 anvendes:
a.
Fiskeri ved dragning eller slæbning af vod, net, fletværk eller  

 lignende redskab eller med drivgarn, der under brugen spænder ud over vandets  

 halve bredde.
Under fiskeriet må redskaberne ikke være hinanden nærmere end  

 200 m.
b.
Fiskeri med elektricitet, eksploderende, giftige eller bedøvende  

 stoffer samt ved tørlægning.
c.
Stangning eller hugning ved kunstigt lys samt hel eller delvis spærring  

 med lys eller elektricitet for fiskenes frie gang.
 d. Ålekam (ålepryne), pig- og savlyster, huggekrog på skaft eller line  

 samt i øvrigt ethvert stangeredskab, herunder spyd og pile, der er forsynet  

 med kroge eller kroglignende anordninger beregnet til at fastholde den  

 spiddede fisk, skrabepilk og skydevåben, herfra undtaget fangstkrog til  

 landing af fisk fanget med andet redskab.
 § 45.  I åer, bække, kanaler, grøfter og lignende  

 vande må endvidere følgende redskaber og fangstmåder ikke anvendes:
a.
Alt fiskeri med garnredskaber fra solnedgang lørdag aften til solopgang  

 mandag morgen.
Undtaget herfra er i tiden 1. juni-31. marts ruser, der er  

 bestemt til fangst af blankål, og hvis munding og fangarme vender imod  

 strømmen.
b.
Garnredskaber undtagen de i litra a nævnte åleruser i tiden 1.  

 november-31. januar.
c.
Al jagen (pulsning) af fisk i glib, toggergarn, ketsjer og andre  

 redskaber.
 Stk. 2.  Bestemmelserne i stk. 1, punkt a og b, finder  

 anvendelse for alle redskaber fremstillet af garn, jerntråd, vidjer,  

 syntetiske stoffer, tremmeværk eller lignende samt i forbindelse hermed  

 stående boblerad eller luftslør, der tjener til at lede fisken ind i  

 redskabet.
§ 46.  Bestemmelserne i §§ 44 og 45 kan ændres eller  

 ophæves ved regulativ.
Endvidere kan fiskeriministeren efter forhandling med  

 Danmarks Sportsfiskerforbund, Ferskvandsfiskeriforeningen for Danmark og  

 Danmarks fiskeri- og havundersøgelser gøre undtagelser, hvor særlige forhold  

 taler herfor.
 § 47.  Tvistigheder om, hvor grænsen går mellem sø og  

 å, afgøres af det i § 13 omhandlede nævn.
 Særlige bestemmelser.
§ 48.  Når fiskeri afsluttes eller afbrydes, må de  

 herved brugte pæle eller dele af disse ikke henstå i en sådan tilstand eller  

 under sådanne forhold, at de er en fare for sejladsen eller en hindring for  

 udøvelsen af fiskeri.
Fiskeriet anses ikke for afsluttet, når afbrydelsen  

 sker i kortere tid for tørring eller udbedring af et redskab.
 Stk. 2.  Afbrækkede pæle under vandet skal straks  

 optages af den, der sidst har benyttet pladsen.
 § 49.  Hvor der for et fiskevand foreligger en af  

 fiskeriministeriet udarbejdet eller godkendt plan for udsætning af fisk  

 (herunder fiskeæg og fiskeyngel) og krebs, må udsætning kun foretages i  

 overensstemmelse med denne plan, medmindre fiskeriministeren tillader eller  

 de i § 37 nævnte myndigheder bestemmer andet.
 Stk. 2.  I andre vande er udsætning af stalling, gedder  

 og sandart samt krebs- og fiskearter, der ikke hører til den oprindelige  

 danske fauna, forbudt, medmindre fiskeriministeren forud godkender  

 udsætningen.
 § 50.  Til fangst og udsætning af fiskeyngel og  

 sættefisk i ferske vande samt til klækning af fiskeyngel kan der af  

 fiskeriministeren ydes tilskud af statskassen.
 Stk. 2.  Fiskeriministeren kan bestemme, at enhver, der  

 driver fiskeri i et vand, hvor udsætning er sket med statsstøtte, skal give  

 oplysninger om fangsten, særlig af de udsatte fiskearter.
 Regulativbestemmelser.
§ 51.  Nærmere bestemmelse om fiskeri i vande, i  

 hvilke flere er berettiget til at drive fiskeri, kan træffes i regulativer  

 for vandområder, som i almindelighed skal omfatte et helt vandløbssystem, og  

 som af fiskeriministeren findes egnet hertil.
Et vandløbssystem omfatter  

 hovedvandløbet med tilløb og eventuelt i forbindelse hermed stående søer o.  

 lign.
 Stk. 2.  Fiskeriministeren kan, når forholdene i det  

 enkelte tilfælde skønnes afgørende at tale herfor, godkende regulativer  

 omfattende mindre enheder.
 Stk. 3.  Regulativer skal indeholde nøjagtige angivelser  

 af, hvilke områder de omfatter.
§ 52.  Begæring om oprettelse af et regulativ kan  

 fremsættes af enhver ejer af fiskeriret i vandområdet, uanset om han er ejer  

 af en bestemt grund, såvel som af Ferskvandsfiskeriforeningen for Danmark og  

 Danmarks Sportsfiskerforbund.
Begæring rettes skriftligt til  

 fiskeriministeren ledsaget af et forslag til regulativbestemmelser.  

 Fiskeriministeren kan til enhver tid selv tage skridt til at søge oprettet et  

 regulativ.
 Stk. 2.  Finder fiskeriministeren, at en  

 regulativordning for fiskevandet er påkrævet, foranlediger ministeren derpå  

 med mindst 4 ugers varsel gennem bekendtgørelse i lokale blade de  

 interesserede indkaldt til møde til behandling af det foreliggende udkast.  

 Samtidig foranlediger fiskeriministeren udkastet fremlagt til eftersyn på  

 passende steder på egnen og bekendtgør dette i de lokale blade.
 Stk. 3.  Fiskeriministeren fastsætter nærmere  

 bestemmelse om ledelsen af det pågældende møde, om stemmeafgivning samt om  

 valg og sammensætning af en regulativbestyrelse.
§ 53.  Det vedtagne forslag stadfæstes af  

 fiskeriministeren, for så vidt denne finder det egnet.
Regulativet  

 bekendtgøres i de lokale blade.
§ 54.  Ændringer i eller ophævelse af et regulativ  

 skal vedtages på en generalforsamling, jfr. § 59, og godkendes af  

 fiskeriministeren.
En vedtagelse om ophævelse af et regulativ kan  

 fiskeriministeren dog henvise til fornyet behandling på førstkommende  

 ordinære generalforsamling.
 Stk. 2.  Regulativer kan ikke ændres eller ophæves i 5  

 år, regnet fra deres ikrafttræden, medmindre ændring i naturforholdene gør  

 det påkrævet.
 Stk. 3.  Ændringer i eller ophævelse af et regulativ  

 bekendtgøres på samme måde som oprettelsen.
 § 55.  Fiskeriministeren er efter forhandling med  

 Ferskvandsfiskeriforeningen for Danmark, Danmarks Sportsfiskerforbund og  

 Danmarks fiskeri- og havundersøgelser berettiget til at ophæve et regulativ,  

 såfremt der i 5 på hinanden følgende år ikke har været afholdt  

 generalforsamling i en regulativforening og en opfordring fra  

 fiskeriministeren, bekendtgjort i de lokale blade, til at lade afholde  

 generalforsamling ikke er efterkommet inden 3 måneder fra  

 bekendtgørelsesdatoen.
 Stk. 2.  Ministeren kan endvidere henvise et regulativ,  

 der indeholder forældede, overflødige eller som følge af forholdenes  

 udvikling åbenbart urimelige bestemmelser, til revision.
 § 56.  Er der tidligere oprettet regulativ for en del  

 af et større vandområde, for hvilket fiskeriet nu ordnes ved regulativ,  

 bortfalder regulativet for det mindre vandområde.
 § 57.  Hvor rationelt fiskeri drives i enkeltmands,  

 det offentliges, et selskabs eller lignende sammenslutnings eje eller brug  

 værende fiskevand, kan fiskeriministeren stadfæste sådanne bestemmelser, som  

 kunne være optaget i et regulativ.
 Stk. 2.  Når sådanne bestemmelser er godkendt, kommer  

 reglerne om regulativer til anvendelse i den udstrækning, det er muligt.
 § 58.  Regulativbestyrelsen skal inden et halvt år  

 efter, at regulativet er stadfæstet, til fiskeriministeriet indsende en  

 udførlig driftsplan for de fiskevande, regulativet omfatter.
Stk. 2.  I øvrigt skal bestyrelsen bestræbe sig for at  

 ophjælpe fiskebestanden f. eks. ved § 59.  Bestyrelsen afholder med mindst 14 dages varsel  

 mindst eet årligt møde og sammentræder i øvrigt, når to af dens medlemmer  

 kræver det.
Bestyrelsen indkalder til ordentlig generalforsamling en gang  

 årlig.
 Stk. 2.  På den årlige generalforsamling træffes  

 bestemmelse om, hvorledes det af regulativet omfattede fiskevand skal  

 udnyttes i økonomisk henseende, om der skal opkræves medlemsbidrag og om  

 størrelsen heraf, samt om, hvorledes et eventuelt overskud skal fordeles.
 § 60.  Bestyrelsen ansætter, medmindre  

 fiskeriministeren finder det ufornødent, en eller flere faste opsynsmænd.
 Stk. 2.  Valget af opsynsmænd skal godkendes af  

 fiskeriministeren, der forsyner opsynsmanden med et fiskeripolitiskilt.  

 Opsynsmandens instruks skal godkendes af fiskeriministeren.
 Stk. 3.  Gør nogen opsynsmand sig skyldig i misbrug af  

 den ham overdragne myndighed, eller viser han i øvrigt utilbørligt forhold,  

 kan fiskeriministeren eller vedkommende politimester forlange ham afskediget.
Videnskabelige undersøgelser og  

 tilvejebringelse af statistiske § 61.  Fiskeriministeren kan i videnskabeligt øjemed  

 til bestemte personer og på begrænset tid meddele undtagelser fra  

 bestemmelserne i nærværende lov, jfr. dog § 2, stk. 1, og fra bestemmelserne  

 i de i henhold til kapitel 13 oprettede regulativer.
 Stk. 2.  De personer, der på statens foranledning  

 foretager fiskeriundersøgelser i ferske vande, såvel som personer, der på  

 forslag fra Danmarks Sportsfiskerforbund eller Ferskvandsfiskeriforeningen  

 for Danmark hertil autoriseres af fiskeriministeren, har ret til mod  

 forevisning af behørig legitimation at færdes på de jorder og private veje,  

 der støder til de i denne lov omhandlede vande, jfr. dog § 2, stk. 1.
 Stk. 3.  Fiskeriministeren skal efter indstilling af  

 Ferskvandsfiskeriforeningen for Danmark, Danmarks Sportsfiskerforbund eller  

 Danmarks fiskeri- og havundersøgelser være bemyndiget til at erklære et  

 bestemt afgrænset vandområde for forsøgsvand, således at denne lovs  

 bestemmelser helt eller delvis ophæves for området, og således at andre  

 bestemmelser kan fastsættes, dog kun for 10 år ad gangen.
§ 62.  Fiskere og andre fiskeriberettigede samt  

 fiskehandlere skal på forlangende af fiskeriministeriet give oplysninger om  

 deres fiskeri og omsætning efter bedste overbevisning.
Hvor der er oprettet  

 regulativ for et vandområde, påhviler det dog bestyrelsen for  

 reguativforeningen at indsamle oplysninger og indsende disse til  

 fiskeriministeriet.
 Stk. 2.  Enhver, der driver handel med ferskvandsfisk  

 eller krebs, skal på forlangende af fiskeritilsynet oplyse, af hvem han har  

 erhvervet disse, og skal til brug ved afgivelsen af disse oplysninger, når  

 han erhverver ferskvandsfisk eller krebs af personer, der er ham ubekendt,  

 forlange, at vedkommende legitimerer sig, og opnotere vedkommendes navn og  

 adresse.
 Tilsynet.
 § 63.  Tilsynet med overholdelse af bestemmelserne i  

 denne lov, de i henhold til loven givne forskrifter samt med overholdelse af  

 bestemmelser i de for fiskeriet oprettede regulativer og pålæg, givet i  

 henhold til nærværende lov af de i § 37 nævnte myndigheder, påhviler den  

 under fiskeriministeriet hørende fiskerikontrol, politiet og, for så vidt  

 angår regulativvande, tillige de i § 60 nævnte opsynsmænd.  

 Fiskeriforeningerne ved andre vande kan ansætte opsynsmænd i overensstemmelse  

 med bestemmelserne i § 60.
Stk. 2.  Tilsynet har ret til at færdes over de jorder  

 og private veje, der støder til de i denne lov omhandlede vande, samt adgang  

 til enhver klække- og opdrætningsanstalt.
Endvidere kan fiskerikontrollen og  

 politiet foretage undersøgelser af ethvert lager og udsalg af fisk samt  

 foretage undersøgelser af fangst, ladning og redskaber overalt i  

 fiskerfartøjer og fisketransportfartøjer.
 Stk. 3.  Fiskerikontrollens tjenestemænd såvel som de i  

 stk. 1 nævnte opsynsmænd har politimyndighed under udøvelsen af den i stk. 1  

 og 2 nævnte virksomhed.
 Straf og påtale m.v.
 § 64.  Overtrædelse af bestemmelserne i § 6, § 12,  

 stk. 1 og 2, § 14, § 15, § 16, stk. 1, §§ 17, 18, 19, § 20, stk. 1, § 21,  

 stk. 1 og 2, § 24, § 26, stk. 3, § 28, stk. 1-3, § 30, stk. 1, § 34, § 35,  

 stk. 1, § 36, stk. 1 og 2, § 41, jfr. § 38 og § 39, § 43, stk. 2, § 44, § 45,  

 stk. 1, § 48, § 49, § 50, stk. 2, § 58, stk. 1, og § 62 straffes med bøde.
 Stk. 2.  På samme måde straffes den, der undlader at  

 efterkomme de påbud og ordrer, som fiskerikontrollen og de i § 60 og § 63  

 nævnte opsynsmænd giver i henhold til denne lov eller de i medfør af denne  

 udfærdigede forskrifter, såvel som den, der undlader at overholde de pålæg,  

 der er givet af de i § 37 nævnte myndigheder, samt overenskomster, der er  

 indgået med fiskeriministeriet.
 Stk. 3.  I de forskrifter og regulativer, der udfærdiges  

 i henhold til loven, kan der fastsættes straf af bøde for overtrædelse af  

 bestemmelserne i forskrifterne og regulativerne.
 Stk. 4.  Er overtrædelsen begået af et aktieselskab,  

 andelsselskab el.lign., kan der pålægges virkksomheden bødeansvar.
 Stk. 5.  Fredet fisk (krebs) eller undermålsfisk  

 (undermålskrebs) skal af fiskerikontrollen eller de af fiskeriministeriet  

 godkendte opsynsmænd umiddelbart efter forvaringstagelsen eller  

 beslaglæggelsen, jfr. retsplejelovens kapitel 68, udsættes i frit vand, for  

 så vidt fisken er i levedygtig stand.
§ 65.  Såfremt forseelsen er begået på et område, for  

 hvilket der er oprettet fiskeriregulativ, tilfalder bøder efter denne lov  

 regulativets kasse.
I øvrigt tilfalder de Ferskvandsfiskeriforeningen for  

 Danmark og Danmarks Sportsfiskerforbund i fællesskab.
De nævnte foreninger  

 tilfaldende bødebeløb anvendes til fremme af ferskvandsfiskeriet efter  

 indhentet godkendelse af fiskeriministeren.
 § 66.  Den, som uberettiget har fisket i anden mands  

 fiskevand eller på steder, hvor anden mand er eneberettiget enten til fiskeri  

 i det hele eller til den pågældende art af fiskeri, skal erstatte den  

 fiskeriberettigede den skade, som denne derved måtte have lidt.
 Stk. 2.  Den, som overtræder de i nærværende lov i  

 øvrigt indeholdte forbud, såvel som den, der undlader at træffe de af de i §  

 37 nævnte myndigheder påbudte foranstaltninger eller at overholde en med  

 fiskeriministeriet indgået overenskomst, er pligtig at erstatte de  

 fiskeriberettigede og det offentlige den skade, der herved måtte være  

 forvoldt.
 Stk. 3.  Hvor forholdene taler herfor, skal erstatningen  

 i medfør af stk. 2 ydes i form af udsætning af fisk til fiskebestandens  

 retablering eller opretholdelse enten som en engangsforanstaltning eller som  

 en årligt tilbagevendende forpligtelse.
 Stk. 4.  Krav om erstatning til det offentlige kan  

 fremsættes af fiskeriministeren samt af Danmarks Sportsfiskerforbund,  

 Ferskvandsfiskeriforeningen for Danmark, Dansk Fiskeriforening og Vestjysk  

 Fiskeriforening.
 § 67.  Sager angående uberettiget fiskeri i anden  

 mands fiskevand påtales kun efter den forurettedes begæring, medmindre almene  

 hensyn kræver påtale.
 Ikrafttrædelses- og overgangsbestemmelser  

 m.v.
 § 68.  Loven træder i kraft den 1. april 1965.  

 Samtidig ophæves lov nr. 501 af 19. december 1951 om ferskvandsfiskeri, som  

 ændret ved lov nr. 184 af 28. juni 1956.
 § 69.  Så længe de i henhold til tidligere lov om  

 ferskvandsfiskeri oprettede regulativer ikke er ophævet eller ændret i  

 overensstemmelse med reglerne i denne lov, forbliver disse regulativer  

 gældende således, at overtrædelse af disse straffes med bøde, jfr. denne lovs  

 § 64, stk. 3.
Stk. 2.  De i denne lov givne bestemmelser, som ikke kan  

 ændres ved regulativ, bliver dog gældende for regulativområderne fra lovens  

 ikrafttræden.
De herefter nødvendige tillæg til de bestående regulativer  

 udfærdiges og offentliggøres af fiskeriministeren.
 § 70.  Loven gælder ikke for Færøerne og Grønland.
 Fiskeriministeriet, den 3. december  

 1986.
