 I medfør af § 22, stk. 4, § 30, § 45 stk. 1 samt § 61 i lov nr. 212 af 23.  

 maj 1979 om kemiske stoffer og produkter, som ændret ved lov nr. 68 af 20.  

 januar 1980 fastsættes:
ANVENDELSESBEGRÆNSNINGER § 1.  Salg af blyhaglspatroner er tilladt såfremt de  

 ikke indeholder mere end 28,5 gr. blyhagl.
 Stk. 2.  Ved blyhaglspatroner forstås patroner, der  

 indeholder blyhagl eller patroner, hvori bly eller legeringer heraf indgår  

 som bestanddel.
TILSYN § 2.  Miljøstyrelsen påser, at bestemmelserne i denne  

 bekendtgørelse overholdes.
 § 3.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
 Stk. 2.  Miljøstyrelsens afgørelse efter stk. 1 kan ikke  

 indbringes for anden administrativ myndighed.
STRAF OG IKRAFTTRÆDEN § 4.  Overtrædelse af § 1 og § 7, stk. 2 og 3 straffes  

 med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 5.  Bekendtgørelsen træder i kraft den 1. august  

 1986.
OVERGANGSBESTEMMELSER § 6.  Salg af blyhaglspatroner, der indeholder mere  

 end 28,5 gr. blyhagl, er tilladt frem til 1. august 1988, såfremt disse er  

 fremstillet eller importeret inden den 1. august 1986.
 § 7.  Salg af blyhaglpatroner til anvendelse ved  

 skeet- og trapskydning på flugtskydningsbaner, der indeholder op til 32 g  

 blyhagl, er tilladt frem til 1. januar 1992.
 Stk. 2.  Patroner til anvendelse ved skeet- og  

 trapskydning på flugtskydningsbaner, som indeholder mere end 28,5 g blyhagl,  

 skal fra den 1. august 1988 mærkes »skeet« og »trap« i  

 sort skrift på gul baggrund.
 Stk. 3.  De i stk. 2 nævnte patroner må ikke anvendes  

 uden for flugtskydningsbaner.
