Vejledning om svangerskabsafbrydelse I.
Almindelige bemærkninger Denne vejledning er udstedt i tilknytning til lov om  

 svangerskabsafbrydelse, jf. lovbekendtgørelse nr. 633 af 15. september  

 1986 som ændret ved lov nr. 350 af 24. maj 1989, lov nr. 389 af 7. juni  

 1989, lov nr. 1133 af 21. december 1994 og lov nr. 389 af 14. juni 1995. I  

 medfør af loven er endvidere udstedt bekendtgørelse nr. 1125 af  

 13. december 1996 om svangerskabsafbrydelse og cirkulære nr.   af  

 1998 om behandlingen af sager om svangerskabsafbrydelse.
 Efter loven har en kvinde, som har bopæl her i landet, som  

 udgangspunkt ret til svangerskabsafbrydelse, hvis indgrebet kan foretages  

 inden udløbet af 12. svangerskabsuge, medens svangerskabsafbrydelse i  

 andre tilfælde normalt kræver tilladelse.
A.
Tilladelse unødvendig Efter lovens § 1 har kvinder, der har bopæl her i  

 landet, fri adgang til svangerskabsafbrydelse, hvis indgrebet kan foretages  

 inden udløbet af 12. svangerskabsuge, og hvis kvinden fastholder sit  

 ønske, efter at hun har modtaget vejledning efter lovens § 8.  

 Samrådstilladelse er således ikke nødvendig i disse  

 tilfælde, medmindre kvinden er omfattet af lovens § 5, stk. 2, eller §  

 6, stk. 1, jf. herom nedenfor i afsnit B.
12-ugersfristen beregnes i almindelighed fra sidste  

 menstruations første dag, hvilket vil sige, at 12-ugersfristen normalt  

 overskrides ca. 10 uger efter den faktiske konception.
Graviditetens alder  

 kan ikke alene bestemmes på grundlag af kvindens oplysning om sidste  

 menstruation, men oplysningerne herom må sammenholdes med et  

 lægeligt skøn på grundlag af en aktuel gynækologisk  

 undersøgelse foretaget af en speciallæge i gynækologi og  

 obstetrik samt en ultralydsundersøgelse.
Det er en af sygehusets  

 (sygehusafdelingens) overlæger eller afdelingslæger, der  

 afgør, om fristen er udløbet.
Skønnes dette at  

 være tilfældet, skal denne læge straks vejlede kvinden om  

 hendes mulighed for at søge samrådstilladelse til  

 svangerskabsafbrydelse og, såfremt kvinden ønsker det, da straks  

 forelægge ansøgningen for vedkommende amtskommune (kommune) og  

 kan således ikke indskrænke sig til at afvise at foretage  

 indgrebet.
 Kravet i lovens § 1 om bopæl her i landet kan  

 normalt anses for opfyldt, såfremt kvinden er i besiddelse af  

 personnummerbevis eller sygesikringskort, når personnummer er angivet  

 på dette.
Efter lovens § 2 kan en kvinde få sit svangerskab  

 afbrudt på medicinsk indikation uden tilladelse, selv om 12.  

 svangerskabsuge er udløbet, hvis indgrebet er nødvendigt for at  

 afværge fare for hendes liv eller for en alvorlig forringelse af hendes  

 legemlige eller sjælelige helbred, og denne fare er udelukkende eller  

 ganske overvejende lægeligt begrundet.
På grund af § 1 får  

 bestemmelsen normalt kun betydning efter udløbet af 12.  

 svangerskabsuge, men § 2 omfatter i modsætning til § 1 og § 3  

 også kvinder, der ikke har bopæl her i landet.
B.
Tilladelse nødvendig Er 12. svangerskabsuge udløbet, kan samrådet  

 give tilladelse til svangerskabsafbrydelse, hvis betingelserne i lovens § 3  

 er opfyldt.
 Kravet om bopæl her i landet kan normalt anses for  

 opfyldt, såfremt kvinden er i besiddelse af personnummerbevis eller  

 sygesikringskort, når personnummer er angivet på dette.
 I § 3, stk. 2, er det præciseret, at samrådet  

 skal lægge særlig vægt på, om det er berettiget at  

 udsætte kvinden for den forøgede helbredsmæssige risiko,  

 som et indgreb efter udløbet af 12. svangerskabsuge  

 medfører.
I visse tilfælde kræves  

 samrådstilladelse, selv om 12. svangerskabsuge ikke er udløbet.  

 Det drejer sig om tilfælde, hvor kvinden 1.	på grund af sindssygdom, hæmmet psykisk udvikling,  

 alvorligt svækket helbred eller af anden grund er ude af stand til at  

 forstå betydningen af indgrebet, jf. lovens § 5, stk. 2. Samrådet  

 kan da efter anmodning fra en særligt beskikket værge tillade  

 svangerskabsafbrydelse, hvis det finder, at omstændighederne taler for,  

 at tilladelse gives, selv om kvinden er ude af stand til at forstå  

 betydningen af indgrebet.
For beskikkelsen af denne værge finder  

 bestemmelsen i værgemålslovens § 50 tilsvarende anvendelse, 2.	er under 18 år og ikke har indgået ægteskab, og  

 samtykke fra forældremyndighedens indehaver ikke foreligger, jf. lovens  

 § 6, stk. 2-3, 3.	ikke har bopæl her i landet.
Samrådet kan da tillade  

 svangerskabsafbrydelse, hvis kvinden har en særlig tilknytning til  

 landet, jf. lovens § 7. Kan indgrebet foretages inden udløbet af 12.  

 svangerskabsuge, skal samrådet alene tage stilling til, om der er den  

 tilstrækkelige tilknytning til Danmark.
Tilknytningen kan f.eks.  

 bestå i, at kvinden har bevaret sit danske statsborgerskab, efter at  

 hun er flyttet til udlandet.
Afgørelse om, hvorvidt tilladelse skal gives,  

 træffes af samrådene ved amtskommunerne (kommunerne).  

 Samrådets afgørelse kan indbringes for ankenævnet, jf.  

 lovens § 4, stk. 2, og § 4 i bekendtgørelsen om  

 svangerskabsafbrydelse.
Har samrådet tilladt svangerskabsafbrydelse  

 uanset protest fra forældremyndighedens indehaver, kan denne indbringe  

 afgørelsen for ankenævnet.
I cirkulæret om behandlingen af  

 sager om svangerskabsafbrydelse § 10 er der fastsat regler, der skal sikre,  

 at forældremyndighedens indehaver får mulighed for at  

 påklage afgørelsen, inden indgrebet foretages.
II.
Fremgangsmåden ved anmodning om  

 svangerskabsafbrydelse En kvinde, der ønsker sit svangerskab afbrudt, kan  

 henvende sig enten til en læge eller en amtskommune (kommune). Hvis  

 kvinden ønsker det, kan hun rette henvendelse også til en anden  

 læge end sin sædvanlige.
Ifølge § 1, stk. 2, i  

 bekendtgørelse om svangerskabsafbrydelse skal den, der  

 fremsætter anmodningen om svangerskabsafbrydelse, underskrive  

 anmodningen.
Det vil sige kvinden, jf. lovens § 5, stk. 1, eller en  

 særligt beskikket værge, jf. lovens § 5, stk. 2. Det samme  

 gælder, når forældremyndighedens indehaver afgiver samtykke  

 efter lovens § 6, stk. 1. Der er udarbejdet blanketter til brug for anmodning  

 om svangerskabsafbrydelse og til brug for afgivelse af samtykke.
 Sker henvendelsen til en amtskommune (kommune)  

 følges reglerne i cirkulære om behandlingen af sager om  

 svangerskabsafbrydelse.
A.
Den praktiserende læge Fremsættes anmodningen om svangerskabsafbrydelse  

 over for lægen, skal denne under en personlig samtale med kvinden  

 søge oplyst grunden til ønsket om svangerskabsafbrydelse og  

 bør give den vejledning, som er nævnt i lovens § 8, stk. 3.  

 Lægen og kvinden skal ved deres underskrift bekræfte, at  

 vejledningen har fundet sted.
Dette gælder også, når  

 vejledning skal gives til forældremyndighedens indehaver eller en  

 særligt beskikket værge, jf. lovens § 8, stk. 3, og § 3 i  

 bekendtgørelse om svangerskabsafbrydelse.
Er kvinden omfattet af  

 lovens § 5, stk. 2, skal hun dog ikke bekræfte, at vejledning har  

 fundet sted.
I tilfælde, hvor svangerskabsafbrydelse kræver  

 tilladelse fra samrådet, skal lægen, hvis kvinden ønsker  

 det, straks forelægge anmodningen for vedkommende amtskommune (kommune)  

 sammen med en udtalelse om sagen.
En læge, der modtager en anmodning om  

 svangerskabsafbrydelse, kan således ikke på egen hånd  

 afvise denne.
 Det er af væsentlig betydning for amtskommunens  

 (kommunens) behandling af sagerne og for disses hurtige gennemførelse,  

 at den praktiserende læge omgående henviser kvinden til  

 amtskommunen (kommunen) og ved henvisningen giver så fyldige  

 oplysninger som muligt såvel om de medicinske forhold som om kvindens  

 og hendes families sociale og økonomiske forhold og hendes personlige  

 og familiemæssige vanskeligheder i det omfang, lægen måtte  

 have kendskab hertil.
Selv om kvinden opfylder betingelserne for at få  

 svangerskabsafbrydelse uden tilladelse fra samrådet, må der  

 lægges afgørende vægt på, at hun ikke beslutter sig  

 uden nøje overvejelse.
Bortset fra tilfælde, hvor ønsket  

 om svangerskabsafbrydelse skyldes hensynet til moderens eller barnets  

 helbred, bør kvinden derfor gøres bekendt med, at lovgivningen  

 rummer muligheder for støtte til gennemførelse af svangerskabet  

 og støtte efter barnets fødsel, ligesom hun kan gøres  

 bekendt med muligheden for at bortadoptere barnet.
Lægen skal  

 gøre hende bekendt med, at hun af amtskommunen (kommunen) kan få  

 nærmere oplysninger og anden bistand i forbindelse med svangerskab og  

 fødsel.
Fastholder kvinden ønsket, skal lægen henvise  

 hende til sygehuset.
Der skal ikke indhentes en erklæring fra kvindens  

 eventuelle ægtefælle.
 Ved henvisningen til sygehuset bør det i videst  

 muligt omfang af lægens oplysninger fremgå, i hvilket omfang han  

 har påset, at kvinden opfylder betingelserne for svangerskabsafbrydelse  

 uden tilladelse, samt at kravene i lovens § 5, stk. 1, § 6, stk. 1, og § 8,  

 stk. 2-3, jf. § 1, stk. 2 og § 3 i bekendtgørelse om  

 svangerskabsafbrydelse er opfyldt, således at det i almindelighed ikke  

 vil være nødvendigt for sygehuset at indhente yderligere  

 oplysninger med risiko for derved at forsinke tidspunktet for indgrebet, idet  

 det er af afgørende betydning, at indgrebet af hensyn til fristen kan  

 foretages hurtigt.
Lægen bør således så vidt muligt  

 i henvisningen oplyse om beviset for kvindes bopæl, jf. lovens § 1, om anmodningen er fremsat af kvinden selv, jf. lovens § 5,  

 stk. 1, om der er samtykke fra forældremyndighedens  

 indehaver, jf. lovens § 6, stk. 1, om, at kvinden er vejledt om, at hun ved henvendelse til  

 amtskommunen (kommunen) kan få vejledning om de foreliggende muligheder  

 for støtte til gennemførelse af svangerskabet og for  

 støtte efter barnets fødsel, samt om indgrebets beskaffenhed og  

 direkte følger samt om den risiko, der må antages at være  

 forbundet med indgrebet, jf. lovens § 8, stk. 2 og 3.
 Selv om kvinden opfylder betingelserne for at få  

 svangerskabsafbrydelse uden samrådstilladelse, bør lægen  

 efter at have gjort hende bekendt med, at hun opfylder betingelserne for  

 svangerskabsafbrydelse uden tilladelse, opfordre hende til at søge  

 bistand i opholdskommunen, hvis lægen skønner, at personlige,  

 sociale eller økonomiske vanskeligheder er årsag til  

 abortønsket, jf. § 4 i lov om svangerskabshygiejne og  

 fødselshjælp.
B.
Sygehuset Den læge, der er ansvarlig for operationen, er i  

 tilfælde, hvor der ikke foreligger tilladelse efter lovens § 3, under  

 strafansvar efter lovens § 14 forpligtet til at påse, at betingelserne  

 i lovens §§ 1 eller 2 er opfyldt.
Lægen er endvidere under strafansvar  

 forpligtet til at sikre sig, at betingelserne i lovens §§ 5 og 6, § 8, stk.  

 3, og § 10, stk. 1, er opfyldt.
For så vidt angår den medicinske indikation,  

 jf. lovens § 2, vil lægen som regel ved sin egen undersøgelse  

 kunne konstatere, om betingelserne for svangerskabsafbrydelse er opfyldt.
Det  

 er ikke nødvendigt, at lægen selv har konstateret farens  

 tilstedeværelse, men han kan lægge en erklæring fra en  

 anden læge, f.eks. en speciallæge i psykiatri, til grund.
Hvis  

 der til konstatering af, om betingelserne er opfyldt, kræves andre  

 specialundersøgelser, bør sådanne sædvanligvis  

 foretages i samarbejde med sygehusvæsenets andre afdelinger og kun  

 undtagelsesvis gennem amtskommunen (kommunen).
Hvis sygehusets læge finder, at en patient har behov  

 for social og juridisk bistand i forbindelse med graviditeten, bør  

 kvinden opfordres til at søge bistand i opholdskommunen.
I de  

 tilfælde, hvor der er mulighed for, at tilbudet om hjælp kan  

 få indflydelse på kvindens beslutning om at lade indgrebet  

 gennemføre, bør henvendelsen til opholdskommunen foretages,  

 før indgrebet gennemføres, medmindre der herved opstår  

 risiko for overskridelse af 12-ugersfristen.
C.
Betaling Udgifterne i anledning af svangerskabsafbrydelse afholdes  

 efter bestemmelserne i kapitel 2 i lov om sygehusvæsenet.
III.
Afsluttende bestemmelser Vejledning af 24. marts 1976 om svangerskabsafbrydelse  

 bortfalder.
