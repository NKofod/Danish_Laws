(Til kommunalbestyrelser, amtsråd og tilsynsråd) 1. Indledning Denne vejledning vedrører følgende bekendtgørelser:
- bekendtgørelse nr. 1168 af 23. december 1993 om vederlag m.v. til  

 borgmestre og amtsborgmestre m.fl. (pkt. 2) - bekendtgørelse nr. 1169 af 23. december 1993 om pension m.v. til  

 borgmestre og amtsborgmestre m.fl. (pkt. 3) - bekendtgørelse nr. 1170 af 23. december 1993 om diæter og vederlag for  

 varetagelse af kommunale hverv (pkt. 4) - bekendtgørelse nr. 1171 af 23. december 1993 om ændring af  

 bekendtgørelse af vederlag til formænd for kommunalbestyrelsernes og  

 amtsrådenes udvalg m.v. (pkt. 4) Bekendtgørelserne er alle trådt i kraft pr. 1. januar 1994. For så vidt  

 angår de nye regler om borgmesterpension m.v. gælder dog visse  

 overgangsordninger for borgmestre og amtsborgmestre, der inden de nye reglers  

 ikrafttræden har fungeret i mindst 8 år og dermed optjent krav på pension.  

 Endvidere er der etableret en særordning for så vidt angår de borgmestre, der  

 har fungeret i mindst 4 år (en valgperiode) inden de nye reglers  

 ikrafttræden, og som ved indeværende valgperiodes begyndelse var valgt som  

 borgmestre.
Særordningen giver mulighed for at vælge mellem de nye og de  

 gamle regler om pension m.v.
Herom redegøres nærmere nedenfor under pkt. 3.6.
2. De nye regler om borgmestervederlag I disse regler er sket to væsentlige ændringer.
 Imidlertid er også vederlagene til de øvrige borgmestre, vederlagene til  

 amtsborgmestre og vederlagene til magistratsmedlemmer samt overborgmesteren  

 og borgmestrene i Københavns Kommune forhøjet.
 Ingen indplaceres dog i en højere lønramme end den statslige lønramme 40.  

 I de tilfælde, hvor der ydes et højere vederlag end den statslige lønramme  

 40, ydes vederlaget herudover i form af særlige tillæg, der i  

 borgmestervederlagsskalaen er anført som et årligt grundbeløb pr. 1. oktober  

 1984.
Det er som hidtil en forudsætning for at yde viceborgmesteren vederlag, at  

 amtsråd og kommunalbestyrelser forud og med virkning for mindst eet  

 regnskabsår ad gangen træffer beslutning om at yde viceborgmesteren et sådant  

 vederlag.
En nyvalgt kommunalbestyrelse kan dog ligeledes som hidtil i 1.  

 kvartal af funktionsperioden træffe beslutning om at yde viceborgmesteren  

 vederlag med virkning fra den 1. i måneden efter beslutningens vedtagelse.
Er  

 der valgt flere næstformænd, kan vederlaget kun ydes til 1. næstformand.
Det nye i bekendtgørelsen ligger alene i det forhold, at  

 kommunalbestyrelsen ikke som hidtil skal vælge mellem enten slet ikke at yde  

 vederlag eller at yde et vederlag på 10 pct.
Efter ændringen af bestemmelsen  

 kan kommunalbestyrelsen beslutte at yde (1.) viceborgmesteren et vederlag på  

 f.eks. 5 pct. af borgmesterens vederlag.
 3. De nye regler om pension og efterløn (eftervederlag) til borgmestre og  

 amtsborgmestre m.fl.
3.1. Indledende bemærkninger De ovenfor nævnte forhøjelser af borgmestervederlagene medfører en afledet  

 forhøjelse af egenpensionen.
Egenpensionen vil således også fremover blive  

 beregnet efter det sidst ydede borgmestervederlag til den pågældende, jf. §  

 4, stk. 1, i bekendtgørelsen.
 Ændringerne i borgmesterpensionsbekendtgørelsen kan opdeles i følgende  

 hovedgrupper:
- Nye regler om udbetaling af borgmesterpension (opsat pension indtil det  

 fyldte 60. år - pkt. 3.2.) - Nye regler om efterløn (eftervederlag - pkt. 3.3.) - Nye regler om børnepension (pkt. 3.4.) - Nye regler om beregning af egenpension som følge af den nye lovgivning  

 om pension til statstjenestemænd (pkt. 3.5.) Det bemærkes i den forbindelse, at der ved revisionen af bekendtgørelsen  

 er foretaget en ajourføring af reglerne i forhold til reglerne i lov om  

 tjenestemandspension, herunder visse ændringer af reglerne i bekendtgørelsen  

 om ægtefællepension.
 Herudover er der grund til at gennemgå og eksemplificere de  

 overgangsordninger, der er reguleret i bekendtgørelsens § 15 (pkt. 3.6.).
3.2. De nye regler om tidspunktet for udbetaling af pension I bekendtgørelsens § 5, stk. 1, er sket den ændring, at egenpensionen til  

 en borgmester først udbetales den 1. i måneden efter det fyldte 60. år.  

 Pensionskravet er således opsat indtil dette tidspunkt.
En borgmester, der fratræder, inden den pågældende er fyldt 60 år, vil  

 derfor ikke som hidtil kunne få pension allerede på fratrædelsestidspunktet.  

 Der gøres dog undtagelse, såfremt den pågældende får tilkendt social  

 førtidspension som følge af nedsat erhvervsevne på grund af helbredsmæssige  

 forhold.
I så fald udbetales pensionen fra samme tidspunkt som  

 førtidspensionen.
 Egenpensionen beregnes som ovenfor anført fortsat efter det sidst ydede  

 borgmestervederlag til den pågældende, jf. § 4, stk. 1.
I § 4, stk. 3, er det for så vidt angår de tilfælde, hvor en borgmester  

 har været borgmester i flere kommuner, præciseret, at udgiften til  

 borgmesterpension skal fordeles mellem kommunerne i forhold til borgmesterens  

 funktionstid i de pågældende kommuner og uden hensyntagen til borgmesterens  

 vederlagsmæssige indplacering.
Udgiftsberegningen for udbetalingen forestås  

 af den kommune, hvori den pågældende borgmester senest har været i funktion.
3.3. Efterløn (eftervederlag) Ved den nye bekendtgørelse er der sket to væsentlige ændringer i  

 efterlønsordningen.
Den del af efterlønnen (eftervederlaget), der højst svarer til 6 gange det  

 sidst ydede måndlige borgmestervederlag, vil som hidtil blive udbetalt den 1.  

 i måneden efter, at hvervet fratrædes.
Efterløn (eftervederlag) herudover  

 udbetales månedsvis forud fra den 1. i måneden efter ophør af  

 borgmestervederlæggelsen.
Hver udbetaling svarer til det sidst ydede  

 månedlige borgmestervederlag.
Dog kan den sidste udbetaling udgøre 1 1/2 gang  

 det sidst ydede månedlige borgmestervederlag.
Dette har betydning i de  

 situationer, hvor en borgmester må fratræde med 5 eller 7 års funktionstid og  

 således har optjent krav på efterløn (eftervederlag) svarende til 7 1/2  

 måneds henholdsvis 10 1/2 månds borgmestervederlag.
 I den situation, hvor en borgmester ved fratrædelsen er fyldt 60 år efter  

 at have fungeret i mindst 8 år som borgmester, jf. § 3 i bekendtgørelsen, vil  

 den pågældende have krav på ydelse af både egenpension og efterløn  

 (eftervederlag). Det er imidlertid i § 6, stk. 1, i den nye bekendtgørelse  

 fastslået, at en borgmester i denne situation ikke samtidig kan oppebære  

 pension og efterløn (eftervederlag). Den pågældende kan vælge mellem pension  

 og efterløn (eftervederlag).
Det vil normalt være mest fordelagtigt for borgmesteren at vælge at  

 modtage efterløn (eftervederlag) i en sådan situation.
Når efterlønsperioden  

 er udløbet, kan den pågældende borgmester oppebære pension efter reglerne i  

 bekendtgørelsen.
3.4. De nye regler om børnepension Reglerne findes i den nye bekendtgørelses § 11. Bestemmelsen indeholder  

 hjemmel til at yde såvel børnepensionstillæg som børnepension.
Både  

 børnepensionstillæg og børnepension ydes som udgangspunkt efter de regler,  

 der gælder for børnepensionstillæg og børnepension i henhold til lov om  

 tjenestemandspension.
 Det er i stk. 1 præciseret, at børnepensionstillægget til børn under 21 år  

 ydes, så længe en tidligere borgmester oppebærer egenpension, jf.  

 bekendtgørelsens §§ 2 og 5.
 Af stk. 2 fremgår det, at børn af en borgmester bliver berettiget til  

 børnepension, når en borgmester afgår ved døden, såfremt borgmesteren har  

 opnået en funktionstid på mindst 8 år, jf. bekendtgørelsens § 3.
3.5. Henvisningen til de nye pensionsberegningsregler i lov om  

 tjenestemandspension De nye regler findes i bekendtgørelsens § 5, stk. 2, 1. pkt., § 9, stk. 4,  

 samt §§ 13 og 14. Opmærksomheden henledes på, at disse regler også omfatter  

 pensioner til borgmestre m.fl., der er pensioneret inden de nye reglers  

 ikrafttræden.
Der er foretaget en fuldstændig parallelisering i forhold til reglerne om  

 omberegning i lov om tjenestemandspension, jf. nærmere § 6, § 12, stk. 1 og  

 2, samt §§ 40 - 43 i lov om tjenestemandspension.
Disse regler administreres  

 af Finansministeriet, Administrations- og Personaledepartementet, hvorfor  

 spørgsmål af teknisk karakter vil kunne rettes dertil.
 De nye regler indebærer, at de hidtidige regler i lov om  

 tjenestemandspension om samordning med pensioner efter den sociale  

 pensionslovgivning (reglerne om samordningsfradrag) ophæves.
 I den nye ordning sker en omberegning af pensioner , der er  

 påbegyndt udbetalt pr. 31. december 1993, jf. herved  

 borgmesterpensionsbekendtgørelsens § 13, stk. 1, der henviser til  

 bestemmelserne i § 6 henholdsvis § 12, stk. 1 og 2, i lov om  

 tjenestemandspension.
 Hvis pensionsomberegningen medfører et fald i pensionen, ydes personlige  

 tillæg til de pr. 31. december 1993 allerede pensionerede efter de nærmere  

 regler herom i §§ 40 - 43 i lov om tjenestemandspension, jf. § 13, stk. 2, i  

 borgmesterpensionsbekendtgørelsen.
 Hvis pensionsomberegningen medfører en stigning i pensionen, udmøntes  

 stigningen gradvist efter de nærmere regler herom i §§ 40 - 42 i lov om  

 tjenestemandspension, jf. § 13, stk. 3, i borgmesterpensionsbekendtgørelsen.
 Der ydes på tilsvarende måde personlige tillæg og sker på tilsvarende måde  

 en gradvis stigning i pensioner, der udbetales på grundlag af en pensionsret,  

 der opstår første gang i perioden 1. januar 1994 - 31. december 2001, jf. §  

 13, stk. 4, i bekendtgørelsen.
 I § 14 i borgmesterpensionsbekendtgørelsen er fastsat særlige  

 overgangsregler vedrørende de borgmestre m.fl., der er pensioneret inden den  

 1. januar 1985.
 3.6. Særligt om overgangsordningerne - § 15 i bekendtgørelsen om  

 borgmesterpension m.v.
 Efter § 15, stk. 1, træder den nye bekendtgørelse i kraft den 1. januar  

 1994.
3.6.1. For en borgmester, der er fratrådt hvervet inden den 1. januar  

 1994 uden at have fungeret i mindst 8 år som borgmester, og som derfor ikke  

 har opnået ret til ydelse af egenpension , har de nye regler ingen  

 betydning.
Spørgsmål om efterløn m.v. afgøres efter den gamle bekendtgørelse.
3.6.2. En borgmester, der er fratrådt inden den 1. januar 1994 og  

 inden dette tidspunkt har opnået ret til ydelse af egenpension , er  

 fortsat omfattet af bestemmelserne i §§ 5, 7, 9, 10 og 13, stk. 2, i den  

 gamle bekendtgørelse, jf. den nye bekendtgørelses § 15, stk. 2, 2. pkt.
Det  

 vil sige, at en sådan borgmester er underlagt de hidtidige regler om  

 udbetaling af pension, beregning af efterløn, ægtefællepension m.v.
Disse  

 regler gælder i stedet for de tilsvarende regler i den nye bekendtgørelse,  

 herunder de nye bestemmelser om børnepension.
 3.6.3. De tilfælde, hvor en borgmester, der inden den 1. januar 1994 har  

 opnået ret til ydelse af egenpension, senere er i funktion som  

 borgmester , er reguleret i § 15, stk. 3 og 5 ( A. og B.).
A.
Stk. 3-ordningen omhandler den situation, hvor en borgmester,  

 der inden den 1. januar 1994 har opnået ret til ydelse af egenpension (dvs.  

 har fungeret i mindst 8 år som borgmester), er i funktion pr. 1. januar 1994  

 og således er valgt som borgmester for indeværende valgperiode.
En sådan borgmester er omfattet af de gamle regler om pension og efterløn  

 m.v.
Den pågældende vil således kunne få aktuel pension ved fratrædelsen,  

 selv om den pågældende endnu ikke er fyldt 60 år.
Til gengæld vil den  

 pågældende i så fald ikke kunne få efterløn (eftervederlag) i forbindelse med  

 fratrædelsen, således som de nye regler giver mulighed for.
En borgmester, der tilhører denne gruppe af borgmestre, er ved  

 overgangsordningen i stk. 3 givet mulighed for senest den 1. juli 1994  

 skriftligt at meddele kommunalbestyrelsen, at vedkommende ikke ønsker at være  

 underlagt den gamle bekendtgørelses regler om pension og efterløn m.v.
Hvis  

 den pågældende inden for den nævnte frist giver en sådan skriftlig meddelelse  

 til kommunalbestyrelsen, vil virkningen være, at borgmesteren bliver  

 underlagt de nye regler om pension og efterløn m.v..
Ulempen ved et sådant valg vil kunne ligge i, at tidspunktet for  

 udbetaling af pension udskydes, indtil borgmesteren fylder 60 år.
Er  

 borgmesteren således ved fratrædelsen f.eks. kun 55 år, må borgmesteren  

 derfor vente ca. 5 år, indtil den pågældende fylder 60 år, førend  

 pensionsudbetalingen påbegyndes.
 Fordelen ved at vælge den nye ordning ligger i adgangen til ydelse af  

 efterløn (eftervederlag) svarende til 12 måneders borgmestervederlag, jf.  

 ovenfor under pkt. 3.3. hertil kommer den nye mulighed for børnepension.
 Valget har ikke indflydelse på-beregningen af egenpensionen.
 Pensionen vil således uafhængigt af, hvilken ordning der vælges, blive  

 beregnet på grundlag af de nye borgmestervederlagssatser i bekendtgørelse nr.  

 1168 af 23. december 1993 om vederlag m.v. til borgmestre og amtsborgmestre  

 m.fl., jf. herved § 2, stk. 1, jf. § 4, stk. 1, i  

 borgmesterpensionsbekendtgørelsen.
B.
Stk. 5-ordningen vedrører den gruppe af borgmestre, der den 1.  

 januar 1994 oppebærer egenpension, og som senere (f.eks. pr. 1. januar 1998)  

 vælges på ny.
En borgmester, der tilhører denne gruppe, kan ud fra samme  

 hensyn som anført ovenfor under A inden 6 måneder efter tiltrædelsen af  

 hvervet (ved tiltræden den 1. januar 1998 inden den 1. juli 1998) på samme  

 måde som efter stk. 3-ordningen skriftligt meddele kommunalbestyrelsen, at  

 den pågældende ønsker at modtage pension og efterløn (eftervederlag) efter de  

 nye regler.
 3.6.4. I § 15, stk. 4, findes en særlig ordning, der alene vedrører de  

 borgmestre, der aktuelt er valgt pr. 1. januar 1994, og som inden denne dato  

 har opnået en funktionstid på mindst 4 år, jf. § 3 (svarende til en  

 valgperiode), men som ikke har opnået en funktionstid på mindst 8 år og  

 dermed opnået ret til ydelse af egenpension (stk. 4-ordningen). En  

 borgmester, der tilhører denne gruppe, er som udgangspunkt i henhold til §  

 15, stk. 2, i det hele omfattet af de nye regler.
Imidlertid indebærer  stk. 4-ordningen ,at en sådan borgmester har  

 mulighed for senest den 1. juli 1994 skriftligt at meddele  

 kommunalbestyrelsen, at den pågælende ønsker at være underlagt reglerne i den  

 gamle bekendtgørelse med hensyn til tidspunktet for udbetaling af pension,  

 beregning af efterløn (eftervederlag) og ægtefællepension m.v.
Disse regler  

 gælder i så fald i stedet for de tilsvarende regler i den nye bekendtgørelse  

 og de nye bestemmelser om børnepension.
Opnår en borgmester, der har valgt at modtage pension m.v. efter de gamle  

 regler, senere ret til ydelse af egenpension, vil vedkommende få pensionen  

 udbetalt allerede ved fratrædelsen, selv om den pågældende endnu ikke på  

 fratrædelsestidspunktet er fyldt 60 år.
Til gengæld gælder de gamle regler om  

 ydelse af efterløn, ægtefællepension m.v.
Opmærksomheden henledes særligt på det forhold, at pensionsberegningen i  

 disse tilfælde skal ske på grundlag af den pågældende borgmesters  

 vederlagsmæssige lønramme i henhold til bekendtgørelse nr. 668 af 20.  

 december 1984 med senere ændringer.
Borgmesterpensionen vil således blive  

 beregnet efter de lavere vederlagssatser, som var gældende før  

 ikrafttrædelsen af bekendtgørelse nr. 1168 af 23. december 1993, jf. ovenfor  

 under pkt. 2.
4. Den nye diæt- og vederlagsbekendtgørelse samt ændringsbekendtgørelsen  

 vedrørende vederlæggelse af udvalgsformænd Ændringerne i diæt- og vederlagsbekendtgørelsen består først og fremmest i  

 en forhøjelse af diæt- og vederlagssatserne med 6,66%. Endvidere er det nu  

 udtrykkeligt fastsat i bekendtgørelsen, hvilke regler der gælder for  

 vederlæggelse af skatteankenævnsmedlemmer, jf. bekendtgørelsens § 13.
Der er herudover i både diæt- og vederlagsbekendtgørelsen (§ 7) og i  

 ændringsbekendtgørelsen vedrørende vederlæggelse af udvalgsformænd (§ 2, stk.  

 9) fastsat særlige regler om vederlæggelse for så vidt angår kommuner med  

 udvalgsløst styre.
Reglerne er fastsat i medfør af § 65 b, stk. 2, i lov om  

 kommunernes styrelse, der blev indføjet ved lov nr. 259 af 6. maj 1993, jf.  

 Indenrigsministeriets lovbekendtgørelse nr. 526 af 22. juni 1993.
