Bekendtgørelse om straffebestemmelser for overtrædelse af EU's forordninger om plantesundhed og plantesundhedskontrol I medfør af § 24, stk. 3, og § 25, stk. 1, i lov om planter og plantesundhed m.v., jf. lovbekendtgørelse nr. 1132 af 3. juli 2020, og efter forhandling med justitsministeren fastsættes efter bemyndigelse:
Overtrædelser af plantesundhedsforordningen § 1. Med mindre højere straf er forskyldt efter anden lovgivning, straffes med bøde den der overtræder følgende bestemmelser i Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF (plantesundhedsforordningen):
 1) Artikel 5, stk. 1.
 2) Artikel 9, stk. 3.
 3) Artikel 14, stk. 1, 3 og 4, 1. pkt., og stk. 6 og 7, 1. pkt.
 4) Artikel 15, stk. 1, 1. pkt., og stk. 3.
 5) Artikel 32, stk. 2, 1. pkt.
 6) Artikel 33, stk. 2.
 7) Artikel 37, stk. 1.
 8) Artikel 40, stk. 1.
 9) Artikel 41, stk. 1.
 10) Artikel 42, stk. 2.
 11) Artikel 43, stk. 1.
 12) Artikel 45, stk. 1, 1.-3. pkt.
 13) Artikel 47, stk. 1.
 14) Artikel 53, stk. 1.
 15) Artikel 54, stk. 1.
 16) Artikel 59, stk. 1.
 17) Artikel 64, stk. 1.
 18) Artikel 66, stk. 1 og 5.
 19) Artikel 69, stk. 1-4 og 6.
 20) Artikel 70.
 21) Artikel 74, stk. 1.
 22) Artikel 79, stk. 1, 1. pkt.
 23) Artikel 80, stk. 1, 1. pkt.
 24) Artikel 84, stk. 1.
 25) Artikel 85.
 26) Artikel 86.
 27) Artikel 87, stk. 1-3.
 28) Artikel 88.
 29) Artikel 90.
 30) Artikel 95, stk. 1, 3 og 4.
 31) Artikel 96, stk. 1.
 32) Artikel 97, stk. 1.
Overtrædelser af kontrolforordningen § 2. Med mindre højere straf er forskyldt efter anden lovgivning, straffes med bøde den der overtræder følgende bestemmelser i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler, om ændring af Europa-Parlamentets og Rådets forordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, Rådets forordning (EF) nr. 1/2005 og (EF) nr. 1099/2009 samt Rådets direktiv 98/58/EF, 1999/74/EF, 2007/43/EF, 2008/119/EF og 2008/120/EF og om ophævelse af Europa-Parlamentets og Rådets forordning (EF) nr. 854/2004 og (EF) nr. 882/2004, Rådets direktiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og Rådets afgørelse 92/438/EØF (forordningen om offentlig kontrol) (kontrolforordningen):
 1) Artikel 15, stk. 1-3 og 5.
 2) Artikel 50, stk. 1 og 3.
Overtrædelser af gennemførelsesforordning 2018/2019 § 3. Med mindre højere straf er forskyldt efter anden lovgivning, straffes med bøde den der overtræder artikel 1 i Kommissionens gennemførelsesforordning (EU) 2018/2019 af 18. december 2018 om oprettelse af en midlertidig liste over højrisikoplanter, -planteprodukter eller andre objekter, jf. artikel 42 i forordning (EU) 2016/2031, og en liste over planter, for hvilke der ikke kræves plantesundhedscertifikater ved indførelse på Unionens område, jf. artikel 73 i nævnte forordning.
Overtrædelser af delegeret forordning 2019/2123 § 4.  Med mindre højere straf er forskyldt efter anden lovgivning, straffes med bøde den der overtræder artikel 8, stk. 1, i Kommissionens delegerede forordning (EU) 2019/2123 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for, i hvilke tilfælde og på hvilke betingelser der kan foretages identitetskontrol og fysisk kontrol af visse varer på kontrolsteder og dokumentkontrol kan foretages i en vis afstand fra grænsekontrolsteder.
Overtrædelser af delegeret forordning 2019/2124 § 5. Med mindre højere straf er forskyldt efter anden lovgivning, straffes med bøde den der overtræder følgende bestemmelser i Kommissionens delegerede forordning (EU) 2019/2124 af 10. oktober 2019 om supplerende regler til Europa-Parlamentets og Rådet forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen:
 1) Artikel 3, stk. 1.
 2) Artikel 6.
 3) Artikel 16.
 4) Artikel 17, stk. 2.
Overtrædelser af gennemførelsesforordning 2020/1191 § 6. Med mindre højere straf er forskyldt efter anden lovgivning, straffes med bøde den der overtræder følgende bestemmelser i Kommissionens gennemførelsesforordning (EU) 2020/1191 af 11. august 2020 om foranstaltninger mod indførsel til og spredning i Unionen af Tomato brown rugose fruit virus (ToBRFV) og om ophævelse af gennemførelsesafgørelse (EU) 2019/1615:
 1) Artikel 2.
 2) Artikel 6.
 3) Artikel 7.
Overtrædelser der kan søges afgjort ved bødeforelæg § 7. I sager om overtrædelser omfattet af bestemmelserne nævnt i § 8, der ikke skønnes at medføre højere straf end bøde, kan Landbrugsstyrelsen i et bødeforlæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforlægget.
 § 8. Overtrædelser omfattet af følgende bestemmelser kan søges afgjort ved bødeforelæg, jf. § 7:
 1) § 1, nr. 1, 7, 8, 10, 12, 16, 18, 19 og 22.
 2) § 2, nr. 2.
 Stk. 2. Uanset stk. 1, nr. 1, kan Landbrugsstyrelsen kun udstede bødeforelæg for overtrædelse af plantesundhedsforordningens artikel 45, stk. 1, jf. § 1, nr. 12, hvis operatøren ikke har stillet de omfattede oplysninger til rådighed for passagerer og kunder.
 Stk. 3. Uanset stk. 1, nr. 1, kan Landbrugsstyrelsen kun udstede bødeforelæg for overtrædelse af plantesundhedsforordningens artikel 69, stk. 1-3, jf. § 1, nr. 19, hvis operatøren ikke har ført eller foretaget de omfattede fortegnelser eller registreringer.
Bødens vedtagelse og betaling § 9. Vedtages bøden inden den frist, der er angivet i bødeforelægget, bortfalder videre strafforfølgning.
Vedtagelsen af et bødeforelæg har samme virkning som en dom.
Fristen kan efter anmodning forlænges af Landbrugsstyrelsen.
 Stk. 2. Vedtagelse sker ved returnering af bødeforelægget til Landbrugsstyrelsen i underskrevet stand eller ved betaling af bøden.
 Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget.
 Stk. 4. Vedtagelse af bøden er ikke betinget af betaling.
 Straf for selskaber m.v.
 § 10. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 Ikrafttræden m.v.
 § 11. Bekendtgørelsen træder i kraft den 1. januar 2022.
 Stk. 2. Bekendtgørelse nr. 1279 af 14. juni 2021 om straffebestemmelser for overtrædelse af plantesundhedsforordningen og kontrolforordningen ophæves.
