Fremsat den 15. december 1999 af trafikministeren (Sonja  

 Mikkelsen) Forslag til Lov om ændring af færdselsloven,  

 lov om private fællesveje og lov om vintervedligeholdelse og  

 renholdelse af veje (Overførelse af kompetence til kommuner,  

 forsøg med færdselsregulerende foranstaltninger, generhvervelse  

 af førerretten m.v.) § 1 I færdselsloven, jf. lovbekendtgørelse nr. 783 af 15. oktober  

 1999, foretages følgende ændringer:
 1. § 29, stk. 1, nr. 5, affattes således:
» 2. § 37, stk. 1, 2. pkt., ophæves.
 3. I § 37, stk. 3, nr. 2, udgår: »og at«.
 4. I § 37, stk. 3, nr. 3, ændres »færdsel.« til: »færdsel, og at«.
 5. I § 37, stk. 3, indsættes som nr. 4:
» 6. I § 43, stk. 1, udgår: »og for ledbusser«.
 7. I § 43, stk. 2, udgår: »dog bortset fra de i stk. 1 nævnte  

 ledbusser,«.
 8. Efter § 43 indsættes i kapitel 5:
» 9. I § 46, stk. 2, indsættes som 4. pkt.:
» 10. I § 70, stk. 1, 1. pkt., indsættes efter  

»Til bil«: », bortset fra ledbus,«.
 11. § 92 ophæves, og i stedet indsættes:
» 1)	parkering og standsning, 2)	etablering af fodgængerfelter og 3)	forbud mod visse færdselsarter, herunder med henblik på  

 etablering af gågader.
 Stk. 2. Vejbestyrelsen kan endvidere efter stk. 1  

 træffe bestemmelse om hel eller delvis afspærring af offentlig  

 vej, såfremt afspærringen gennemføres ved  

 afmærkning, ved opsætning af bomme eller på anden  

 tilsvarende måde.
§ 92 a.
Politiet kan med samtykke fra vejbestyrelsen for  

 så vidt angår offentlig vej, og fra vejmyndigheden for så  

 vidt angår privat fællesvej omfattet af afsnit I, III og IV i lov  

 om private fællesveje, jf. lovens § 13, stk. 1 og 2, træffe  

 bestemmelse om 1)	indførelse af ubetinget vigepligt og 2)	påbud om ensrettet færdsel.
 Stk. 2. Politiet træffer afgørelser efter §  

 42, stk. 4 og 5, om lokale hastighedsbegrænsninger, for så vidt  

 angår  offentlig vej efter forhandling med vejbestyrelsen og for  

 så vidt angår privat fællesvej omfattet af afsnit I, III og  

 IV i lov om private fællesveje, jf. lovens § 13, stk. 1 og 2, efter  

 forhandling med vejmyndigheden.
 Stk. 3. I forbindelse med trafiksaneringer og lokale  

 handlingsplaner for trafikken i tættere bebygget område kan  

 vejbestyrelsen eller vejmyndigheden over for politiet tage initiativ til, at  

 der træffes afgørelser efter stk. 1, nr. 2, og stk. 2.
§ 92 b.
Afgørelser efter § 92 og § 92 a, stk. 1, som  

 vedrører stationspladser eller adgangsveje til stationspladser og  

 færgelejer, træffes efter forhandling med vedkommende jernbane-  

 eller færgeselskab.
§ 92 c.
Såfremt der opstår uenighed mellem  

 de myndigheder, der nævnes i §§ 92 og 92 a, afgøres sagen af  

 trafikministeren.
Stk. 2. Afgørelser i henhold til §§ 92 og 92 a kan  

 påklages til trafikministeren, for så vidt angår retlige  

 spørgsmål.
Klagefristen er 4 uger fra den dag, hvor  

 afgørelsen er meddelt den pågældende, eller hvor  

 foranstaltningen er etableret.
 Stk. 3. Trafikministeren kan fastsætte  

 nærmere regler om udøvelsen af de i §§ 92 og 92 a nævnte  

 beføjelser.
 Stk. 4. Foranstaltninger af den art, der nævnes i  

 §§ 92 og 92 a, skal tilkendegives ved afmærkning i overensstemmelse med  

 de bestemmelser, der fastsættes i medfør af § 95, stk. 1 og 3,  

 medmindre bestemmelserne håndhæves af politiet på stedet.  

 Såfremt en foranstaltning efter § 92, stk. 1, nr. 1 eller 3, ikke er  

 begrænset til en bestemt vejstrækning, kan den dog i stedet  

 offentliggøres i en lokal bekendtgørelse.
§ 92 d.
Trafikministeren kan, når det findes  

 færdselssikkerhedsmæssigt forsvarligt, efter høring af  

 politiet, tillade amtsråd og kommunalbestyrelser i disses egenskab af  

 vejbestyrelse eller vejmyndighed at udføre tidsmæssigt og  

 geografisk begrænsede forsøg med færdselsregulerende  

 foranstaltninger, der ikke kan udføres i medfør af  

 færdselslovens bestemmelser, herunder forsøg der alene er  

 begrundet i miljømæssige hensyn.
Trafikministeren kan i  

 forbindelse med sådanne forsøg fravige bestemmelserne i § 2, nr.  

 2, 6, 8 og 11-13, § 5, stk. 2, §§ 6, 10, 11 og 13. Ministeren kan udstede  

 forskrifter i forbindelse med en konkret tilladelse.
 Stk. 2. Anmodning om tilladelse til forsøg indsendes af  

 amtsrådet eller kommunalbestyrelsen til Trafikministeriet ledsaget af  

 en nærmere beskrivelse af forsøget.«.
 12. § 96, stk. 2, 2. pkt., ophæves.
 13. § 97 affattes således:
» § 97. Anvendelse af den afmærkning, der er nævnt i  

 § 95, på eller ved en privat fællesvej omfattet af afsnit I, III  

 og IV i lov om private fællesveje, jf. lovens § 13, stk. 1 og 2,  

 kræver godkendelse.
Såfremt der ved afmærkningen  

 indføres færdselsmæssige bestemmelser omfattet af §§ 92 og  

 92 a, meddeles godkendelsen efter reglerne i de nævnte bestemmelser.  

 Anden afmærkning godkendes af vejmyndigheden.
Stk. 2. Anvendelse af den afmærkning, der er nævnt  

 i § 95, på andre private fællesveje end de i stk. 1  

 nævnte og på private veje og broer kræver politiets  

 samtykke.
Politiet kan, hvor det skønnes fornødent, forlange,  

 at sådan afmærkning tilvejebringes og bekostes af vej- eller  

 broejeren.
Politiet kan, hvor færdselsmæssige grunde taler  

 herfor, kræve, at afmærkning på disse veje og broer, der  

 ikke er i overensstemmelse med de forskrifter, der udfærdiges i  

 medfør af § 95, stk. 1, fjernes.
Stk. 3. Såfremt en vej- eller broejer, der er berettiget  

 til uden tilladelse efter § 44, stk. 3, i lov om private  

 fællesveje at forbyde visse arter af færdsel, ønsker at  

 gennemføre et sådant forbud ved opsætning af bomme eller  

 på anden tilsvarende måde, skal politiets godkendelse forinden  

 indhentes.
Politiet kan påbyde særlig afmærkning eller  

 belysning af afspærringen, hvis den kan være til fare for  

 færdslen.«.
 14. I § 119  

 a, stk. 3, indsættes som 2. pkt.:
» 15. I § 121, stk. 1, nr. 7, ændres »§ 92« til: »§§ 92 og 92 d«.
 16. I § 121, stk. 1, nr. 8, indsættes efter  

»§§ 92«: », 92 d«.
 17. § 124 g, stk. 1, nr. 3, affattes  

 således:
» 18. I § 124 g, stk. 2, udgår: »samt syn af registreringspligtige knallerter«.
 19. § 124 g, stk. 3, nr. 3, affattes  

 således:
» 20. § 124 g, stk. 5, nr. 3, affattes  

 således:
» 21. I § 126, stk. 1, nr. 2, ændres »§ 42« til: »§§ 42 eller 43 a«.
 22. § 132, stk. 1, sidste pkt., affattes  

 således:
» 23. I § 132 indsættes som stk. 3:
» § 2 I lov om private fællesveje, jf. lovbekendtgørelse nr. 670 af  

 19. august 1999, foretages følgende ændring:
 1. I § 44, stk. 1, 1. pkt., indsættes efter »§ 92«: », § 92 a«.
§ 3 I lov om vintervedligeholdelse og renholdelse af veje, jf.  

 lovbekendtgørelse nr. 714 af 11. september 1997, foretages  

 følgende ændringer:
 1. § 14, stk. 3, affattes således:
» 2. § 16 affattes således:
» § 4 Stk. 1. Loven træder i kraft den 1. april 2000, jf. dog  

 stk. 2.
 Stk. 2. § 1, nr. 13, § 2 og § 3, samt  

 færdselslovens §§ 92, 92 a, 92 b og 92 c som affattet ved denne lovs §  

 1, nr. 11, træder i kraft den 1. august 2000.
Bemærkninger til lovforslaget Almindelige bemærkninger 1. Indledning Ved lovforslaget foreslås en række  

 ændringer af færdselsloven for så vidt angår  

 ændring af kompetenceforholdet vedrørende  

 færdselsreguleringer mellem politiet og kommunerne,  

 færdselsregulerende forsøg, generhvervelse af  

 førerretten, mulighed for afholdelse af motorløb på vej,  

 ændret regulering af cykelløb, indenretlig frakendelse af  

 førerretten, hastighedsgrænser for knallerter og betaling for  

 syn af knallerter, en ændret regulering af ledbusser, standsnings- og  

 parkeringsforbud på broer over motorveje samt tilladelse til  

 lejlighedsvis standsning og parkering af arbejdskøretøjer  

 på motorveje.
 Endvidere ændres lov om private fællesveje som  

 konsekvens af ovennævnte ændring i kompetenceforholdet mellem  

 politiet og kommunerne.
 Endelig ændres lov om vintervedligeholdelse og  

 renholdelse af veje i overensstemmelse med Opgavekommissionens anbefaling om,  

 at tilsynet med manglende renholdelse og snerydning på private  

 fællesveje og på fortove langs offentlige veje overføres  

 fra politiet til kommunerne.
2. Lovforslagets indhold Overførelse af kompetence vedrørende  

 færdselsreguleringer m.v. til kommunerne fra politiet Som angivet i regeringsgrundlaget af marts 1998 er det  

 hensigten at tilvejebringe lovgivningsmæssig mulighed for, at  

 kommunerne kan gennemføre færdselsregulerende foranstaltninger,  

 herunder færdselsindskrænkninger.
Det er regeringens vurdering, at kommunerne bør  

 udstyres med de rigtige og nødvendige værktøjer til, at  

 de på lokale betingelser kan udforme en lokal trafikpolitik, som giver  

 dem ordentlige muligheder for at skabe en trafikudvikling i overensstemmelse  

 med befolkningens ønsker.
Et brugbart værktøj vil  

 være at give kommunerne en bedre mulighed for at gennemføre  

 færdselsregulerende foranstaltninger.
 Ved lovforslaget foreslås derfor, at kompetencen  

 vedrørende færdselsregulerende foranstaltninger, herunder  

 færdselsindskrænkninger, med enkelte undtagelser flyttes fra  

 politiet til kommunerne.
 For at sikre kommunernes muligheder for både at  

 udforme en lokal trafikpolitik og for at kunne udmønte den i praksis  

 gives der en særlig initiativret til vejbestyrelserne og  

 vejmyndighederne i de situationer, hvor de færdselsregulerende  

 foranstaltninger foreslås i forbindelse med trafiksaneringer eller  

 udarbejdelse af lokale handlingsplaner for trafikken i tættere bebygget  

 område.
 Ved samme lejlighed bringes begreberne offentlig vej,  

 privat fællesvej og privat vej i færdselsloven i overensstemmelse  

 med definitionerne i lov om offentlige veje og lov om private  

 fællesveje.
 Derudover foreslås kompetencen vedrørende  

 tilsynet med manglende renholdelse og snerydning på private  

 fællesveje og på fortovene langs offentlige veje overført  

 fra politiet til kommunerne.
 Endelig foreslås lov om private fællesveje  

 ændret som konsekvens af den foreslåede ændring i  

 kompetenceforholdet mellem politiet og kommunerne.
 Der henvises til lovforslagets § 1, nr. 11  

 (vedrørende §§ 92, 92 a, 92 b og 92 c), og § 1, nr. 13, samt § 2 og §  

 3.
Færdselsregulerende forsøg Forslaget har til formål at åbne mulighed for,  

 at der kan udføres forsøg vedrørende  

 færdselsregulerende foranstaltninger, herunder foranstaltninger alene  

 begrundet i miljømæssige hensyn.
Forsøgene kan efter  

 forslaget kombineres med et standsnings- og/eller parkeringsforbud, der vil  

 kunne afgiftspålægges efter de allerede gældende  

 bestemmelser.
Trafikministeren skal give tilladelse til  

 forsøgene, der alene kan forestås af en kommune eller  

 amtskommune.
Der er derfor tale om en udvidelse af kommunernes og  

 amtskommunernes mulighed for at gennemføre færdselsreguleringer  

 på forsøgsmæssig basis.
 Der henvises til lovforslagets § 1, nr. 11  

 (vedrørende § 92 d), og § 1, nr. 15 og 16.
Generhvervelse af førerretten Anvendelsen af bestemmelsen i færdselslovens  

 § 132 om generhvervelse af førerretten før  

 frakendelsestidens udløb har givet anledning til kritik fra  

 såvel politisk som praktisk side for så vidt angår den  

 gældende praksis for fristberegningen ved flere  

 førerretsfrakendelser efter hinanden.
Efter den nuværende praksis beregnes fristen for  

 indbringelse af en ansøgning om generhvervelse af førerretten  

 før tiden først fra det tidspunkt, hvor en tidligere  

 tidsbegrænset frakendelse udløber.
Dette indebærer, at der  

 i mange tilfælde kommer til at forløbe en lang  

 årrække, før spørgsmålet om generhvervelse  

 kan indbringes for domstolene.
 Denne praksis medfører bl.a., at personer, der  

 gentagne gange er dømt for spiritus- eller promillekørsel, som  

 må antages at skyldes egentligt behandlingskrævende  

 alkoholmisbrug, ikke i tilstrækkelig grad motiveres til at indgå  

 i den behandling mod misbruget, som bestemmelsen i færdselslovens  

 § 132, stk. 2, lægger op til.
 Der lægges ved lovforslaget således op til en  

 lempelse af de formelle betingelser for indbringelse af  

 spørgsmålet om generhvervelse for retten i form af en forenkling  

 af beregningsmetoden i disse sager.
 Forslaget tilsigter derimod ikke nogen lempelse af de  

 materielle betingelser for generhvervelse.
Endelig foreslås § 132, stk. 1, sidste  

 pkt., ændret, således at det nu præciseres, at den  

 gældende frist på 6 år ikke alene gælder for  

 gengivelse af førerretten, men også for sagens (formelle)  

 indbringelse for retten.
Der er alene tale om en beskrivelse af den allerede  

 gældende praksis.
 Der henvises til lovforslagets § 1, nr. 22 og 23.
Mulighed for afholdelse af motorløb på vej Forslaget har til formål at åbne mulighed for,  

 at der kan gives tilladelse til afholdelse af motorløb på vej.  

 Forslaget er begrundet i et ønske om at skabe en lovhjemmel til at  

 afholde de såkaldte cityløb.
Dette er et motorløb, der  

 foregår på en afspærret og sikret bane, der midlertidigt er  

 etableret på en vej, der normalt benyttes til almindelig færdsel.
 Der henvises til lovforslagets § 1, nr. 3, 4 og 5.
Ændret regulering af cykelløb Efter den nugældende § 37, stk. 1, 2. pkt., kan  

 politiet ikke give tilladelse til afholdelse af cykelløb på  

 cykelstier m.v.
Denne bestemmelse foreslås ophævet, da  

 cykelløb   især for børn   vil kunne udformes mere  

 sikkert, hvis disse vil kunne afvikles, uden at de deltagende udsættes  

 for risikoen for at møde motoriseret trafik.
Derudover kræves  

 efter  det nugældende 2. pkt., at cykelløb skal foregå  

 uden ulempe for anden færdsel.
Større cykelløb, f.eks.  

 Danmark Rundt, kan i dag ikke afvikles, uden at det vil medføre nogen  

 grad af ulempe for den øvrige færdsel, idet løbene har  

 så mange deltagere, at det er nødvendigt at afspærre de  

 vejstrækninger, hvor løbet foregår.
Bestemmelsen  

 foreslås på den baggrund ophævet.
 Der henvises til lovforslagets § 1, nr. 2.
Indenretlig vedtagelse af betinget frakendelse af  

 førerretten Forslaget, der navnlig er begrundet i ønsket om at  

 spare ressourcer ved domstolene, har gennem en ændring af  

 færdselslovens § 119 a, stk. 3, til formål at  

 gennemføre en udvidelse af området for indenretlig vedtagelse af  

 betinget frakendelse af førerretten i sager, hvori anklagemyndigheden  

 har nedlagt påstand om bødestraf samt om betinget frakendelse af  

 førerretten som følge af tilsidesættelse af  

 væsentlige hensyn til færdselssikkerheden, jf. lovens § 126,  

 stk. 1, nr. 1.
Personer, der er tiltalt i sådanne sager, erkender  

 sig ofte uden videre skyldige og er ligeledes enige i, at kørslen har  

 indebåret en tilsidesættelse af væsentlige hensyn til  

 færdselssikkerheden, som bør medføre en betinget  

 frakendelse af førerretten.
Forslaget er således begrundet i et  

 ønske om at forenkle sagsgangen og derved spare ressourcer.
 Der henvises til lovforslagets § 1, nr. 14.
Ophævelse af klagemulighed vedrørende afmærkning Efter den nugældende § 96, stk. 2, 2.  

 pkt., kan politiets bestemmelser om afmærkning påklages til  

 trafikministeren for så vidt angår retlige  

 spørgsmål.
Da bestemmelsen har vist sig ikke at have nogen  

 praktisk betydning, foreslås den ophævet.
 Der henvises til lovforslagets § 1, nr. 12.
Ledbusser Ændringerne af bestemmelserne om ledbusser  

 medfører, at disse køretøjer fremover opfattes som  

 ét køretøj i modsætning til nu, hvor der formelt  

 set er tale om et vogntog.
 Lovforslaget er motiveret i ønsket om  

 regelforenkling.
 Ændringen indebærer administrative og  

 økonomiske lempelser for busvirksomhederne, der ikke længere  

 skal fremstille køretøjerne til syn 2 gange, og ikke  

 længere skal betale for 3 nummerplader, men i stedet kun for 2.
 Der henvises til lovforslagets § 1, nr. 6, 7 og  

 10.
Hastighedsgrænser for knallerter og betaling for syn af  

 knallerter Forslaget sigter på at gennemføre specifikke  

 strafsanktionerede hastighedsgrænser for knallerter.
Forslaget har navnlig baggrund i ønsket om en  

 forbedring af politiets muligheder for at udføre en effektiv kontrol  

 af knallerter på vejene.
Samtidig opnås der herigennem en  

 ressourcebesparelse hos politiet.
 Der foreslås således indført en  

 hastighedsgrænse på 30 km i timen for ikke-registreringspligtige  

 knallerter og en hastighedsgrænse på 45 km i timen for  

 registreringspligtige knallerter.
 Det foreslås samtidig, at der indføres  

 betaling for syn af knallerter.
 Der henvises til lovforslagets § 1, nr. 8 og  

 17-21.
Standsnings- og parkeringsforbud på broer over motorveje Forslaget har til formål generelt at forbyde  

 standsning og parkering på broer over motorveje, idet parkering  

 på broer belaster disses konstruktion.
Der har endvidere vist sig en  

 række færdselssikkerhedsmæssige problemer ved den  

 øgede standsning og parkering på disse broer.
 Der henvises til lovforslagets § 1, nr. 1.
Tilladelse til lejlighedsvis standsning og parkering af  

 arbejdskøretøjer på motorveje Forslaget betyder, at arbejdskøretøjer  

 lejlighedsvis vil kunne standse og parkere på motorveje i forbindelse  

 med reparationsarbejder andre steder end selve vejen.
Her tænkes  

 navnlig på banearealer m.v., der kan være beliggende ved siden af  

 motorvejen.
 Der henvises til lovforslagets § 1, nr. 9.
3. Administrative og økonomiske konsekvenser for stat, kommuner  

 og amtskommuner Lovforslagets § 1, nr. 1, om standsnings- og  

 parkeringsforbud på broer over motorveje forventes ikke at have  

 administrative konsekvenser for stat, kommuner eller amtskommuner.
Forslaget  

 kan derimod have visse afledede positive økonomiske konsekvenser, idet  

 forslaget vil medføre, at belastningen på disse broer vil blive  

 mindsket med dermed følgende formindsket behov for reparation og  

 vedligeholdelse.
 Lovforslagets § 1, nr. 2, om cykelløb forventes  

 ikke at have administrative eller økonomiske konsekvenser for stat,  

 kommuner eller amtskommuner.
 Lovforslagets § 1, nr. 3-5, om afholdelse af  

 motorløb på vej forventes ikke at have administrative eller  

 økonomiske konsekvenser for stat, kommuner eller amtskommuner, idet  

 disse ansøgninger allerede i dag behandles af politiet.
Lovforslagets § 1, nr. 6, 7 og 10, indebærer,  

 at busvirksomhederne ikke længere skal fremstille en ledbus til syn 2  

 gange (ét syn af påhængsvognen og ét syn af det  

 trækkende køretøj), og virksomhederne skal derved kun  

 betale for ét syn.
Der er ca. 170 ledbusser.
Forslaget vil betyde, at  

 der i et meget begrænset omfang vil kunne spares ressourcer i Statens  

 Bilinspektion, idet der vil ske en lille reduktion vedrørende  

 administration og gennemførelse af syn af disse  

 køretøjer.
Dette modsvares dog af en tilsvarende reduktion i  

 den indtægt, der i dag tilgår staten i form af betaling for  

 sådanne syn, ligesom staten vil få en marginal  

 indtægtsnedgang, idet indehaverne af de få busser, der i dag  

 betaler vægtafgift, fremover kun skal betale vægtafgift som for  

 busser med 3 aksler.
 Lovforslagets § 1, nr. 8 og 21, der vedrører  

 hastighedsgrænser for knallerter, skønnes ikke at have  

 større økonomiske eller administrative konsekvenser, men  

 politiets muligheder for at udføre en effektiv kontrol af knallerter  

 på vejene forbedres, og dermed vil der opnås en  

 ressourcebesparelse hos politiet.
Det bemærkes, at en mere effektiv kontrol kan  

 medføre, at flere knallerter end hidtil vil blive fremsendt til syn  

 hos Statens Bilinspektion.
Det kan på nuværende tidspunkt ikke  

 opgøres, hvor stort omfanget heraf eventuelt vil blive.
Statens  

 Bilinspektion vil endvidere opnå en mindre  

 indtægtsforøgelse som følge af bestemmelsen om betaling  

 for syn af knallerter, jf. herved lovforslagets § 1, nr. 17-20. Det er  

 imidlertid ikke muligt på forhånd nærmere at vurdere, hvor  

 stor indtægtsforøgelsen for Statens Bilinspektion vil  

 være.
 Lovforslagets § 1, nr. 9, om lejlighedsvis standsning og  

 parkering af arbejdskøretøjer på motorvej vurderes ikke  

 at have administrative eller økonomiske konsekvenser for stat,  

 kommuner eller amtskommuner.
 De ved lovforslagets § 1, nr. 11, foreslåede §§ 92,  

 92 a, 92 b og 92 c samt § 1, nr. 13, vedrørende overførsel af  

 kompetence til færdselsregulering m.v. til kommunerne, skønnes  

 ikke at få nævneværdige økonomiske eller  

 administrative konsekvenser for amtskommuner eller kommuner, idet politi og  

 vejbestyrelser/kommunale myndigheder allerede i dag skal foretage vurdering  

 af, om en påtænkt foranstaltning er påkrævet af  

 hensyn til færdselssikkerheden eller er hensigtsmæssig af hensyn  

 til trafikafviklingen eller gademiljøet.
 Den ved forslagets § 1, nr. 11, foreslåede § 92 d  

 samt § 1, nr. 15 og 16, om udførelse af forsøg med  

 færdselsregulerende foranstaltninger, vil ikke i sig selv have nogen  

 konsekvenser for stat, kommuner eller amtskommuner.
I det omfang kommuner eller amtskommuner udnytter  

 bestemmelsen, vil det medføre et øget ressourceforbrug for  

 disse ved udarbejdelse af forslag til forsøg samt udførelse og  

 efterfølgende evaluering af disse.
Forsøgene kan tænkes  

 at medføre ekstra udgifter til f.eks. afmærkning, etablering af  

 hastighedsdæmpende foranstaltninger, evalueringer m.v.
Endvidere vil en udnyttelse af bestemmelsen medføre  

 et øget ressourceforbrug for Trafikministeriet ved vurdering og  

 godkendelse af forsøgene.
Omfanget af det øgede  

 ressourceforbrug afhænger af, hvor mange ansøgninger der  

 indkommer til ministeriet.
 Derudover vil forsøgene kunne få positive  

 konsekvenser for kommuner eller amtskommuner, f.eks. ved besparelser i  

 forbindelse med mindsket antal trafikuheld.
 Forslagets § 1, nr. 12, om afskaffelse af den  

 særskilte klageadgang vedrørende afmærkning  

 medfører ikke administrative eller økonomiske besparelser for  

 staten, idet sagsantallet er relativt lille.
Forslagets § 1, nr. 14, vedrørende indenretlig  

 vedtagelse af betinget frakendelse af førerretten, medfører  

 ikke administrative eller økonomiske besparelser hos politiet og  

 anklagemyndigheden, men skønnes at kunne medføre en beskeden  

 arbejdsbesparelse ved landets domstole.
Efter et umiddelbart skøn  

 erkender de tiltalte i en stor del af de førte sager om  

 tilsidesættelse af væsentlige hensyn til  

 færdselssikkerheden efter færdselslovens § 126, stk. 1,  

 nr. 1, sig i dag skyldige, ligesom de tiltalte i disse sager er enige i, at  

 kørslen faktisk har indebåret en tilsidesættelse af  

 væsentlige hensyn til færdselssikkerheden, der bør  

 medføre en betinget frakendelse af førerretten.  

 Gennemførelse af forslaget vil derfor i sådanne tilfælde  

 indebære en beskeden arbejdsbesparelse ved domstolene, idet sagen kan  

 afsluttes alene ved angivelse i retsbogen, ifald den tiltalte i stedet for en  

 dom vedtager bøde og betinget frakendelse af førerretten.
Det  

 er imidlertid ikke muligt præcist at angive, hvor mange sager  

 vedrørende frakendelse af førerret efter § 126,  

 stk. 1, nr. 1, der efter den foreslåede ændring vil kunne  

 afgøres med en indenretlig vedtagelse.
Det er på den baggrund  

 heller ikke muligt at angive en nærmere beløbsmæssig  

 besparelse ved domstolene.
 Lovforslagets § 1, nr. 22 og 23, om generhvervelse af  

 førerretten skønnes ikke at ville få økonomiske  

 eller administrative konsekvenser på anden måde, end at der vil  

 kunne ske en tidsmæssig fremrykning af et ukendt antal  

 generhvervelsessager i forhold til den nugældende fristberegning i  

 henhold til § 132.
 Lovforslagets § 2 skønnes ikke at ville få  

 økonomiske eller administrative konsekvenser for stat, kommuner eller  

 amtskommuner.
 Lovforslagets § 3, om at tilsynet med renholdelse og  

 snerydning på private fællesveje og på fortove langs  

 offentlige veje overføres fra politiet til kommunerne, vil  

 indebære en vis administrativ lettelse for politiet og en tilsvarende  

 øget administration for vejbestyrelserne eller vejmyndighederne,  

 fortrinsvis kommunerne, der dog vurderes at være af begrænset  

 omfang.
4. Administrative og økonomiske konsekvenser for  

 erhvervslivet Lovforslagets § 1, nr. 6, 7 og 10, om ledbusser,  

 indebærer administrative og økonomiske lempelser for  

 busvirksomhederne, idet et køretøj ikke længere skal  

 fremstilles to gange til syn, og idet der ikke længere skal betales for  

 tre, men kun for to nummerplader.
Næsten alle ledbusser anvendes til  

 rutekørsel, og indehaveren er dermed fritaget for betaling af  

 vægtafgift.
For de eksisterende syv ledbusser, der anvendes til anden  

 buskørsel, vil forslaget indebære, at indehaveren skal betale  

 samme vægtafgift som for andre busser med tre aksler, hvilket er mindre  

 end den afgift, der i dag betales for en ledbus.
 Den foreslåede nye § 92 d om forsøg med  

 færdselsregulerende foranstaltninger, jf. lovforslagets § 1, nr.  

 11, 15 og 16, vil som sådan ikke have nogen konsekvenser for  

 erhvervslivet.
 Afhængig af, hvorledes forsøgene vil blive  

 gennemført, kan disse medføre en øget administrativ  

 byrde og begrænsninger for erhvervslivet, f.eks. øget  

 administration ved udarbejdelse af ansøgninger om certificering,  

 særlige parkeringstilladelser m.v., ligesom et krav om f.eks.  

 større kapacitetsudnyttelse af køretøjer vil kræve  

 bedre logistik og dermed øget administration, men kan samtidig betyde  

 en mere rationel og effektiv arbejdstilrettelæggelse for erhvervet.
 Økonomiske konsekvenser for erhvervslivet kan -  

 afhængig af forsøgenes udformning - endvidere være  

 udgifter til f.eks. parkeringsordninger, certificeringer, investeringer i nye  

 køretøjer m.v.
5. Administrative konsekvenser for borgerne Forslaget har ingen væsentlige administrative  

 konsekvenser for borgerne.
Indehavere af knallerter, der af politiet bliver  

 mødt med et krav om fremstilling af køretøjet til syn i  

 medfør af færdselslovens §§ 77 eller 78, vil som  

 følge af forslaget om indførelse af betaling for sådanne  

 syn skulle betale herfor.
Dette opvejes imidlertid af, at der i tilsvarende  

 situationer i dag ved gennemførelse af køretøjstekniske  

 undersøgelser af formodede ulovlige knallerter vil kunne blive tillagt  

 indehaveren omkostninger i forbindelse med straffesagen vedrørende et  

 sådant forhold.
6. Forslagets miljømæssige konsekvenser Den foreslåede nye § 92 d om forsøg med  

 færdselsregulerende foranstaltninger, jf. lovforslagets § 1, nr.  

 11, 15 og 16, tager bl.a. sigte på, at der gives mulighed for i byer at  

 indføre lokale forsøg begrundet i miljømæssige  

 hensyn.
Dette vil kunne medføre en begrænsning af de  

 miljømæssige gener ved f.eks. tung trafik i byerne.
 Forslaget har i øvrigt ingen  

 miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Høring Lovforslagets § 1, nr. 6-8 og 10-23, har forinden  

 fremsættelsen været sendt til høring hos de i bilag 2  

 nævnte myndigheder og organisationer.
 Lovforslagets § 1, nr. 1-5 og 9, har forinden  

 fremsættelsen været sendt til høring hos de i bilag 3  

 nævnte organisationer.
 Lovforslagets § 3 har forinden fremsættelsen  

 været sendt til høring hos de i bilag 4 nævnte myndigheder  

 og organisationer.
9. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner 1. Bortfald af det ene lovpligtige syn af de eksisterende  

 cirka 170 ledbusser vil i begrænset omfang kunne frigøre  

 ressourcer i Statens Bilinspektion, hvilket modsvares af en reduktion af  

 betaling for syn.
 2. Forslaget om hastighedsgrænser for knallerter skønnes ikke  

 at medføre andre økonomiske eller administrative konsekvenser  

 end forbedringer af politiets muligheder for at udføre en effektiv  

 kontrol af knallerter på vejene og en ressourcebesparelse hos  

 politiet.
 Der påregnes en mindre indtægtsforøgelse som  

 følge af, at der skal betales for syn af knallerterne.
 3. Forslaget vedrørende indenretlig frakendelse af  

 førerretten skønnes at kunne medføre en beskeden  

 arbejdsbesparelse ved landets domstole.
 4. Forslaget vedrørende overførelse af  

 tilsynsbeføjelsen fra politiet til vejbestyrelserne i relation til  

 vintervedligeholdelse og renholdelse af veje skønnes ikke at have  

 målbare økonomiske konsekvenser.
Nej Administrative konsekvenser for stat, kommuner og amtskommuner Se ovenfor.
 Forslaget vedrørende overførelse af tilsynsbeføjelsen  

 fra politiet til vejbestyrelserne i relation til vintervedligeholdelse og  

 renholdelse af veje vil give politiet en mindre administrativ  

 lettelse.
 1. Forslaget om forsøg med færdselsregulerende  

 foranstaltninger vil kunne medføre et øget ressourceforbrug for  

 Trafikministeriet ved behandling af de indkomne  

 forsøgsansøgninger og  evalueringer.
 Tilsvarende vil kommuner og amtskommuner kunne få et øget  

 ressourceforbrug ved udarbejdelse af ansøgning, forsøgs- og  

 evalueringsprogram m.m. samt ved gennemførelse af  

 forsøgene.
 2. Forslaget vedrørende overførelse af  

 tilsynsbeføjelsen fra politiet til vejbestyrelserne og  

 vejmyndighederne i relation til vintervedligeholdelse og renholdelse af veje  

 vil give vejbestyrelserne og vejmyndighederne, fortrinsvis kommunerne, en  

 begrænset meradministration.
Økonomiske konsekvenser for erhvervslivet Forslaget vedrørende ledbusser indebærer  

 administrative og økonomiske lempelser for busvirksomhederne, der ikke  

 længere skal stille til syn 2 gange, og ikke længere skal betale  

 for 3 nummerplader, ligesom et fåtal af indehavere af turistbusser skal  

 betale en mindre vægtafgift.
Nej Administrative konsekvenser for erhvervslivet Nej Nej Miljømæssige konsekvenser For så vidt angår forslaget om forsøg med  

 færdselsregulerende foranstaltninger, er det hensigten med  

 bestemmelsen, at der skal kunne udføres forsøg med en forventet  

 positiv miljømæssig effekt.
Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 (færdselslovens § 29) Der foreslås indført et generelt standsnings-  

 og parkeringsforbud på bro over motorvej i lighed med, hvad der  

 gælder for viadukt og tunnel, jf. den nugældende  

 færdselslovs § 29, stk. 1, nr. 5. Begrundelsen herfor er, at der har  

 vist sig stigende færdselssikkerhedsmæssige problemer med  

 parkering på en række broer over motorveje.
Dette medfører  

 dels, at især tunge køretøjer ved parkering kan  

 påføre broerne skader, som er meget omkostningsfulde at  

 reparere, dels at de parkerede køretøjer i visse tilfælde  

 holder i de oversigtsarealer, der er nødvendige for, at trafikanter  

 fra sideveje har tilstrækkelig oversigt ved udkørsel på  

 den skærende vej.
Endelig er det blevet konstateret, at parkerede  

 køretøjer på broer over motorveje er anvendt i  

 reklameøjemed.
Ud fra et færdselssikkerhedsmæssigt  

 synspunkt er det ikke ønskværdigt, at trafikanternes  

 opmærksomhed fanges af reklamer i stedet for at koncentrere sig om  

 trafikken.
Forslaget hindrer ikke, at der ved en konkret  

 færdselssikkerhedsmæssig vurdering tillades parkering på  

 sådanne broer.
Dette vil kunne markeres ved hjælp af  

 afmærkning.
Til nr. 2 (færdselslovens § 37, stk. 1) Af den nugældende § 37, stk. 1, 2. pkt.,  

 fremgår, at politiets tilladelse skal betinges af, at der ikke  

 køres på cykelsti, og at start og opløb foregår  

 uden ulempe for den øvrige færdsel.
Den foreslåede  

 ændring medfører, at det nuværende 2. pkt. i stk. 1  

 udgår.
Dermed vil der fremover være mulighed for at give  

 tilladelse til afholdelse af cykelløb på cykelstier eller  

 lukkede stisystemer.
Forslaget er begrundet i et ønske fra flere  

 politimestre, idet disse ofte i forbindelse med konkrete ansøgninger  

 om afholdelse af cykelløb har fundet det uhensigtsmæssigt, at  

 der ikke har kunnet gives tilladelse til, at et planlagt cykelløb blev  

 afholdt på cykelstier eller lukkede stisystemer.
Dette gælder  

 især for cykelløb for børn, hvor børnene vil  

 færdes sikrere, hvis de ikke udsættes for risikoen for at  

 møde motoriseret trafik.  Udover betingelsen om cykelløb  

 på cykelsti foreslås endvidere at ophæve kravet om, at  

 start og opløb skal foregå uden ulempe for den øvrige  

 færdsel.
Da de store cykelløb, f.eks.
Danmark Rundt, i dag  

 gennemføres af en større mængde cyklister med meget stor  

 publikumsdeltagelse, er det i praksis ikke muligt at afholde sådanne  

 større cykelløb uden ulempe for den øvrige  

 færdsel.
Som eksempel kan nævnes, at de store cykelløbs  

 opløb som regel bliver henlagt til en rundkørsel eller nogle  

 veje, der i opløbsperioden afspærres for anden færdsel.  

 Det er naturligvis hensigten, at der ved meddelelse af tilladelse til  

 cykelløb skal lægges særlig vægt på  

 afviklingen af den øvrige færdsel, hvilket svarer til praksis i  

 dag, og at der som hidtil indhentes samtykke fra ejer(ne) af vejen.
Til nr. 3-5 (færdselslovens § 37, stk. 3) Efter den gældende formulering af § 37 er der ikke  

 mulighed for at tillade afholdelse af »cityløb«.  Et cityløb er et motorløb  

 afholdt i byer på en bane, der midlertidigt er etableret på vej,  

 som normalt benyttes til almindelig færdsel, men som er afspærret  

 for anden færdsel i forbindelse med afvikling af konkurrencen.
Det fremgår således af bemærkningerne  

 til færdselslovsændringen i 1955, at det ikke var intentionen at  

 afspærre veje, som i øvrigt er åbne for færdslen med  

 henblik på afholdelse af motorløb og hastighedskonkurrencer.
Ved  

 senere lovændringer er der skabt hjemmel til undtagelsesvis at tillade  

 afholdelse af hastighedskonkurrencer på mindre betydende og mindre  

 befærdede veje, jf. lov nr. 158 af 24. april 1985.
 Det bemærkes, at bestemmelserne i den  

 nugældende stk. 3, nr. 3, alene omhandler hastighedskonkurrencer  

 på mindre betydende og mindre befærdede veje, og stk. 6 omhandler  

 løb på bane uden for vej.
 Uanset at § 37 ikke giver mulighed for afholdelse af  

»cityløb«,  

 har der i enkelte tilfælde været givet tilladelse hertil, hvilket  

 har beroet på en misforståelse af indholdet af bestemmelsen.
Erfaringen fra afvikling af disse motorløb,  

 herunder Copenhagen Classic Car Cup 1996 og 1998, har vist, at også  

 sådanne arrangementer kan afholdes på betryggende vis.
Det  

 foreslås på den baggrund at ændre § 37, således at  

 denne form for motorløb undtagelsesvis kan tillades afholdt.
Med indføjelse af et nyt nr. 4 i § 37, stk. 3, jf.  

 lovforslagets § 1, nr. 5, vil trafikministeren kunne tillade, at der afholdes  

»cityløb
« på vej, som normalt  

 benyttes til almindelig færdsel.
Det er hensigten, at tilladelsen  

 blandt andet skal være betinget af tilladelse fra ejer(ne) af  

 vejen(e).
Det særlige ved den type motorløb, der  

 tilsigtes reguleret ved forslaget, er således, at løbet afholdes  

 på en midlertidig bane, der er etableret på vej eller veje, som  

 normalt benyttes til almindelig færdsel.
Der foretages en  

 fuldstændig afspærring med kontrolleret adgang til banen.
Til  

 forskel fra de hastighedskonkurrencer, der kan afholdes efter  

 færdselslovens § 37, stk. 3, nr. 3, vil der således ved afgivelse  

 af tilladelse blive stillet krav om afspærring med bander, hegn eller  

 andre foranstaltninger, som effektivt hindrer adgang til banen for  

 uvedkommende personer eller færdsel.
Der kan være tale om  

 motorløb enten med enkeltstart eller med samlet start.
 Det er hensigten, at »cityløb« som minimum vil blive underlagt  

 samme krav som motorløb, der afholdes på baner uden for vej.  

 Reglerne herfor findes i bekendtgørelse nr. 827 af 20. november 1998  

 om afholdelse af motorløb uden for vej.
I praksis er trafikministerens kompetence  

 vedrørende meddelelse af tilladelse til lokale motorløb  

 delegeret til den stedlige politimester.
Denne praksis forventes opretholdt,  

 idet det lokale politi har den største kompetence for så vidt  

 angår forhold vedrørende færdselssikkerhed og  

 trafikafvikling.
Det eksisterende cirkulære herom vil blive  

 ændret, således at politiets tilladelse til de såkaldte  

 cityløb vil være betinget af krav som nævnt ovenfor.
 Ændringerne af § 37, stk. 3, nr. 2 og 3, er en  

 konsekvens af den foreslåede nye § 37, stk. 2, nr. 4, jf. lovforslagets  

§ 1, nr. 3 og 4.
Til nr. 6, 7 og 10 (færdselslovens § 43 og § 70) Det foreslås at ændre færdselsloven  

 således, at en ledbus fremover skal anses som ét  

 køretøj i modsætning til nu, hvor der er tale om et  

 vogntog, hvilket følger indirekte af færdselslovens § 43,  

 stk. 1 og 2, om køretøjsbestemte  

 hastighedsgrænser.
 Det bemærkes i den forbindelse, at moderne ledbusser  

 ikke svarer til et konventionelt vogntog med et  

 påhængskøretøj, der »bliver trukket af andet  

 køretøj«,  

 jf. lovens § 2, nr. 17, idet motoren og drivakslen oftest er placeret  

 på det bageste led af ledbussen.
 Det bemærkes endvidere, at forslaget er i  

 overensstemmelse med bestemmelserne i Europa-Parlamentets og Rådets  

 direktiv 97/27/EF af 22. juli 1997 om masse og dimensioner for visse  

 motorkøretøjsklasser og  

 påhængskøretøjer dertil og om ændring af  

 direktiv 70/156/EØF, hvorefter en ledbus anses som ét  

 køretøj.
 Det foreslås med lovforslagets § 1, nr. 10, at  

 ændre færdselslovens § 70, stk. 1, således at der  

 ikke lovligt kan kobles et påhængskøretøj til en  

 ledbus, idet det ikke kan anses for at være  

 færdselssikkerhedsmæssigt forsvarligt at koble et  

 påhængskøretøj til en ledbus.
 Det følger modsætningsvis af bestemmelserne,  

 at en ledbus fremover efter færdselslovens systematik på linie  

 med andre busser defineres som en bil.
 Bortset fra forbudet mod at tilkoble  

 påhængskøretøjer vil der således efter  

 færdselsloven gælde de samme regler for ledbusser som for andre  

 busser.
 Det er herefter ufornødent at opretholde  

 særlige bestemmelser om ledbusser i § 43, og med lovforslagets  

 § 1, nr. 6 og 7, udgår de hidtidige bestemmelser herom.
Til nr. 8 og 21 (færdselslovens § 43 a og § 126) Med lovforslagets § 1, nr. 8, vedrørende en ny  

 § 43 a foreslås indført en egentlig specifik  

 hastighedsgrænse for både registreringspligtige og  

 ikke-registreringspligtige knallerter.
Efter gældende regler er knallerters hastighed som  

 udgangspunkt alene reguleret af kravene til knallerters konstruktivt bestemte  

 maksimalhastighed, som er fastsat til 45 km i timen for registreringspligtige  

 knallerter og til 30 km i timen for ikke-registreringspligtige knallerter.
I  

 de gældende regler er der fastsat tolerancer, således at en  

 knallert kun må kunne køre 10 % over de fastsatte grænser  

 for konstruktivt bestemt maksimalhastighed.
Disse regler er kombineret med et  

 forbud mod at foretage konstruktive ændringer af knallerter.
Det betyder, at en knallert i dag lovligt vil kunne  

 køre med en hastighed svarende til den maksimale  

 tolerancegrænse.
Efter lovforslaget vil en registreringspligtig  

 knallert lovligt kunne køre med en hastighed på 45 km i timen,  

 hvilket svarer til den konstruktivt bestemte maksimale hastighed.
Tilsvarende  

 vil en ikke-registreringspligtig knallert alene kunne køre med en  

 hastighed på 30 km i timen.
I forbindelse med tiltalerejsning vedrørende  

 hastighedsovertrædelser ved kørsel med en knallert vil det efter  

 retspraksis i de fleste tilfælde være et krav, at  

 anklagemyndigheden i retten godtgør, at det gældende forbud mod  

 at foretage konstruktive ændringer af knallerter er overtrådt.  

 Dette indebærer, at politiet eller Statens Bilinspektion forud for  

 domsforhandlingen skal have foretaget en egentlig måling af knallertens  

 tophastighed på plan vej som gennemsnit af to målinger i modsat  

 retning, eller at Statens Bilinspektion har adskilt knallerten og konstateret  

 konstruktive ændringer, eksempelvis montering af  »tuningsdele«.
Disse procedurer er ganske  

 ressourcekrævende.
 De foreslåede specifikke hastighedsgrænser i  

 færdselsloven vil betyde, at politiet som for andre  

 køretøjer i alle tilfælde vil kunne udstede bøder  

 på grundlag af en faktisk hastighedsmåling, foretaget med radar-  

 eller laserudstyr, der viser, at der foreligger en overskridelse af den  

 tilladte hastighedsgrænse.
 Politiet vil endvidere fortsat i medfør af  

 §§ 77 og 78 ved kontrol have mulighed for at lade knallerter  

 undersøge for fejl og mangler, herunder konstruktive indgreb og lade  

 en knallert indkalde til syn med henblik på at få konstateret, om  

 der er foretaget konstruktive indgreb på knallerten.
 En straffesag vedrørende knallerter vil  

 således kunne komme til at omfatte såvel den målte  

 hastighedsoverskridelse som et eventuelt konstruktivt indgreb.
 En overtrædelse af den foreslåede nye  

 § 43 a i færdselsloven vil på tilsvarende måde som  

 andre hastighedsovertrædelser kunne straffes med bøde efter  

 færdselslovens § 118, stk. 1, nr. 1.
Endvidere foreslås det efter lovforslagets § 1,  

 nr. 21, gennem en ændring af færdselslovens § 126,  

 stk. 1, nr. 2, at lade de bestemmelser om frakendelse af  

 førerretten, der i dag gælder ved overskridelse med mere end 70%  

 af de efter § 42 gældende generelle eller lokalt fastsatte  

 hastighedsbegrænsninger, gælde tilsvarende ved en overskridelse  

 af de nye hastighedsgrænser efter § 43 a ved kørsel med en  

 registreringspligtig knallert.
Forslaget indebærer således, at  

 førerretten i sådanne tilfælde skal frakendes  

 føreren betinget, ligesom ubetinget frakendelse af førerretten  

 som følge af flere forhold ligeledes vil være en mulighed efter  

 færdselslovens § 126, stk. 2, nr. 2. Det bemærkes i den  

 forbindelse, at frakendelsesbestemmelsen i færdselslovens § 126  

 ikke omfatter de ikke-registreringspligtige knallerter, jf. herved  

 bestemmelsens henvisning til de i § 125 nævnte  

 køretøjer samt denne bestemmelses ordlyd, hvorefter  

»retten til at  

 føre motordrevet køretøj, hvortil der kræves  

 kørekort, skal frakendes føreren af et sådant  

 køretøj«.  

 Det kræver ikke kørekort at føre en  

 ikke-registreringspligtig knallert.
Den foreslåede nye bestemmelse i  

 færdselslovens § 43 a har samtidig relation til  

 færdselslovens § 119 a, idet sager om  

 hastighedsovertrædelser ved kørsel med knallert på  

 tilsvarende måde som andre hastighedssager vil være omfattet af  

 mulighederne for udenretlig og indenretlig vedtagelse af bøde og  

 frakendelse af førerretten.
Der henvises i den forbindelse til  

 gennemgangen af anvendelsesområdet for færdselslovens § 119  

 a under bemærkningerne til dette lovforslags § 1, nr. 14.
Til nr. 9 (færdselslovens § 46) Den foreslåede bestemmelse, der er ny,  

 medfører, at der vil kunne tillades lejlighedsvis standsning og  

 parkering på motorvej af arbejdskøretøjer, der ikke  

 udfører vejarbejde.
Efter den nugældende færdselslov er  

 det alene tilladt at standse og parkere arbejdskøretøjer  

 på motorvej i forbindelse med vejarbejde.
En række jernbane- og  

 broarbejder bliver derfor unødigt kompliceret af, at  

 arbejdskøretøjerne ikke kan parkere tættere på det  

 sted, hvor arbejdet skal udføres.
Der er således alene tale om  

 løsning af et praktisk problem.
Der vil ikke blive givet adgang til  

 generel parkering på motorveje uden for rastepladser m.v.
Det er hensigten at fastsætte nærmere regler  

 om betingelserne for en sådan lejlighedsvis standsning og parkering.  

 Det forventes ikke, at der vil blive givet tilladelse til parkering i over  

 ét døgn.
Parkeringen vil alene blive tilladt i  

 nødsporene eller i dertil særligt anlagte lommer på  

 motorvejen.
Der vil ikke blive givet tilladelse til at parkere på selve  

 motorvejen.
Parkeringen forventes at blive udført således, at  

 det er færdselssikkerhedsmæssigt forsvarligt.
Til nr. 11, 13, 15 og 16 (færdselslovens § 92, § 92 a, § 92 b, § 92  

 c, § 92 d, § 97 og § 121) Til § 92, § 92 a, § 92 b, § 92 c og § 97 Ved forslagets § 1, nr. 11, foreslås det med  

 bestemmelserne § 92 og § 92 a at ændre kompetencen til at træffe  

 færdselsmæssige bestemmelser på offentlige veje og på  

 private fællesveje i byerne, således at vejbestyrelsen fremover  

 med enkelte undtagelser træffer afgørelse med samtykke fra  

 politiet.
Efter de nugældende regler er det politiet, der med samtykke  

 fra vejbestyrelserne eller vejmyndighederne, træffer sådanne  

 færdselsmæssige bestemmelser.
De foreslåede bestemmelser er i overensstemmelse med  

 regeringsgrundlaget af marts 1998, hvori er anført, at der skal  

 tilvejebringes lovgivningsmæssig mulighed for, at kommuner kan foretage  

 trafikreguleringer.
Derudover har regeringen i en række tilfælde  

 tilskyndet kommuner til at tage færdselssikkerhed på dagsordenen,  

 herunder at udarbejde egentlige trafikhandlingsplaner.
Det er regeringens vurdering, at der ved at give kommuner  

 og amtskommuner mulighed for at foretage færdselsregulerende  

 foranstaltninger, således at trafikhandlingsplaner og øvrig  

 kommunal planlægning fremover i videre omfang kan gennemføres  

 som en helhed, sikres en styrkelse af det lokale trafikpolitiske arbejde.
Det  

 er ligeledes regeringens vurdering, at der for at styrke dette arbejde  

 må ske en reel overførelse af kompetence, således at  

 ansvaret for de færdselsregulerende foranstaltninger i forbindelse med  

 trafikhandlingsplaner m.v. overgår til kommuner og amtskommuner.
Det bemærkes, at der i amtskommunerne og i en lang  

 række kommuner er oprettet færdselssikkerhedsråd, hvor  

 både politi og kommuner er repræsenteret.
Disse udfører et  

 stort arbejde, og regeringen forventer, at ændringerne i  

 færdselsloven vil have en yderligere positiv effekt på dette  

 arbejde.
 I den forbindelse foreslås ved § 1, nr. 11, en ny  

 affattelse af § 92 ved de foreslåede bestemmelser §§ 92, 92 a, 92 b og  

 92 c.
 Den nugældende § 92 opdeles herefter i fire nye  

 paragraffer, hvor § 92 omfatter de afgørelser, der træffes af  

 vejbestyrelsen eller vejmyndigheden med samtykke fra politiet. § 92 a  

 omfatter de afgørelser, der træffes af politiet med samtykke fra  

 vejbestyrelsen eller vejmyndigheden, § 92 b omfatter afgørelser efter  

 § 92 og § 92 a, der vedrører stationspladser eller adgangsveje til  

 stationer eller færgelejer, og § 92 c omfatter fælles  

 bestemmelser for afgørelser efter både § 92 og § 92 a.
I dag skal vejbestyrelserne eller, for så vidt  

 angår private fællesveje, vedkommende kommunale myndighed, efter  

 den nugældende bestemmelse i § 92, stk. 1, give samtykke til politiets  

 afgørelser, som påvirker vejes indretning og udnyttelse.
For at  

 give vejbestyrelserne/vejmyndighederne bedre mulighed for at  

 gennemføre færdselsregulerende foranstaltninger foreslås  

 det i § 92, stk. 1, at det skal være  

 vejbestyrelsen/vejmyndigheden, der træffer afgørelse med  

 samtykke fra politiet, dog med undtagelse af de afgørelser, der er  

 nævnt i den foreslåede § 92 a.
Det bemærkes samtidig, at den nugældende  

 bestemmelse i § 92, stk. 1, for så vidt angår private  

 fællesveje, alene regulerer de private fællesveje i byer.
Dette  

 foreslås nu præciseret i lovteksten, ligesom den nugældende  

 § 97 ved lovforslagets § 1, nr. 13, ligeledes foreslås ændret,  

 således at det fremover vil stå klart, hvilke bestemmelser der  

 regulerer private fællesveje i byerne, og hvilke der regulerer de  

 øvrige private fællesveje samt andre private veje.
 Tilsvarende foreslås § 92, stk. 2, affattet  

 således, at kompetencen til at træffe bestemmelse om  

 afspærring af offentlig vej henlægges til vejbestyrelsen.  

 Henvisningen til stk. 1 indebærer, at afgørelsen på  

 tilsvarende måde skal træffes med samtykke fra politiet.
Den foreslåede § 92 a, stk. 1, omfatter  

 afgørelser om indførelse af ubetinget vigepligt og påbud  

 om ensrettet færdsel.
Disse afgørelser træffes af politiet  

 som hidtil med samtykke fra vejbestyrelsen/vejmyndigheden, jf. den  

 nugældende § 92, stk. 1, nr. 2 og 3.
 Den foreslåede § 92 a, stk. 2,  er en  

 videreførelse af den nugældende § 92, stk. 4, hvorefter  

 afgørelser efter § 42, stk. 4 og 5, om lokalt fastsatte  

 hastighedsgrænser træffes af politiet efter forhandling med  

 vedkommende vejbestyrelse eller, for så vidt angår private  

 fællesveje i byerne, vedkommende kommunale myndighed.
Ifølge bestemmelsen i den nugældende § 92,  

 stk. 3, skal politiet udover vejbestyrelse eller vedkommende kommunale  

 myndighed forhandle med vedkommende jernbane- eller færgeselskab,  

 når afgørelsen vedrører stationspladser eller adgangsveje  

 til stationer eller færgelejer.
Som en konsekvens af de nye §§ 92 og 92  

 a foreslås bestemmelsen som en ny § 92 b, affattet  

 således, at afgørelser efter § 92 og § 92 a skal træffes  

 efter forhandling med jernbane- eller færgeselskaberne.
For at understrege væsentligheden af, at de lokale  

 myndigheder både udarbejder og tager ansvaret for lokale  

 handlingsplaner for trafikken samt trafiksaneringer, er der ved den  

 foreslåede § 92 a, stk. 3, tillagt vejbestyrelsen og  

 vejmyndigheden en særlig initiativret i forhold til de  

 afgørelser, der er nævnt i stk. 1, nr. 2 og stk. 2. Dette  

 betyder, at vejbestyrelsen eller vejmyndigheden kan tage initiativ til, at  

 der træffes afgørelser om påbud om ensrettet færdsel  

 samt afgørelser om lokale hastighedsgrænser, når de  

 indgår i en samlet handlingsplan eller trafiksanering.
Denne  

 initiativret ændrer ikke det forhold, at det for så vidt  

 angår disse foranstaltninger er politiet, der   med samtykke fra  

 vejbestyrelsen eller vejmyndigheden   udøver kompetencen.
Der kan ikke  

 sluttes modsætningsvis fra bestemmelsen.
Med lokale handlingsplaner for trafikken menes samlede  

 konkrete planer, hvori der blandt andet indgår en vurdering af  

 uheldsrisiko, støjbelastning, luftforurening, energiforbrug,  

 barriereeffekt, belastning af det visuelle miljø og  

 trængselsproblemer, og hvori der fastlægges en række af de  

 foranstaltninger, der nævnes i §§ 92 og 92 a.
Foranstaltninger på  

 en enkelt gade falder ikke ind under lokale handlingsplaner for trafikken.  

 Handlingsplanerne kan eventuelt udarbejdes i forbindelse med de strategier,  

 som er nævnt i den foreslåede § 33 a i forslag til lov om  

 ændring af lov om planlægning (L 92), som fremsat af  

 miljøministeren den 17. november 1999. Efter denne bestemmelse skal  

 der hvert fjerde år udarbejdes en redegørelse for  

 amtsrådenes og kommunalbestyrelsernes strategi for amtskommunens eller  

 kommunens bidrag til en bæredygtig udvikling i det 21.  

 århundrede.
I denne skal også indgå trafikale forhold.
 I tilfælde af uenighed mellem  

 vejbestyrelsen/vejmyndigheden og politiet om udøvelsen af  

 beføjelserne efter §§ 92 og 92 a vil sagen som hidtil kunne indbringes  

 for trafikministeren, der træffer den endelige afgørelse i  

 sagen, jf. den foreslåede § 92 c, stk. 1, hvilket svarer til den  

 nugældende ordning i § 92, stk. 5, 1. pkt.
Der lægges ikke med lovforslaget op til, at der skal  

 træffes færdselsmæssige bestemmelser, som det i praksis vil  

 være umuligt eller meget ressourcekrævende at  

 håndhæve.
Trafikministeriet vil under hensyn til opretholdelse af  

 respekten for regler og afmærkning lægge vægt på  

 dette ved behandlingen af de sager, som måtte blive indbragt for  

 ministeriet.
Den foreslåede § 92 c, stk. 2, der  

 vedrører borgernes klageadgang i disse sager, svarer til den  

 nugældende bestemmelse i § 92, stk. 5, 2. pkt., der for klarhedens  

 skyld foreslås som et særskilt stykke.
Derudover foreslås  

 indført en begrænsning i klageadgangen, således at klagen  

 skal indgives senest 4 uger efter, at afgørelsen er meddelt den  

 pågældende eller foranstaltningen er etableret.
Det  

 afgøres efter almindelige forvaltningsretlige regler, hvornår  

 der foreligger en sådan retlig interesse i sagen, at den  

 pågældende kan anses for klageberettiget.
Der foreslås som § 92 c, stk. 3, indsat en  

 bemyndigelse til ministeren til at fastsætte nærmere regler om  

 udøvelsen af de i §§ 92 og 92 a omhandlede beføjelser.  

 Baggrunden herfor er, at ministeren med den nuværende formulering af  

 bestemmelsen kan fastsætte regler, der indebærer en  

 handlingspligt for politiet med hjemmel i det over-/underordnelsesforhold,  

 der i dag er mellem trafikministeren og politiet på dette område.  

 Ved kompetenceoverførslen til kommunerne vil dette  

 over-/underordnelsesforhold ikke længere i fuldt omfang være til  

 stede, og det er derfor påkrævet, at der gives ministeren en  

 formel hjemmel til at fastsætte regler, såfremt der skal  

 være et sikkert grundlag for at opretholde og udstede forskrifter om  

 udøvelsen af beføjelser efter § 92. Det er i øvrigt  

 hensigten, at der lokalt skal være samme frihed for de lokale  

 myndigheder til at udøve beføjelserne efter §§ 92-92 b som  

 hidtil.
Den foreslåede hjemmel vil supplere bestemmelsen i lovens § 95,  

 stk. 3, om udstedelse af nærmere regler om afmærkning samt  

 vejlovens § 6, stk. 1, om udstedelse af vejregler.
 Den foreslåede § 92 c, stk. 4, er identisk  

 med den nugældende § 92, stk. 7.
 Den nugældende § 92, stk. 6, foreslås  

 ophævet, idet muligheden for at videregive dele af administrationen i  

 forbindelse med tidsbegrænset parkering ikke længere er relevant,  

 når kompetencen efter den foreslåede bestemmelse i § 92, stk. 1,  

 overgår til vejbestyrelse eller vejmyndighed.
 Med lovforslagets § 1, nr. 13, foreslås en ny  

 affattelse af § 97. Bestemmelsen vedrører anvendelse af  

 afmærkning på private fællesveje og andre private veje, og  

 ændringerne tager sigte på dels tilpasning til de  

 foreslåede bestemmelser i §§ 92 og 92 a, dels en klarere sondring  

 mellem private fællesveje i byer og på landet.
 Bestemmelsen finder anvendelse, når ejerne af en  

 privat fællesvej, en privat vej eller bro ønsker at foretage en  

 færdselsregulerende foranstaltning på området, f.eks. ved  

 fastsættelse af en særlig lav hastighedsgrænse eller forbud  

 mod gennemkørende færdsel.
 For så vidt angår private fællesveje i  

 byerne skal bestemmelsen ses i sammenhæng med privatvejslovens § 44,  

 stk. 3, hvorefter ejerne kan etablere fysiske foranstaltninger, f. eks.  

 vejbump eller bomme efter godkendelse af vejmyndigheden og politiet.
Det bemærkes, at vejmyndighedens henholdsvis  

 politiets godkendelse af afmærkningen og den færdselsregulering,  

 afmærkningen vedrører, alene har karakter af en offentligretlig  

 tilladelse.
Godkendelsen er således udtryk for, at disse myndigheder  

 ikke vil modsætte sig ejernes ønske om en regulering af  

 færdslen på vejen.
Det er et privatretligt  

 spørgsmål, hvem der i givet fald er berettiget til at  

 opsætte afmærkningen og gennemføre de  

 pågældende foranstaltninger.
I relation til private fællesveje i byer  

 foreslås med bestemmelsen i stk. 1, at kompetencen til at  

 meddele godkendelse om anvendelsen af afmærkning henlægges til de  

 myndigheder, som efter de foreslåede §§ 92 og 92 a sammenholdt med § 44  

 i lov om private fællesveje skal træffe afgørelse om  

 færdselsreguleringer.
Meddelelse af godkendelse om anvendelse af  

 afmærkning i andre tilfælde foreslås henlagt til  

 vejmyndigheden.
I praksis vil ejerne typisk rette henvendelse til  

 vejmyndigheden, når de ønsker etableret sådanne  

 foranstaltninger.
Det bemærkes i den forbindelse, at forvaltningslovens  

 § 7 om vejledningspligt medfører, at vejmyndigheden i sager, der  

 vedrører godkendelse af afmærkning af ubetinget vigepligt,  

 ensrettet færdsel eller lokale hastighedsgrænser, skal  

 videresende sagen til politiet.
 Stk. 2 og 3 vedrører private  

 fællesveje på landet samt andre rent private veje og broer.  

 Kompetencen til at meddele samtykke om anvendelsen af afmærkning m.v.  

 på disse veje og broer henlægges med forslaget til politiet,  

 hvilket svarer til de gældende bestemmelser i § 97.
 Endvidere foreslås det i stk. 2, at politiet,  

 når det skønnes fornødent, kan forlange, at sådan  

 afmærkning tilvejebringes og bekostes af vej- eller broejerne, ligesom  

 politiet, når færdselsmæssige grunde taler herfor, kan  

 kræve, at afmærkning fjernes, hvis den ikke er i overensstemmelse  

 med de forskrifter, der udfærdiges i medfør af § 95, stk. 1.  

 Dette svarer til de gældende bestemmelser i § 97.
Endelig foreslås det i stk. 3, at politiet  

 skal give samtykke, hvis en vej- eller broejer ønsker at opsætte  

 bomme m.v. for på den måde at forbyde visse arter af  

 færdsel.
Politiet kan i den forbindelse påbyde særlig  

 afmærkning eller belysning af afspærringen, hvilket ligeledes  

 svarer til de gældende bestemmelser i § 97.
Til § 92 d og § 121 Med den foreslåede nye bestemmelse i § 92  

 d, foreslås det, at trafikministeren får hjemmel til at  

 tillade tidsmæssigt og geografisk begrænsede forsøg med  

 færdselsregulerende foranstaltninger, herunder foranstaltninger alene  

 begrundet i miljømæssige hensyn.
Forsøgene kan alene  

 tillades, hvis trafikministeren finder det  

 færdselssikkerhedsmæssigt forsvarligt.
 Det bemærkes, at den tidligere gældende  

 færdselslov (lov nr. 153 af 24. maj 1955) indeholdt en konkret  

 bestemmelse (§ 57, stk. 3), hvorefter politi og kommune kunne  

 foretage færdselsregulerende foranstaltninger, herunder med et  

 miljømæssigt sigte, som f.eks. udlægning af vej til  

 legegade, samt en bestemmelse (§ 57, stk. 7) om, at kørsel  

 med køretøjer, hvis tilladte totalvægt og akseltryk  

 oversteg en i hvert enkelt tilfælde fastsat grænse på  

 offentlig vej eller bro kunne forbydes, hvis der var fare for, at broen eller  

 vejstrækningen kunne skades.
 Efter den nugældende § 92 i færdselsloven  

 kan politiet med samtykke fra vejbestyrelsen eller vedkommende kommunale  

 myndighed træffe færdselsmæssige bestemmelser, som  

 indvirker på vejes udnyttelse eller indretning.
 Endvidere kan politiet efter § 92 med samtykke fra  

 vejbestyrelsen eller den kommunale myndighed bl.a. træffe bestemmelser  

 om standsning og parkering, indførelse af ubetinget vigepligt,  

 påbud om ensrettet færdsel og hel eller delvis afspærring  

 af offentlig vej.
Ifølge forarbejderne til § 92, stk. 1, i  

 færdselsloven af 1976 (lov nr. 287 af 10. juni 1976) vil der ikke  

 være noget til hinder for, at der ved beslutninger om foranstaltninger  

 efter stk. 1 også tages hensyn til andet end de  

 færdselsmæssige forhold, for eksempel miljømæssige  

 hensyn.
Der henvises til Folketingstidende 1975-76, tillæg A, sp.  

 410.
Det må derimod efter Trafikministeriets opfattelse  

 anses for yderst tvivlsomt, om anvendelsesområdet for § 92,  

 stk. 1, med udgangspunkt i ovennævnte bemærkninger kan  

 udstrækkes til at omfatte foranstaltninger alene begrundet i  

 miljøhensyn i form af f.eks. begrænsninger af  

 køretøjers udslip, køretøjers  

 belæsningsgrad m.m.
Dette kan ske med baggrund i den foreslåede  

 bestemmelse i § 92 d.
Færdselsreglerne kan efter den nugældende  

 § 95, stk. 2, fraviges ved afmærkning.
Denne afmærkning  

 skal efterkommes af trafikanterne, jf. § 4, stk. 1.  

 Afmærkningerne skal efter § 4, stk. 3, efterkommes forud for  

 færdselsreglerne.
Fravigelserne kan foretages lokalt, men skal  

 afmærkes med en efter § 95, stk. 1, godkendt  

 afmærkning.
Hvis der således benyttes allerede godkendt  

 afmærkning, kan denne foretages uden ministeriets samtykke.
Hvis der i  

 forbindelse med gennemførelse af forsøg skal benyttes  

 ikke-godkendt afmærkning, kan ministeriet meddele en dispensation i  

 medfør af reglerne om afmærkning, eller eventuelt godkende den  

 ønskede afmærkning med henblik på forsøget.
Derudover indeholder den nugældende lov en  

 række særlige bestemmelser, hvorefter de generelle  

 færdselsregler kan fraviges.
Som eksempler kan nævnes § 14,  

 stk. 2, hvorefter ikke-registreringspligtig knallert skal føres  

 på cykelsti, medmindre andet er afmærket, og § 44,  

 stk. 2, hvor politiet kan dispensere fra forbudet for blokvognes  

 kørsel på motorvej, hvis transporten ikke kan gennemføres  

 på anden måde.
 Den foreslåede bestemmelse i § 92 d omhandler alene  

 forsøg med færdselsregulerende foranstaltninger, hvor  

 forsøget enten ikke er hjemlet i loven eller vil kræve  

 dispensation fra visse bestemmelser i færdselsloven.
 Med lovforslaget åbnes der bl.a. mulighed for at  

 gennemføre forsøg med etablering af »miljøzoner« .
Der er i de seneste år blevet udført  

 forsøg med bl.a. et miljømæssigt sigte i en række  

 større byer i udlandet.
For at kunne indføre lignende  

 foranstaltninger i Danmark foreslås der skabt nødvendig  

 lovhjemmel til at udføre sådanne forsøg vedrørende  

 færdselsregulerende foranstaltninger, der skal udfærdiges  

 på en sådan måde, at det giver højst mulig  

 miljømæssig fordel og mindst mulig gene for trafikken.
Endvidere åbner den foreslåede bestemmelse  

 mulighed for forsøg med færdselsregulerende foranstaltninger,  

 der ikke kan gennemføres inden for rammerne af den nugældende  

 lovgivning.
Det kan f.eks. være forsøg, der ikke kan (eller ikke  

 alene kan) reguleres ved afmærkning.
Et eksempel kunne være, at  

 handicappede, der selv fører kørestol, kunne benytte  

 cykelstier, hvis visse sikkerhedsforskrifter blev overholdt.
I sådanne  

 tilfælde vil sikkerhedsforskrifterne ikke kunne reguleres alene ved  

 afmærkning.
Et andet eksempel herpå kunne være, at  

 rulleskøjteløbere over en vis alder, f.eks. 12 år, som  

 forsøg kunne bevæge sig i trafikken ligesom cyklister.
Dette  

 ville betyde, at de skulle køre på cykelstier, i højre  

 side af vejen, når der ikke var cykelstier, skulle give tegn ligesom  

 cyklister m.v.
Derudover ville der kunne stilles krav om reflekser samt  

 lygter i lygtetændingstiden.
Et sådant forsøg kunne  

 eventuelt udformes således, at rulleskøjteløberne selv  

 kunne bestemme, hvorvidt de ønskede at blive betragtet som cyklister  

 eller gående.
På denne måde kunne urutinerede  

 rulleskøjteløbere stadig bibeholde den sikkerhed, det er ikke  

 at bevæge sig blandt hurtigt kørende cyklister eller biler,  

 førend de er klar hertil.
Et andet forsøg kunne være  

 forsøg med anderledes placering af transportmidler på vejen,  

 f.eks. at der tillades kørsel med registreringspligtige knallerter  

 på cykelsti langs landevej.
 Forslaget er bredt formuleret, således at der vil  

 kunne udføres forsøg begrundet i enten  

 miljømæssige eller færdselsregulerende hensyn eller begge  

 dele.
 Gennem forsøg vil der således kunne  

 indhøstes erfaringer i praksis med henblik på permanente  

 ændringer i færdselsloven.
 Efter den foreslåede bestemmelse i § 92 d vil  

 forsøgene kunne udføres på de arealer, der er omfattet af  

 lov om offentlige veje (lovbekendtgørelse nr. 671 af 19. august 1999)  

 og lov om private fællesveje (lovbekendtgørelse nr. 670 af 19.  

 august 1999).
Ifølge bestemmelsen er det alene kommuner og  

 amtskommuner, som kan udføre forsøg.
Dette betyder, at andre,  

 som måtte have interesse i, at et givent forsøg blev  

 gennemført, ikke kan få tilladelse hertil.
Bestemmelsen er ikke  

 til hinder for, at f.eks. grundejerforeninger m.m. anmoder kommunen eller  

 amtskommunen om at gå ind i et sådant forsøg.  

 Såfremt en kommune eller en amtskommune ønsker at udføre  

 forsøg inden for rammerne af de færdselsregulerende muligheder,  

 som færdselsloven allerede indeholder, skal et sådant  

 forsøg naturligvis ikke indsendes til godkendelse hos ministeren.
Bemyndigelsen til ministeren omfatter alene godkendelse af  

 tidsmæssigt og geografisk begrænsede forsøg.
Der er ikke  

 tale om en generel bemyndigelse til trafikministeren til at indføre  

 nye regler.
Den tidsmæssige og geografiske begrænsning vil  

 afhænge af det enkelte forsøg, herunder mulighederne for  

 evaluering af forsøget.
Som hovedregel vil forsøg således  

 ikke tidsmæssigt kunne udstrækkes ud over, hvad der er  

 nødvendigt for at gennemføre en evaluering.
Det vil normalt  

 være op til maksimalt et år.
I det omfang, der er tale om  

 forsøg med miljøzoner, vil det eventuelt kunne komme på  

 tale at forlænge forsøget under hensyn til evalueringen.
Endelig  

 vil forsøg kunne forlænges, hvis evalueringen heraf måtte  

 vise, at der er grundlag for en lovmæssig regulering af området,  

 således at forsøget fortsætter, indtil der er taget  

 stilling til, om der kan skabes lovhjemmel for en permanent ordning.
Ministeren kan gøre sin tilladelse til konkrete  

 forsøg betinget af, at forsøget begrænses  

 emnemæssigt.
Det vil der kunne være behov for, hvis  

 forsøget indeholder så mange elementer eller så  

 modsatrettede elementer, at de enkelte dele af forsøget ikke kan  

 evalueres tilfredsstillende.
Derudover vil hensigtsmæssigheden af  

 forsøget blive vurderet i forhold til allerede igangværende  

 forsøg.
 Ministeren kan, hvis det er nødvendigt for  

 gennemførelsen af et forsøg, fravige bestemmelserne i lovens §  

 2, nr. 2, 6, 8, 11-13, § 5, stk. 2, §§ 6, 10-11 og 13. Ministeren vil  ikke  

 kunne fravige andet end disse bestemmelser, bortset fra de tilfælde,  

 hvor fravigelserne fremgår af den nugældende færdselslov,  

 som nævnt ovenfor om mulighederne for fravigelse af  

 færdselsreglerne ved afmærkning.
 For så vidt angår muligheden for at fravige  

 nogle af definitionerne i den nugældende lovs § 2, bemærkes, at  

 der vil kunne tænkes foretaget forsøg med nye transportmidler,  

 herunder et sådant transportmiddels placering på vejen.  

 Sådanne forsøg vil kunne medføre, at der vil være  

 færre trafikale problemer ved en eventuel senere generel  

 indførelse af nye transportmidler.
Med hensyn til muligheden for at fravige § 5, stk. 2, om  

 trafikanters pligt til at standse ved jernbaneoverkørsler, vil der  

 kunne udføres forsøg med andre typer af foranstaltninger end  

 signaler eller bomme.
Det kan f.eks. tænkes, at der i stedet for bomme  

 opsættes anden form for effektiv afspærring.
Der vil ikke blive  

 givet tilladelse til udførelse af forsøg, der vil  

 indebære en lempelse af standsningspligten.
 Efter forslaget vil der endvidere kunne udføres  

 forsøg, der indebærer en fravigelse af lovens §§ 6, 10, 11 og  

 13, der vedrører leg på vej, gåendes placering på  

 vej, hvem der anses for gående samt invalides placering på vejen.  

 Fravigelse af disse bestemmelser vil blandt andet kunne finde sted i  

 forbindelse med forsøg med rulleskøjteløberes placering  

 på vej, handicappedes mulighed for at benytte cykelsti m.v.
 Forsøgsbestemmelsen giver ikke hjemmel til at  

 begrænse færdslen eller muligheden for at udnytte privat ejendom  

 i et sådant omfang, at der bliver tale om indgreb af ekspropriativ  

 karakter.
 Det fremgår af stk. 2 i den  

 foreslåede § 92 d, at ansøgning om tilladelse til forsøg  

 skal indsendes til trafikministeren.
 Det vil være en forudsætning for behandlingen  

 af en ansøgning om forsøg, at det lokale politi har været  

 inddraget i planlægningen af forsøget, samt at  

 ansøgningen ledsages af politiets vurdering af forsøgets  

 færdselssikkerhedsmæssige effekt, herunder om det vil være  

 muligt at håndhæve de foreslåede foranstaltninger i  

 praksis, og eventuelt en vurdering af konsekvenserne for  

 trafikafviklingen.
 Ansøgningen om tilladelse til forsøg skal i  

 øvrigt som minimum indeholde en beskrivelse af forsøget,  

 herunder forsøgets formål, forventede konsekvenser i forhold til  

 de nuværende trafikale, økonomiske, miljømæssige  

 forhold, en sandsynliggørelse af, at det er muligt at opnå det  

 forventede resultat, en beskrivelse af, hvilke bestemmelser i  

 færdselsloven der efter kommunens eller amtskommunens opfattelse skal  

 fraviges, herunder oplysning om, hvorfor forsøget efter vedkommende  

 myndigheds vurdering ikke kan gennemføres efter det gældende  

 regelsæt i færdselslovgivningen, oplysninger om omkostninger og  

 finansiering af forsøget, tilkendegivelser og høringssvar fra  

 organisationer, der repræsenterer erhverv, som vil kunne blive  

 berørt, og lokale myndigheder, hvorved der navnlig tænkes  

 på nabokommuner/amtskommuner, hvis disse direkte eller indirekte  

 berøres, samt en beskrivelse af forsøgets  

 evalueringsprogram.
Ved ministerens endelige afgørelse af, hvorvidt  

 tilladelse kan gives, vil indgå, hvorvidt forsøget vurderes at  

 være færdselssikkerhedsmæssigt og miljømæssigt  

 forsvarligt.
Der vil i den forbindelse blive lagt betydelig vægt  

 på politiets udtalelser.
 Trafikministeriet vil i forbindelse med ansøgninger  

 om konkrete forsøg høre Rigspolitiet herom.
Det bemærkes, at det ved vurderingen af, om et  

 forsøg kan anses for færdselssikkerhedsmæssigt  

 forsvarligt, vil blive tillagt væsentlig betydning, at der ikke i  

 forsøget indgår elementer, som kan bringe udefrakommende  

 trafikanter i vanskelige situationer.
Det vil f.eks. ikke blive tilladt, at  

 eksisterende former for afmærkning lokalt tillægges en uventet,  

 afvigende betydning.
 Trafikministeren vil kunne fastsætte vilkår  

 for godkendelsen af forsøget, og det vil altid være et  

 vilkår, at ministeren til enhver tid vil kunne tilbagekalde en  

 tilladelse, hvis forsøget viser sig at have en effekt, der ikke er  

 færdselssikkerhedsmæssig forsvarlig.
I visse tilfælde vil det være  

 nødvendigt, at tilladelsen ledsages af en bekendtgørelse.
Dette  

 kan f.eks. være tilfældet, hvor forsøget vil  

 medføre en ændring af de gældende afmærkningsregler,  

 eller hvis forsøget indeholder sanktionsbestemmelser i form af  

 bøde.
I de sidstnævnte tilfælde vil der efter  

 omstændighederne fra Trafikministeriets side blive stillet krav om  

 udvidet afmærkning, idet det skal sikres, at borgerne har en god  

 information om, at man opholder sig i et område, hvor  

 overtrædelse af forsøgsbestemmelser kan medføre  

 bødestraf.
Det bemærkes, at pålæggelse af  

 bøder alene vil kunne finde sted, såfremt der er fastsat regler  

 herom.
Det vil i det hele taget blive tillagt væsentlig  

 betydning, at forsøg tilrettelægges således, at  

 udefrakommende trafikanter ikke bringes i situationer, hvor de uforvarende  

 udsætter sig for straf.
Muligheden for at fastsætte  

 straffebestemmelser, der alene har lokal gyldighed, forudsættes i  

 øvrigt alene anvendt i de tilfælde, hvor det må anses for  

 meget væsentligt for et forsøgs gennemførelse, og dette  

 forudses kun undtagelsesvis at være tilfældet.
Det bemærkes  

 i den forbindelse, at der ved udformningen af eventuelle straffebestemmelser  

 vil blive lagt særlig vægt på politiets udtalelse om  

 muligheden for håndhævelse.
Det foreslås endvidere i § 1, nr. 15 og 16  

 (§ 121, stk. 1, nr. 7 og 8), at de gældende  

 bestemmelser om pålæggelse af afgift også kommer til at  

 gælde i forbindelse med overtrædelse af standsnings- og  

 parkeringsregler i forbindelse med udførelse af forsøg.
Et  

 forsøg med f.eks. begrænsning af tung trafik i byerne vil kunne  

 indeholde parkeringszoner for tunge køretøjer.
For ikke at  

 fjerne incitamentet til at igangsætte sådanne forsøg skal  

 der i disse zoner ligesom i andre parkeringszoner kunne pålægges  

 afgift.
 Det bemærkes i den forbindelse, at den  

 foreslåede forsøgsbestemmelse ikke giver hjemmel til at  

 gennemføre forsøg med f.eks. bompenge eller lignende  

 opkrævninger af afgifter ud over standsnings- og  

 parkeringsafgifter.
Færdselslovens § 121 omhandler alene muligheden  

 for at pålægge en afgift ved overtrædelse af de i  

 § 121 nævnte bestemmelser om standsning og parkering.
Der vil  

 således ikke kunne udstedes bøder med hjemmel i § 121.  

 Sanktioner i form af bøder kan alene gives i medfør af  

 færdselslovens § 118. Der kan derfor alene udstedes bøder,  

 hvis den sanktionerede handling enten allerede er strafbar i den  

 nuværende færdselslov, eller hvis handlingen er sanktioneret i  

 regler udstedt i medfør af loven, jf. færdselslovens § 118,  

 stk. 5.
Til nr. 12 (færdselslovens § 96) Efter den nugældende § 96, stk. 2, 2.  

 pkt., kan politiets bestemmelser om afmærkning påklages til  

 trafikministeren for så vidt angår retlige  

 spørgsmål.
Bestemmelsen foreslås ophævet, idet  

 klageadgangen har vist sig ikke at have nogen praktisk betydning.
I praksis  

 vil spørgsmålet om, hvorvidt en afmærkning er i strid med  

 reglerne herom, typisk kunne tages op i forbindelse med en konkret sag om  

 overtrædelse af en given afmærkning, hvor der opstår et  

 spørgsmål om betaling af en bøde eller en afgift.
Hvis  

 den, mod hvem sagen rejses, ikke tager spørgsmålet om  

 lovligheden af afmærkningen op i forbindelse med pålæggelse  

 af bøden eller afgiften, og derfor bliver idømt bøde  

 eller pålagt afgift, vil ministeriet ikke i en efterfølgende  

 klagesag kunne ændre rettens eller politiets afgørelse.
For  

 personer, mod hvem, der ikke rejses sag om krænkelse af  

 afmærkningen, vil der typisk ikke foreligge en sådan interesse i  

 sagen, at de pågældende kan anses for klageberettiget.
Det  

 bemærkes i øvrigt, at ministeren altid kan udtale sig om retlige  

 forhold inden for sit ressortområde.
 Ændringen indebærer, at de afgørelser  

 om afmærkning, som henhører under kommunen og amtskommunen, og  

 som ikke er omfattet af de foreslåede §§ 92 og 92 a, fremover ikke vil  

 kunne indbringes for trafikministeren.
Til nr. 14 (færdselslovens § 119 a) Det foreslås at ændre færdselslovens  

 § 119 a, stk. 3, således, at der indføres adgang til  

 indenretlig vedtagelse af betinget frakendelse af førerretten i sager,  

 hvor anklagemyndigheden har nedlagt påstand om straf af bøde  

 samt om betinget frakendelse af førerretten som følge af  

 tilsidesættelse af væsentlige hensyn til  

 færdselssikkerheden, jf. færdselslovens § 126, stk. 1,  

 nr. 1, i lighed med, hvad der gælder for indenretlig vedtagelse i en  

 række andre sager.
Efter den gældende bestemmelse i  

 færdselslovens § 119 a, stk. 3, jf. stk. 1, kan sager om  

 spiritus- eller promillekørsel, om indgreb m.v. i en  

 hastighedsbegrænsers funktion efter § 125 a, om overskridelse af  

 de tilladte hastighedsbestemmelser efter § 126, stk. 1, nr. 2 og 3,  

 eller om overtrædelse af reglerne om største tilladte  

 totalvægt efter § 126, stk. 1, nr. 4, afgøres ved, at  

 den tiltalte i retten vedtager at erlægge en nærmere bestemt  

 bøde og vedtager betinget eller ubetinget frakendelse af  

 førerretten i et nærmere angivet tidsrum.
Det er en betingelse  

 for indenretlig vedtagelse, at der ikke opstår spørgsmål  

 om anvendelse af højere straf end bøde, ligesom retten ikke  

 må finde grundlag for at betvivle tiltaltes skyld.
Bestemmelsen i § 119 a blev oprindeligt indsat ved  

 lov nr. 299 af 6. juni 1984 om ændring af retsplejeloven og  

 færdselsloven.
Bestemmelsen vedrørte på daværende  

 tidspunkt kun behandling af sager om spiritus- og promillekørsel.
Færdselslovens § 119 a, stk. 1, er senest  

 ændret ved lov nr. 468 af 10. juni 1997 og lov nr. 187 af 30. marts  

 1999 om ændring af færdselsloven, godskørselsloven m.v.,  

 hvorved adgangen til at vedtage bøde og førerretsfrakendelse  

 blev udvidet med hastighedsoverskridelser, og bestemmelsen fik sin  

 nuværende udformning.
Der henvises til bemærkningerne til de to  

 lovforslag, Folketingstidende 1996-97, tillæg A, side 3722 samt L 108,  

 fremsat den 27. november 1998, side 14.
Ved indenretlig vedtagelse efter § 119 a,  

 stk. 3, kan den tiltalte vedtage bøde, men aldrig frihedsstraf.  

 Endvidere kan den tiltalte vedtage betinget eller ubetinget frakendelse af  

 førerretten.
Endelig kan vedtagelsen efter retsplejelovens  

 § 1012, stk. 4, omfatte sagsomkostninger, eksempelvis i forbindelse  

 med udtagelse af blodprøve i spiritus- og promillesager og salær  

 i forbindelse med eventuel forsvarerbeskikkelse.
 Andre sager, hvor en påstand om frakendelse af  

 førerretten alene er nedlagt på baggrund af  

 tilsidesættelse af væsentlige hensyn til  

 færdselssikkerheden efter § 126, stk. 1, nr. 1, kan  

 således efter gældende ret kun afgøres ved dom.
 Med hensyn til retsvirkningen af en sådan vedtagelse  

 fremgår det af bestemmelsen i § 119 a, stk. 4, at vedtagelsen  

 har samme retsvirkning som en dom med hensyn til fuldbyrdelse og  

 gentagelsesvirkning.
 Den foreslåede udvidelse omfatter alene adgang til  

indenretlig vedtagelse af betinget frakendelse af  

 førerretten.
 Regler om procesmåde og retsvirkninger vil efter den  

 foreslåede affattelse af det nye punktum i § 119 a, stk. 3,  

 finde tilsvarende anvendelse i forbindelse med indenretlig vedtagelse af  

 betinget frakendelse af førerretten i de omhandlede sager.
 Endelig bemærkes det, at lovforslaget bl.a.  

 hidrører fra domstolene, og at forslaget er udformet på baggrund  

 af en bred høring af de relevante parter.
Til nr. 17-20 (færdselslovens § 124 g) Det foreslås, at der indføres betaling for  

 syn af knallerter, det vil sige både registreringspligtige knallerter  

 og ikke-registreringspligtige knallerter.
Der foretages ikke i dag syn af ikke-registreringspligtige  

 knallerter.
Derimod foretager politiet i et vist omfang  

 køretøjsundersøgelser i forbindelse med vejkontrol.
Der  

 er ikke fastsat nogen betaling for sådanne undersøgelser.
 For registreringspligtige knallerter foretages kun syn,  

 når politiet har inddraget nummerpladen i medfør af  

 færdselslovens § 77 i tilfælde, hvor den  

 registreringspligtige knallert skønnes at være til fare for  

 færdselssikkerheden.
 Ved indførelsen af de registreringspligtige  

 knallerter i 1994, jf. lov nr. 98 af 9. februar 1994 om ændring af  

 færdselsloven m.v., blev der ikke fastsat bestemmelser om betaling for  

 syn af registreringspligtige knallerter, og ovennævnte syn foretages  

 derfor uden betaling.
 Ved gennemførelsen af forslaget om  

 indførelse af hastighedsgrænser for knallerter, jf.  

 lovforslagets § 1, nr. 8 og 21, vil der oftere kunne opstå  

 situationer, hvor politiet ønsker at sikre sig, at knallerten er  

 lovlig og derfor - som for andre køretøjer - ønsker, at  

 ejeren skal fremstille det til syn i henhold til færdselslovens  

 §§ 77 og 78.
 Det foreslås på den baggrund, at der  

 indføres hjemmel til at kunne kræve betaling for de ydelser, der  

 i den forbindelse leveres af Statens Bilinspektion.
 Betalingen for syn af knallerter foreslås at  

 være den samme, som gælder for motorcykler,  

 påhængsvogne eller påhængsredskaber til  

 motorcykler.
 I forbindelse med EU-typegodkendelse af 2- og 3-hjulede  

 køretøjer findes det mest rationelt at lade visse  

 EU-typegodkendte knallerter godkende ved syn hos Statens Bilinspektion i  

 stedet for at kræve godkendelseserklæringer hos  

 Færdselsstyrelsen.
Til nr. 22 og 23 (færdselslovens § 132) Det foreslås at ændre beregningsmetoden for  

 indbringelse af spørgsmål om generhvervelse af  

 førerretten for domstolene.
Det fremgår af den generelle bestemmelse i  

 § 132, stk. 1, om generhvervelse af førerretten inden  

 frakendelsestidens udløb, at førerretten kan generhverves,  

» når ganske  

 særlige omstændigheder foreligger«, ligesom det fremgår, at generhvervelse  

 kun kan ske » rent  

 undtagelsesvist« i  

 gentagelsestilfælde og da tidligst, når der er forløbet 6  

 år af frakendelsestiden.
Bestemmelsen praktiseres derfor i de fleste  

 tilfælde restriktivt af domstolene, således at der normalt skal  

 være forløbet mere end 10 år fra begyndelsen af  

 frakendelsen i tilfælde af frakendelse for bestandig.
 § 132, stk. 2, vedrører alene  

 førerretsfrakendelser i sager om spiritus- og promillekørsel,  

 og det er endvidere en forudsætning, at den dømte må  

 antages at have behov for en afvænningsbehandling mod alkoholmisbrug,  

 ligesom det er en betingelse, at den pågældende forud for sagens  

 indbringelse for retten i mindst 1 år har overholdt en kontrolleret  

 behandling mod dette alkoholmisbrug.
 § 132, stk. 2, lægger efter sit indhold op  

 til en mildere praksis i forhold til sager om generhvervelse efter  

 § 132, stk. 1, idet der afhængig af frakendelsesperiodens  

 længde allerede efter 1½ år er mulighed for gengivelse af  

 førerretten.
 Den særlige bestemmelse om generhvervelse i  

 § 132, stk. 2, i tilfælde, hvor den forudgående  

 spiritus- eller promillekørsel har haft rod i et reelt alkoholmisbrug,  

 blev indsat i færdselsloven ved lov nr. 278 af 8. maj 1991 som en  

 forsøgsordning og blev ved lov nr. 468 af 10. juni 1997 gjort  

 permanent.
Anvendelsesområdet for ordningen blev ved lov nr.  

 468 samtidig udvidet fra frakendelser mellem 3 og 10 år til  

 frakendelser fra 2 år til bestandig, dog således at mindst 1½  

 år af frakendelsen altid skal være forløbet inden  

 gengivelse af førerretten.
Endvidere blev en frakendelse for bestandig  

 i relation til § 132, stk. 2, sidestillet med en frakendelse for 10  

 år, idet der i begge tilfælde skal være forløbet  

 mindst 5 år af frakendelsestiden inden gengivelse.
Endelig blev den  

 krævede kontrollerede behandling mod misbrug af alkohol forkortet fra  

 1½ år til 1 år.
Ved lovændringen blev der ikke taget stilling til  

 spørgsmålet om beregningen af fristen for indbringelse for  

 domstolene i gentagelsestilfælde, hvor der foreligger en eller flere  

 førerretsfrakendelser, som endnu ikke er udløbet på  

 tidspunktet for den seneste frakendelse.
Spørgsmålet blev  

 overladt til afgørelse ved domstolene.
Retspraksis vedrørende § 132, stk. 1, har  

 siden 1989 været således, at en eller flere tidligere  

 tidsbegrænsede frakendelser skal være udløbet, før  

 den seneste frakendelse begynder at løbe.
Frakendelsestiden regnes i  

 § 132, stk. 1 (og i praksis også i § 132, stk. 2),  

 derfor fra det tidspunkt, hvor den seneste, forudgående  

 tidsbegrænsede frakendelse udløber, og hvor den aktuelle  

 frakendelse begynder at løbe.
Der henvises navnlig til UfR 1989.502  

 H.
 En person, som eksempelvis har fået frakendt  

 førerretten i 1990 i 1 år for spirituskørsel, i 1991 i 3  

 år, i 1992 i 10 år og endelig i 1993 for bestandig, vil  

 ifølge den gældende retspraksis tidligst kunne indbringe  

 spørgsmålet om generhvervelse efter § 132, stk. 1, i  

 år 2010 (idet de tidsbegrænsede frakendelser på sammenlagt  

 14 år først skal være udløbet, før fristen  

 på de 6 år i stk. 1 beregnes).
 Hvis der i samme tilfælde i stedet er  

 spørgsmål om generhvervelse efter bestemmelsen i § 132,  

 stk. 2, kan indbringelsen for domstolene tidligst finde sted i 2009  

 (idet fristen på 5 år i stk. 2 først kan beregnes fra  

 2004, når de forudgående frakendelser er udløbet).
 I begge tilfælde medfører  

 beregningsmåden - på grund af den kumulation af de  

 tidsbegrænsede frakendelser, der ifølge retspraksis skal  

 foretages, før fristerne for indbringelse beregnes - at der, inden  

 sagen overhovedet kan forelægges domstolene til afgørelse,  

 kommer til at forløbe henholdsvis ca. 17 eller 16 år efter den  

 sidste dom, hvor den pågældende er blevet frakendt  

 førerretten.
 Derimod påvirker det ikke beregningen af,  

 hvornår fristen begynder at løbe, at førerretten  

 tidligere er frakendt en eller flere gange for bestandig.
 En sådan retstilstand medfører eksempelvis  

 for personer, som er frakendt førerretten flere gange, at det i visse  

 tilfælde vil kunne være en fordel i relation til senere  

 spørgsmål om generhvervelse af førerretten før  

 frakendelsestidens udløb, at den forudgående frakendelse har  

 været for bestandig i stedet for tidsbegrænset til 10 år,  

 idet den samlede frakendelsestid i så tilfælde vil kunne blive op  

 til 10 år kortere.
 I det førnævnte eksempel vil den  

 pågældende, som efter sin sidste dom for spirituskørsel i  

 1993 indleder en kontrolleret afvænningsbehandling mod alkoholmisbrug,  

 dels med henblik på at blive omfattet af Kriminalforsorgens ordning  

 vedrørende udsættelse med afsoning og benådning for  

 frihedsstraf, dels med henblik på generhvervelse af førerretten  

 før tiden i medfør af § 132, stk. 2, til trods herfor  

 således skulle vente i op til 15 år efter gennemført  

 behandling på at kunne indbringe spørgsmålet for  

 domstolene.
 Siden den seneste lovændring af § 132 har der i  

 den juridiske litteratur i stigende grad været rettet kritik mod den  

 gældende retstilstand vedrørende generhvervelse af  

 førerretten inden frakendelsestidens udløb.
 Højesteret har i en kendelse i 1998 (UfR 1998.1512  

 H) bestemt, at der ikke ved ændringen af færdselsloven ved lov  

 nr. 468 af 10. juni 1997 kan antages at være sket nogen ændring  

 af retstilstanden i henhold til Højesterets kendelse fra 1989.
 En ændring af retstilstanden på dette  

 område kan herefter udelukkende ske ved en lovændring.
 På baggrund af den fremsatte kritik af den  

 gældende retstilstand og i lyset af Højesterets afgørelse  

 fra 1998 findes der derfor grundlag for en forenkling af beregningsmetoden i  

 sager om generhvervelse af førerretten inden frakendelsestidens  

 udløb.
 De hensyn, som lovforslaget skal søge at varetage,  

 gælder i særlig grad for sager om generhvervelse i henhold til  

 § 132, stk. 2, hvor motivationen for at indgå i en behandling  

 mod alkoholmisbrug forringes, hvis fristen for indbringelse af en  

 ansøgning om generhvervelse for retten først regnes fra  

 tidspunktet for udløbet af tidligere tidsbegrænsede  

 frakendelser.
 Der kan imidlertid også i sager om generhvervelse  

 efter § 132, stk. 1, være behov for en forenkling af  

 beregningsmetoden, idet den gældende retstilstand også i disse  

 sager i mange tilfælde vil medføre, at den  

 pågældende er afskåret fra at indbringe  

 spørgsmålet om generhvervelse for retten i adskillige år  

 efter det tidspunkt, hvor de materielle betingelser for generhvervelse  

 må anses for at være opfyldt.
Der lægges således ved lovforslaget op til en  

 lempelse af de formelle betingelser for indbringelse af  

 spørgsmålet om generhvervelse for retten i form af en forenkling  

 af beregningsmetoden i disse sager.
Forslaget omfatter alle afgørelser  

 - og ikke blot de tilfælde, hvor den seneste afgørelse er en  

 frakendelse for bestandigt.
 Forslaget indebærer, at der efter § 132,  

 stk. 1, senest 6 år efter datoen for den sidste dom, hvorved  

 førerretten er frakendt den pågældende, bliver mulighed  

 for at indbringe spørgsmålet om generhvervelse for retten.  

 Omvendt følger det af praksis i disse tilfælde, at der normalt  

 skal være forløbet omkring 10 år, før  

 spørgsmålet om gengivelse overhovedet kan komme på tale  

 ved domstolene.
 For generhvervelse efter § 132, stk. 2, betyder  

 forslaget, at der højst kommer til at gå 5 år fra den  

 seneste dom med førerretsfrakendelse, før  

 spørgsmålet kan indbringes for domstolene.
 Forslaget tilsigter ikke nogen lempelse af de materielle  

 betingelser for generhvervelse.
 Der ændres heller ikke med forslaget ved betingelsen  

 i § 132, stk. 2, om, at den krævede  

 afvænningsbehandling mod alkoholmisbrug nøje skal være  

 fulgt af den pågældende, ligesom der ikke må have  

 været ført motorkøretøj, hvortil der kræves  

 kørekort, i frakendelsesperioden fra den seneste dom, hvorved  

 førerretten er frakendt den pågældende.
Trafikministeriet finder samtidig anledning til, at  

 færdselslovens sanktionsbestemmelser i tilfælde af spiritus- og  

 promillekørsel, herunder bestemmelserne om kørsel under  

 påvirkning af andet end alkohol, samt bestemmelserne vedrørende  

 generhvervelse af førerretten før frakendelsestidens  

 udløb, gøres til genstand for en nærmere gennemgang, som  

 eventuelt vil kunne danne grundlag for en mere omfattende, generel revision  

 af disse regler.
Der vil i Færdselsstyrelsens regi blive nedsat et  

 udvalg med henblik på en sådan revision.
Der foreslås dog i forbindelse med ændringen  

 af beregningsmetoden en ren redaktionel ændring af bestemmelsen i  

 § 132, stk. 1, sidste pkt., om generhvervelse i  

 gentagelsestilfælde.
Forslaget bringer affattelsen i overensstemmelse  

 med gældende domstolspraksis, idet det præciseres, at den  

 gældende frist på 6 år ikke alene gælder for  

 gengivelse af førerretten, men også for sagens (formelle)  

 indbringelse for retten, jf. § 1, nr. 22.
 De foreslåede ændringer af § 132 findes  

 ikke at kunne afvente resultatet af det nævnte revisionsarbejde.
Til § 2 Den foreslåede ændring af § 44, stk. 1, 1.  

 pkt., i lov om private fællesveje er en konsekvens af de  

 foreslåede nye §§ 92-92 c i lovforslagets § 1, nr. 11.
Til § 3 Til nr. 1 og 2 (§ 14 og § 16 i lov om vintervedligeholdelse og renholdelse  

 af veje) Opgavekommissionen har i betænkning nr. 1366/1998 om  

 fordeling af opgaver i den offentlige sektor foreslået, at tilsyn med  

 renholdelse og snerydning på private fællesveje og på  

 fortove langs offentlige veje overføres fra politiet til  

 kommunerne.
Kommissionen har begrundet forslaget med, at man herved i  

 højere grad tilgodeser nærhedsprincippet og styrker kommunernes  

 rolle som borgernes indgang til den offentlige sektor.
Herved vil man  

 samtidig opnå en mere klar struktur på området.
Den ved § 3, nr. 2, foreslåede ændring  

 følger Opgavekommissionens forslag, dog således at det for de  

 offentlige vejes vedkommende er vejbestyrelsen, det vil sige  

 primærkommunerne på kommunevejene, amtskommunerne på  

 landevejene og Vejdirektoratet på hovedlandevejene, der fører  

 tilsynet.
Det bemærkes i den forbindelse, at ejerne af ejendomme langs  

 hovedlandevejene kun på få vejstrækninger er pålagt  

 snerydning mv. på fortovene, idet hovedlandevejene fortrinsvis  

 forløber uden for bymæssigt bebyggede områder, hvor der  

 efter loven ikke er mulighed for at pålægge grundejerne disse  

 pligter.
 Da det er Vejdirektoratet, der som vejbestyrelse efter  

 lovens § 2 er ansvarlig for snerydningen af hovedlandevejene, og da det  

 er Vejdirektoratet, der efter lovens § 5 afgør, om snerydning mv.  

 langs hovedlandevejene skal pålægges grundejerne, og da  

 grundejerne endvidere skal kontakte Vejdirektoratet vedrørende andre  

 vejspørgsmål, f.eks. adgangstilladelser og snerydning af  

 kørebanen, findes det mest hensigtsmæssigt, at det er  

 Vejdirektoratet, der fører tilsyn med snerydning af fortove langs  

 hovedlandevejene.
Lovens § 9 giver kommunalbestyrelserne mulighed for  

 at pålægge ejerne af visse private veje snerydningspligt mv.  

 på deres veje.
Det findes derfor mest hensigtsmæssigt, at  

 kommunalbestyrelserne også fører tilsyn i disse  

 tilfælde.
 De ved § 3, nr. 1, foreslåede ændringer  

 er en konsekvens af den overførsel af kompetence fra politi til  

 vejbestyrelse, der følger af den foreslåede § 3, nr. 2.
Til § 4 Bestemmelsen fastlægger lovens  

 ikrafttrædelsestidspunkt.
 Det foreslås, at loven træder i kraft den 1.  

 april 2000.
De i forslagets § 1, nr. 11, foreslåede §§ 92, 92 a,  

 92 b og 92 c samt lovforslagets § 1, nr. 13, § 2 og § 3 foreslås at  

 træde i kraft den 1. august 2000, idet den foreslåede  

 overførsel af kompetence fra politi til vejbestyrelser og  

 vejmyndigheder vil kræve, at de underliggende vejregler ændres i  

 overensstemmelse hermed.
Da disse regler er meget omfattende, kan arbejdet  

 ikke forventes færdigt før denne dato.
Bilag I Lovforslaget sammenholdt med gældende lov Gældende formulering Lovforslaget § 1 I færdselsloven, jf. lovbekendtgørelse nr. 783 af 15. oktober  

 1999, foretages følgende ændringer:
 § 29. Standsning eller parkering må ikke ske:
1-4) 1. § 29, stk. 1, nr. 5, affattes således:
5)	i viadukt eller tunnel, » § 37. Cykelløb må kun finde sted med politiets  

 tilladelse.
Denne skal bl.a. betinges af, at der ikke køres på  

 cykelsti, og at start og opløb foregår uden ulempe for den  

 øvrige færdsel.
Politiet kan forbyde træningskørsel  

 på visse veje og visse tider.
 2. § 37, stk. 1, 2. pkt., ophæves.
Stk. 2. -- Stk. 3. Trafikministeren kan tillade, at:
1)	internationalt motorløb passerer dansk område, 2)	der afholdes orienteringsløb og præcisionsløb  

 med motorkøretøjer og knallerter, og at 3.  I § 37, stk. 3, nr. 2, udgår: »og at«.
 3)	der undtagelsesvis afholdes hastighedskonkurrencer på mindre  

 betydende og mindre befærdede veje, der på betryggende vis er  

 afspærret fra al anden færdsel.
 4. I § 37, stk. 3, nr. 3, ændres »færdsel.« til: »færdsel, og at«.
 5.  I § 37, stk. 3, indsættes som nr. 4:
» § 43. For busser, hvis tilladte totalvægt overstiger  

 3.500 kg, og for ledbusser må hastigheden uanset § 42 aldrig  

 overstige 80 km i timen.
 6. I § 43, stk. 1, udgår: »og for ledbusser«.
Stk. 2. For andre biler, hvis tilladte totalvægt  

 overstiger 3.500 kg (lastbiler), og for vogntog bestående af en lastbil  

 eller en bus, hvis tilladte totalvægt overstiger 3.500 kg, dog bortset  

 fra de i stk. 1 nævnte ledbusser, og et registreringspligtigt  

 påhængskøretøj må hastigheden uanset  

 § 42 aldrig overstige 70 km i timen.
I tættere bebygget  

 område må hastigheden ikke overstige 50 km i timen, uanset om der  

 er fastsat en højere lokal hastighedsgrænse.
 7. I § 43, stk. 2, udgår: »dog bortset fra de i stk. 1 nævnte  

 ledbusser,«.
 8. Efter § 43 indsættes i kapitel 5:
» § 46.
 9. I § 46, stk. 2, indsættes som 4. pkt.:
Stk. 2. På motorvej og på tilkørsels-  

 eller frakørselsvej til sådan vej er det ikke tilladt at  

 foretage vending eller bakning.
Der må ikke standses eller parkeres  

 uden for de anviste parkerings- eller rastepladser.
Standsning ved  

 nødtelefon er dog tilladt med henblik på anvendelse af  

 nødtelefonen.
» § 70. Til bil må kobles ét  

 påhængskøretøj.
Til motorcykel, herunder motorcykel  

 med sidevogn, jf. stk. 2, må kobles én  

 påhængsvogn eller ét påhængsredskab.
Til  

 traktor og motorredskab må kobles to påhængsvogne eller  

 én påhængsvogn og ét påhængsredskab.  

 Til cykel må kobles én påhængsvogn.
Til knallert  

 må ikke kobles påhængskøretøj.
 10. I § 70, stk. 1, 1. pkt., indsættes efter  

»Til bil«: », bortset fra ledbus,«.
 11. § 92 ophæves, og i stedet indsættes:
§ 92. Politiet kan med samtykke fra vejbestyrelsen eller, for  

 så vidt angår private veje, vedkommende kommunale myndighed  

 træffe færdselsmæssige bestemmelser, som indvirker på  

 vejes udnyttelse eller indretning.
Der kan bl.a. træffes bestemmelse  

 om:
» 1)	parkering og standsning, 2)	indførelse af ubetinget vigepligt, 3)	påbud om ensrettet færdsel, 4)	etablering af fodgængerfelter og 5)	forbud mod visse færdselsarter, herunder med henblik på  

 etablering af gågader.
1)	parkering og standsning, 2)	etablering af fodgængerfelter og 3)	forbud mod visse færdselsarter, herunder med henblik på  

 etablering af gågader.
 Stk. 2. Politiet kan endvidere efter stk. 1 træffe  

 bestemmelse om hel eller delvis afspærring af offentlig vej,  

 såfremt afspærringen gennemføres ved afmærkning, ved  

 opsætning af bomme eller på anden tilsvarende måde.
 Stk. 2. Vejbestyrelsen kan endvidere efter stk. 1  

 træffe bestemmelse om hel eller delvis afspærring af offentlig  

 vej, såfremt afspærringen gennemføres ved  

 afmærkning, ved opsætning af bomme eller på anden  

 tilsvarende måde.
 Stk. 3. Vedrører de i stk. 1 og 2 nævnte  

 afgørelser stationspladser eller adgangsveje til stationer og  

 færgelejer, skal politiet tillige forhandle med vedkommende jernbane-  

 eller færgeselskab.
 Stk. 4. Afgørelser efter § 42, stk. 4 og 5,  

 om lokale hastighedsbegrænsninger træffes af politiet.  

 Afgørelsen træffes efter forhandling med vedkommende  

 vejbestyrelse eller, for så vidt angår private veje, vedkommende  

 kommunale myndighed.
§ 92 a.
Politiet kan med samtykke fra vejbestyrelsen for så  

 vidt angår offentlig vej, og fra vejmyndigheden for så vidt  

 angår privat fællesvej omfattet af afsnit I, III og IV i lov om  

 private fællesveje, jf. lovens § 13, stk. 1 og 2, træffe  

 bestemmelse om Stk. 5. Såfremt der opstår uenighed mellem de  

 myndigheder, der nævnes i stk. 1 og 4, afgøres sagen af  

 trafikministeren.
Politiets bestemmelser i medfør af stk. 1, 2 og  

 4 kan påklages til trafikministeren, for så vidt angår  

 retlige spørgsmål.
 Stk. 6. Politiet kan træffe aftale med en  

 kommunalbestyrelse om, at visse bestemmelser om dispensation fra  

 tidsbegrænset parkering administreres af vedkommende  

 kommunalbestyrelse.
1)	indførelse af ubetinget vigepligt og 2)	påbud om ensrettet færdsel.
 Stk. 2. Politiet træffer afgørelser efter §  

 42, stk. 4 og 5, om lokale hastighedsbegrænsninger, for så vidt  

 angår  offentlig vej efter forhandling med vejbestyrelsen og for  

 så vidt angår privat fællesvej omfattet af afsnit I, III og  

 IV i lov om private fællesveje, jf. lovens § 13, stk. 1 og 2, efter  

 forhandling med vejmyndigheden.
 Stk. 3. I forbindelse med trafiksaneringer og lokale  

 handlingsplaner for trafikken i tættere bebygget område kan  

 vejbestyrelsen eller vejmyndigheden over for politiet tage initiativ til, at  

 der træffes afgørelser efter stk. 1, nr. 2 og stk. 2.
Stk. 7. Foranstaltninger af den art, der nævnes i  

 stk. 1, 2 og 4, skal tilkendegives ved afmærkning i  

 overensstemmelse med de bestemmelser, der fastsættes i medfør af  

 § 95, stk. 1 og 3, medmindre bestemmelserne håndhæves  

 af politiet på stedet.
Såfremt en foranstaltning efter  

 stk. 1, nr. 1 eller 5, ikke er begrænset til en bestemt  

 vejstrækning, kan den dog i stedet offentliggøres i en lokal  

 bekendtgørelse.
 § 92 b.  Afgørelser efter § 92 og § 92 a, stk. 1, som  

 vedrører stationspladser eller adgangsveje til stationspladser og  

 færgelejer, træffes efter forhandling med vedkommende jernbane-  

 eller færgeselskab.
§ 92 c.
Såfremt der opstår uenighed mellem de  

 myndigheder, der nævnes i §§ 92 og 92 a, afgøres sagen af  

 trafikministeren.
Stk. 2. Afgørelser i henhold til §§ 92 og 92 a kan  

 påklages til trafikministeren, for så vidt angår retlige  

 spørgsmål.
Klagefristen er 4 uger fra den dag, hvor  

 afgørelsen er meddelt den pågældende, eller hvor  

 foranstaltningen er etableret.
 Stk. 3. Trafikministeren kan fastsætte  

 nærmere regler om udøvelsen af de i §§ 92 og 92 a nævnte  

 beføjelser.
 Stk. 4. Foranstaltninger af den art, der nævnes i  

 §§ 92 og 92 a, skal tilkendegives ved afmærkning i overensstemmelse med  

 de bestemmelser, der fastsættes i medfør af § 95, stk. 1 og 3,  

 medmindre bestemmelserne håndhæves af politiet på stedet.  

 Såfremt en foranstaltning efter § 92, stk. 1, nr. 1 eller 3, ikke er  

 begrænset til en bestemt vejstrækning, kan den dog i stedet  

 offentliggøres i en lokal bekendtgørelse.
§ 92 d.
Trafikministeren kan, når det findes  

 færdselssikkerhedsmæssigt forsvarligt, efter høring af  

 politiet tillade amtsråd og kommunalbestyrelser i disses egenskab af  

 vejbestyrelse eller vejmyndighed at udføre tidsmæssigt og  

 geografisk begrænsede forsøg med færdselsregulerende  

 foranstaltninger, der ikke kan udføres i medfør af  

 færdselslovens bestemmelser, herunder forsøg der alene er  

 begrundet i miljømæssige hensyn.
Trafikministeren kan i  

 forbindelse med sådanne forsøg fravige bestemmelserne i § 2, nr.  

 2, 6, 8 og 11-13, § 5, stk. 2, §§ 6, 10, 11 og 13. Ministeren kan udstede  

 forskrifter i forbindelse med en konkret tilladelse.
 Stk. 2. Anmodning om tilladelse til forsøg indsendes af  

 amtsrådet eller kommunalbestyrelsen til Trafikministeriet ledsaget af  

 en nærmere beskrivelse af forsøget.«.
§ 96. -- Stk. 2. Såfremt der opstår uenighed mellem  

 politiet og vejbestyrelsen om afmærkningen, afgøres sagen af  

 trafikministeren.
Klager over afmærkningen afgøres ligeledes af  

 trafikministeren, for så vidt angår retlige  

 spørgsmål.
 12. § 96, stk. 2, 2. pkt., ophæves.
 13. § 97 affattes således:
Afmærkning på private veje » § 97. Anvendelse af den afmærkning, der er nævnt i  

 § 95, på eller ved privat vej eller bro kræver politiets  

 godkendelse.
Politiet kan, hvor det skønnes fornødent,  

 forlange, at sådan afmærkning tilvejebringes og bekostes af vej-  

 eller broejeren.
§ 97. Anvendelsen af den afmærkning, der er nævnt i §  

 95, på eller ved en privat fællesvej omfattet af afsnit I, III og  

 IV i lov om private fællesveje, jf. lovens § 13, stk. 1 og 2,  

 kræver godkendelse.
Såfremt der ved afmærkningen  

 indføres færdselsmæssige bestemmelser omfattet af §§ 92 og  

 92 a, meddeles godkendelsen efter reglerne i de nævnte bestemmelser.  

 Anden afmærkning godkendes af vejmyndigheden.
 Stk. 2. Politiet kan, hvor færdselsmæssige grunde  

 taler herfor, kræve, at afmærkning, der ikke er i  

 overensstemmelse med de forskrifter, der udfærdiges i medfør af  

 § 95, stk. 1, fjernes.
Stk. 2. Anvendelse af den afmærkning, der er nævnt  

 i § 95, på andre private fællesveje end de i stk. 1  

 nævnte og på private veje og broer kræver politiets  

 samtykke.
Politiet kan, hvor det skønnes fornødent, forlange,  

 at sådan afmærkning tilvejebringes og bekostes af vej- eller  

 broejeren.
Politiet kan, hvor færdselsmæssige grunde taler  

 herfor, kræve, at afmærkning på disse veje og broer, der  

 ikke er i overensstemmelse med de forskrifter, der udfærdiges i  

 medfør af § 95, stk. 1, fjernes.
Stk. 3. Såfremt en privatperson eller institution, der  

 som vej- eller broejer er berettiget til at forbyde visse arter af  

 færdsel, ønsker at gennemføre et sådant forbud ved  

 opsætning af bomme eller på anden tilsvarende måde, skal  

 politiets godkendelse forinden indhentes.
Politiet kan påbyde  

 særlig afmærkning eller belysning af afspærringen, hvis den  

 kan være til fare for færdslen.
Stk. 3. Såfremt en vej- eller broejer, der er berettiget  

 til uden tilladelse efter § 44, stk. 3, i lov om private  

 fællesveje, at forbyde visse arter af færdsel, ønsker at  

 gennemføre et sådant forbud ved opsætning af bomme eller  

 på anden tilsvarende måde, skal politiets godkendelse forinden  

 indhentes.
Politiet kan påbyde særlig afmærkning eller  

 belysning af afspærringen, hvis den kan være til fare for  

 færdslen.«.
 § 119 a.
 14. I § 119 a, stk. 3, indsættes som 2.  

 pkt.:
 Stk. 3. Sager omfattet af stk. 1, hvori der ikke  

 opstår spørgsmål om anvendelse af højere straf end  

 bøde, kan, når retten ikke finder grund til at betvivle  

 tiltaltes skyld, afgøres ved, at den tiltalte i retten vedtager at  

 erlægge en nærmere bestemt bøde og vedtager frakendelse af  

 førerretten i et nærmere angivet tidsrum.
» § 121. Politiet kan pålægge en afgift for  

 overtrædelse af:
1-6) --- 7)	standsnings- eller parkeringsforbud, der fastsættes efter  

 § 92, selv om forbuddet ikke angives ved afmærkning, 15. I § 121, stk. 1, nr. 7, ændres »§ 92« til: »§§ 92 og 92 d«.
8)	andre bestemmelser om standsning eller parkering, der  

 fastsættes i medfør af §§ 92 og 93, og 16. I § 121, stk. 1, nr. 8, indsættes efter  

»§§ 92«: », 92 d«.
§ 124 g.
For lovpligtige syn betales, jf. dog stk. 2  

 4, 1-2) -- 17. § 124 g, stk. 1, nr. 3, affattes  

 således:
 3)	200 kr. for motorcykler og for påhængsvogne eller  

 påhængsredskaber til motorcykler.
» Stk. 2. Kontrolsyn af køretøjer, der er  

 registreret uden syn på grundlag af typeattest eller  

 værkstedserklæring, samt syn af registreringspligtige knallerter  

 foretages uden betaling.
 18. I § 124 g, stk. 2, udgår: »samt syn af registreringspligtige knallerter«.
Stk. 3. I de tilfælde, hvor et køretøj i  

 forbindelse med syn, herunder kontrolsyn, bliver henvist til omstillingssyn  

 til kontrol af, at konstaterede fejl og mangler er blevet rettet, betales for  

 hvert enkelt omstillingssyn 1-2) --- 19. § 124 g, stk. 3, nr. 3, affattes  

 således:
 3)	125 kr. for motorcykler og for påhængsvogne eller  

 påhængsredskaber til motorcykler.
Stk. 4. - - - » Stk. 5. For andre syn betales 1-2) --- 20. § 124 g, stk. 5, nr. 3, affattes  

 således:
 3)	350 kr. for motorcykler og for påhængsvogne eller  

 påhængsredskaber til motorcykler.
» § 126. Retten til at føre de i § 125 nævnte  

 køretøjer skal endvidere frakendes føreren af et  

 sådant køretøj, såfremt han:
1)	--- 2)	har overskredet de tilladte hastigheder efter § 42 eller anden  

 hastighedsgrænse fastsat ved færdselstavler eller anden  

 afmærkning med mere end 70 pct., 21. I § 126, stk. 1, nr. 2, ændres »§ 42« til: »§§ 42 eller 43 a«.
 22. § 132, stk. 1, sidste pkt., affattes  

 således:
§ 132. Er retten til at føre motordrevet  

 køretøj i henhold til denne eller nogen tidligere lov frakendt  

 nogen for længere tid end 3 år, kan spørgsmålet om  

 generhvervelse af retten inden frakendelsestidens udløb indbringes for  

 domstolene.
Indbringelsen sker efter reglerne i straffelovens § 78,  

 stk. 3, og kan tidligst finde sted, når der er forløbet 3  

 år af frakendelsestiden.
Retten kan kun gengives, når ganske  

 særlige omstændigheder foreligger.
Har retten til at være  

 fører tidligere været frakendt vedkommende ubetinget, kan  

 gengivelse af førerretten inden frakendelsestidens udløb kun  

 ske rent undtagelsesvis og tidligst, når der er forløbet 6  

 år af frakendelsestiden.
» Stk. 2. Er førerretten frakendt som følge af  

 spiritus- eller promillekørsel, kan spørgsmålet om  

 generhvervelse dog indbringes for domstolene, når halvdelen af  

 frakendelsestiden, dog mindst 11/2 år, er forløbet.  

 Såfremt førerretten i sådanne tilfælde er frakendt  

 for bestandig, kan spørgsmålet om generhvervelse tidligst  

 indbringes for domstolene, når 5 år af frakendelsestiden er  

 forløbet.
Generhvervelse af førerretten kan kun ske,  

 såfremt den pågældende i mindst 1 år forud for sagens  

 indbringelse for retten har overholdt en kontrolleret behandling mod misbrug  

 af alkohol.
 23. I § 132 indsættes som  

stk. 3:
» § 2 I lov om private fællesveje, jf.  

 lovbekendtgørelse nr. 670 af 19. august 1999, foretages  

 følgende ændring:
§ 44. Med fornødent samtykke fra politiet, jf.  

 færdselslovens § 92 og § 100, kan vejmyndigheden lade foretage  

 forandringer ved en privat fællesvejs indretning eller anlæg og  

 foretage hel eller delvis afspærring af vejen for gennemgående  

 trafik samt foretage andre færdselsmæssige foranstaltninger med  

 henblik på at begrænse færdslen på vejen.
Udgifterne  

 herved afholdes af vejmyndigheden, jf. dog stk. 2.
Stk. 2. - - - Stk. 3. - - - 1. I § 44, stk. 1, 1. pkt., indsættes efter »§ 92«: », § 92 a«.
§ 3 I lov om vintervedligeholdelse og renholdelse af veje, jf.  

 lovbekendtgørelse nr. 714 af 11. september 1997, foretages  

 følgende ændringer:
§ 14. -- 1. § 14, stk. 3, affattes således:
Stk. 3. Aftalen skal være skriftlig og skal skriftligt  

 anmeldes til politiet.
Politiet kan nægte at godkende aftalen,  

 såfremt den af grundejeren udpegede person ikke kan anses for egnet til  

 at sørge for forpligtelsernes opfyldelse.
» 2. § 16 affattes således:
 § 16. Tilsynet med, at grundejerne overholder deres  

 forpligtelser efter nærværende lov, føres af politiet, der  

 i fornødent fald kan lade foranstaltningerne udføre for den  

 forsømmeliges regning.
»§ 16. Tilsynet med, at grundejerne overholder deres forpligtelser  

 efter denne lov, føres af vejbestyrelsen eller, for så vidt  

 angår private fællesveje og private veje, vedkommende  

 kommunalbestyrelse.
Såfremt grundejerens forpligtelser hviler på  

 bestemmelser truffet af en kommunalbestyrelse i henhold til § 5, stk. 3,  

 føres tilsynet dog af denne kommunalbestyrelse.
Tilsynsmyndigheden kan  

 om fornødent lade foranstaltningerne udføre for den  

 forsømmeliges regning.«.
§ 4 Stk. 1. Loven træder i kraft den 1. april 2000, jf. dog  

 stk. 2.
 Stk. 2. § 1, nr. 13, § 2 og § 3 samt færdselslovens  

 §§ 92, 92 a, 92 b og 92 c som affattet ved denne lovs § 1 nr. 11,  

 træder i kraft den 1. august 2000.
