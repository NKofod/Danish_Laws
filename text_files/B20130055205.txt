Bekendtgørelse om ændring af bekendtgørelse om egenkontrol med dyrevelfærd (Aldersgrupper) §1 I bekendtgørelse nr. 763 af 24. juni 2010 om egenkontrol med dyrevelfærd foretages følgende ændring:
 1. § 2 affattes således:
 »§ 2. Reglerne i denne bekendtgørelse finder anvendelse på:
 1) Kvægbesætninger med mindst 100 køer.
 2) Kvægbesætninger med mindst 200 handyr og/eller hundyr, der endnu ikke har kælvet.
 3) Svinebesætninger med mindst 300 søer, gylte eller orner.
 4) Svinebesætninger med mindst 3.000 slagtesvin (30 kg - slagtning).
 5) Svinebesætninger med mindst 6.000 smågrise (7 kg - 30 kg).
Stk. 2. Forpligtelserne efter denne bekendtgørelse omfatter alle kvæg og svin i en besætning, hvis antallet af dyr i besætningen overskrider én af de i stk. 1 nævnte tærskelværdier.
Antallet af dyr opgøres som antallet af dyr på et CHR-nummer, jf. bekendtgørelse om registrering af husdyrbrug i CHR.« § 2 Bekendtgørelsen træder i kraft den 1. juni 2013.
