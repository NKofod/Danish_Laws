En lidelse i form af tennisalbue hos en kvinde K, der var lille og med  

 beskeden muskelkraft kunne ikke anerkendes som erhvervssygdom efter  

 erhvervssygdomsbekendtgørelsens § 1, pkt.
E, 6, b, da hendes arbejde ikke  

 efter sin art havde været særligt belastende.
 REDEGØRELSE FOR SAGEN:
 En kvinde K indgav anmeldelse om en lidelse i form af tennisalbue  

 (epicondylitis), som værende opstået under hendes arbejde som montrice for  

 virksomheden A.
 Det var oplyst, at K var lille og med beskeden muskelkraft, og at hun  

 havde haft problemer med højre arm/albue siden 1960.
 Om K's beskæftigelsesforhold var det oplyst, at hun fra 1958, hvor hun var  

 12 år gammel og indtil 1966 havde arbejdet i sine forældres systue.
 K havde været beskæftiget som montrice hos A fra 1976 til 1981, hvor hun  

 måtte ophøre på grund af lidelsen.
 AFGØRELSEN, DER KLAGES OVER:
 Sikringsstyrelsen afviste at anerkende lidelsen og begrundede afgørelsen  

 med, at K ikke fandtes at have været udsat for overbelastning i  

 arbejdsskadeforsikringenslovens forstand.
 kLAGEN TIL ANKESTYRELSEN:
 Afgørelsen var indanket af K.
 SUPPLERENDE OPLYSNINGER EFTER ANKEN:
 Ankestyrelsen indhentede gennem Sikringsstyrelsen oplysninger fra A om K's  

 arbejdsmæssige forhold under ansættelsen som montrice.
 På grundlag af de indhentede oplysninger udtalte Sikringsstyrelsen den 13.  

 maj 1986, at styrelsen ikke fandt anledning til at ændre sin tideligere  

 afgørelse, idet K's lidelse syntes at være opstået allerede under hendes  

 arbjede hos sine forældre fra 1958 til 1966.
 Sikringsstyrelsen fandt ikke, at K's arbejde for sine forældre opfyldte  

 betingelserne for anerkendelse, idet det ikke havde været særligt belastende,  

 og idet K så vidt vides ikke var ophørt med dette arbejde på grund af  

 lidelsen.
 Det var desuden Sikringsstyrelsens opfattelse, at forværrelsen af ledelsen  

 ikke kunne tilskrives arbejdet for A, men at lidelsen havde udviklet sig  

 uafhængigt af arbejdet.
 LOVGRUNDLAG.
 Arbejdsskadeforsikringensloven § 10.
§ 1, pkt.
E,6, b i Sikringsstyrelsens bekendtgørelse nr. 276 af 23. maj  

 1986 om fortegnelse over erhvervssygdomme.
 ANKESTYRELSENS AFGØRELSE:
 Sikringsstyrelsens afgørelse stadfæstes med den i styrelsens brev af 13.  

 maj 1986 givne begrundelse.
 EFTER ANKESTYRELSENS AFGØRELSE:
 Sagen blev indbragt for Folketingets Ombudsmand af K's fagforbund.
Ankestyrelsen udtalte bl.a. i skrivelse af 3. september 1987 over for  

 Ombudsmanden: »At styrelsen ikke har tillagt det selvstændig betydning,  

 at K er lille af vækst og kun i besiddelse af beskeden muskelkraft.
Man har  

 således lagt til grund, at det er en blandt flere forudsætninger for at  

 anerkende en lidelse som erhvervssygdom efter § 1, pkt.
E, 6, b, i  

 Sikringsstyrelsens erhvervssygdomsbekendtgørelse, at der har været på tale om  

 arbejde, som efter sin art er af særligt belastende karakter«.
 I skrivelse af 3. februar 1988 udtalte Folketingets Ombudsmand: »På  

 baggrund af de udtalelser, jeg har modtaget, må jeg forstå, at Ankestyrelsens  

 (og Sikringsstyrelsens) begrundelse for ikke at anerkende pågældendes lidelse  

 som arbejdsskade er, at hendes lidelse - selv om den efter sin art er  

 omfattet af erhvervssygdomsfortegnelsen - ikke opfylder en af de i  

 fortegnelsen opstillede yderligere betingelser for anerkendelse:  

 »forårsaget af overbelastning« (bekendtgørelsen fra 1982) og  

 »særligt/stærkt belastende« arbejde (jfr. den nugældende  

 bekendtgørelse).
Der er i den forbindelse lagt vægt på, om arbejdet (navlig hos A) efter  

 sin art var belastende, hvilket efter det oplyste er i overensstemmelse med  

 Ankestyrelsens praksis.
Jeg henviser i den forbindelse til det i  

 Ankestyrelsens udtalelse af 3. september 1987 anførte'.
 Ombudsmanden fandt ikke grundlag for at kritisere Ankestyrelsens  

 afgørelse.
