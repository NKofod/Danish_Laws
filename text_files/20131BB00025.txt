Fremsat den 26. november 2013 af Hans Andersen (V), Joachim B.
Olsen (LA) og Benedikte Kiær (KF) Forslag til folketingsbeslutning om afskaffelse af reglerne om 6 ugers selvvalgt uddannelse til forsikrede ledige Folketinget pålægger regeringen at fremsætte forslag til afskaffelse af reglerne om 6 ugers selvvalgt uddannelse til forsikrede ledige.
Bemærkninger til forslaget Forskning viser, at uddannelsesaktivering generelt fastholder ledige i ledighed og kan fungere som en stopklods i beskæftigelsessystemet.
I en tid, hvor hver en krone skal vendes for at sikre, at vi får mest muligt for pengene, er det afgørende, at vi bruger pengene der, hvor de gør størst gavn  og dermed ikke på at uddanne ledige til ledighed.
I 2012 blev der brugt omkring 500 mio. kr. på ordningen med 6 ugers selvvalgt uddannelse, uden at der er evidens for, at ordningen bidrager til at få ledige i job.
Forslagsstillerne lægger derfor op til, at reglerne om 6 ugers selvvalgt uddannelse til forsikrede ledige afskaffes, og at uddannelsestilbuddene i stedet direkte målrettes beskæftigelse.
Skriftlig fremsættelse Hans Andersen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om afskaffelse af reglerne om 6 ugers selvvalgt uddannelse til forsikrede ledige.
(Beslutningsforslag nr.
B 25) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
