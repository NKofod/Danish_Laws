 Fremtidigt vil ændringer til ordningen om ydelse af produktionsrestitution  

 i korn- og rissektoren almindeligvis blive udsendt som rettelsesblade til  

 denne vejledning.
 Retsgrundlaget for ordningen om ydelse af produktionsrestitutioner i korn-  

 og rissektoren er angivet i bilag 1.
1. Anvendelsesområde Genstand for ydelse af produktionsrestitution i henhold til bestemmelserne  

 i denne vejledning er stivelse af hvede, majs, ris, brudris, kartofler eller  

 visse heraf afledte produkter, (jf. bilag 2) der anvendes til fremstilling af  

 færdigvarer henhørende under toldpositionerne i bilag 3.
2. Definitioner I denne vejledning forstås ved:
 - Stivelse: Basisstivelse eller et produkt, der er afledt af  

 stivelse, som opført i bilag 2 (basisprodukter).
 - Færdigvarer: Godkendte produkter, der henhører under  

 toldpositionerne i bilag 3.
 - Fabrikanten: En juridisk eller fysisk person, der anvender  

 stivelsen til fremstilling af de godkendte færdigvarer.
 - Produktionsår: Tiden fra 1. juli til 30. juni.
3. Produktionsrestitution 3.1.  Produktionsrestitutionen fastsættes normalt for et kvartal.  

 Restitutionssatsen offentliggøres i EF-Tidende og kan fås oplyst ved  

 henvendelse til EF-direktoratets I-kontor.
3.2.  Dagen for EF-direktoratets modtagelse af fabrikantens  

 ansøgning om restitutionscertifikat (jf. pkt. 5) er bestemmende for  

 restitutionssatsens størrelse.
Det er en betingelse for opnåelse af  

 produktionsrestitution, at fabrikanten er i besiddelse af et  

 restitutionscertifikat udstedt af EF-direktoratet.
 3.3.  Såfremt forarbejdningen finder sted i produktionsåret efter  

 det produktionsår, hvori restitutionscertifikatet er udstedt, justeres  

 restitutionsbeløbet på grundlag af forskellen mellem den gamle og den nye  

 interventionsopkøbspris for majs.
 3.4.  Medmindre fabrikanten over for toldvæsenet dokumenterer, at  

 stivelsen stammer fra majs, ris, kartofler eller et heraf afledt produkt, jf.  

 bilag 2, vil EF-direktoratet beregne restitutionsbeløbet på basis af  

 hvedestivelse.
4. Bevilling til produktionsrestitution for stivelse 4.1.  Forinden fremstillingen af færdigvarer påbegyndes, skal  

 fabrikanten hos toldvæsenet have meddelt bevilling til produktionsrestitution  

 for stivelse.
 Ansøgning om bevilling skal indeholde følgende oplysninger:
 - Fabrikantens navn og adresse samt virksomhedsnummer.
 - Stivelsens (basisproduktets) art med angivelse af toldposition, som  

 anført i bilag 2.
 - Færdigvarernes art med angivelse af toldposition, som anført i bilag 3.
 - Produktionssted/steder.
 - Beskrivelse/toldposition af evt. andre produkter end de godkendte  

 færdigvarer, hvortil virksomheden anvender stivelse.
 - Opbevaringsform for basisprodukterne, f.eks. sække, beholdere (siloer).
 Ansøgningen skal indsendes til distriktstoldkammeret.
 4.2.  I bevillingen til produktionsrestitution for stivelse har  

 toldvæsenet bl.a. fastsat:
 - Opbevaring af basisprodukter samt fremstilling af og opbevaring af  

 færdigvarer skal ske i lokaler, der er godkendt af toldvæsenet.
- Såvel basisprodukter som færdigvarer skal opbevares særskilt, således at  

 der ikke kan ske sammenblanding med andre varer.
Fremstillingen af de  

 pågældende varer skal ske adskilt fra anden produktion.
 - Forinden tilførslen af et givet parti basisprodukter skal der til  

 toldvæsenet afgives kontroleksemplar T 5 (form A 122) for det pågældende  

 parti.
 - I hvilket omfang, der skal ske prøveudtagning og analyse af de enkelte  

 partier af basisprodukter.
 - Forinden basisprodukterne skal indgå i fremstillingen, skal der afgives  

 en skriftlig anmeldelse til toldvæsenet.
 - Når basisprodukterne er anvendt til fremstilling af færdigvarer, skal  

 virksomheden afgive en skriftlig færdiganmeldelse til toldvæsenet.
 - Færdiganmeldelsen skal indeholde en opstilling over de produktioner af  

 færdigvarer, i hvilke den anmeldte mængde basisprodukter er indgået.
- Færdiganmeldelsen skal være vedlagt dokumentation for indkøb og levering  

 af stivelsen samt navn og adresse på den virksomhed, der har leveret  

 stivelsen.
Endvidere skal oplyses navn og adresse på stivelsesproducenten.
 - Ønsker virksomheden forudbetaling af støtten, jf. pkt. 8, anmodes der  

 herom i færdiganmeldelsen.
 - Der skal dagligt føres et specificeret lager og produktionsregnskab.
 - Toldvæsenet har ret til under oplagringen og i forbindelse med  

 fremstillingen at kræve mængden af basisprodukter og færdigvarer opgjort ved  

 vejning eller på anden måde samt til uden erstatning at udtage prøver.  

 Toldvæsenet kan endvidere kræve angivet analyseattester, recepter o.lign.
 - Toldvæsenet har til enhver tid ret til at foretage eftersyn i  

 produktionsvirksomhederne og til at gennemgå recepter, forretningsbøger,  

 øvrige regnskabsmateriale og korrespondance m.v. i produktionsvirksomhederne.  

 Virksomheden skal yde toldvæsenet den bistand, der er nødvendig ved  

 foretagelse af de nævnte eftersyn, ligesom det påhviler virksomheden at  

 foretage det nødvendige arbejde i forbindelse med toldvæsenets undersøgelser.
5. Ansøgning om restitutionscertifikat 5.1.  Fabrikanten skal endvidere, inden produktionen påbegyndes,  

 skriftligt anmode EF-direktoratet om udstedelse af restitutionscertifikat.
 5.2.  Fabrikanten skal i ansøgningen om udstedelse af  

 restitutionscertifikat anføre følgende:
 - Navn og adresse samt virksomhedsnummer.
 - Toldposition, kvantum og beskrivelse af den basisstivelse eller det  

 afledte produkt, der skal forarbejdes til en godkendt færdigvare.
 - Toldposition for og beskrivelse af den(de) godkendte færdigvarer, som  

 stivelsen skal anvendes til.
 - Produktionssted/steder.
 - Den forventede produktionsperiode.
 - En erklæring om, at den stivelse, der skal anvendes, er blevet  

 fremstillet direkte af majs, hvede, ris eller kartofler, eller at det i bilag  

 2 opførte afledte produkt, der skal anvendes, er blevet fremstillet direkte  

 af ovennævnte stivelse.
5.3.  Ansøgningen om restitutionscertifikat skal ledsages af en  

 sikkerhedsstillelse på 25 ECU (i 1988 kr. 218,87 og fra 1. januar 1989 kr.  

 221,04) pr. ton basisstivelse, i givet fald multipliceret med den i bilag 2  

 anførte koefficient for den type stivelse, der anvendes.
Såfremt ansøgningen  

 om restitutionscertifikat vedrører en færdigvare under toldpos.-39.06 BI  

 ifølge bilag 3 (svarende til pos. 3505.10.50.0 i Brugstariffen for 1988)  

 udgør sikkerhedsstillelsen dog 105% af den produktionsrestitution, der skal  

 ydes for fremstillingen af det pågældende produkt.
Sikkerheden kan stilles i  

 rede penge eller i form af en bank- eller forsikringsgaranti.
Garantibreve  

 skal affattes som vist i bilag 4. Ønskes en eksisterende maksimalgaranti  

 anvendt, er det tilstrækkeligt at anføre garantinummeret i ansøgningen.
6. Restitutionscertifikat 6.1.  Restitutionscertifikat betragtes som udstedt på på den  

 dato, hvor ansøgningen modtages af EF-direktoratet.
 6.2.  Restitutionscertifikatet og den for basisstivelse påførte  

 restitutionssats har gyldighed fra modtagelsesdagen og indtil udgangen af det  

 kvartal, der følger efter det kvartal, i hvilket certifikatet er udstedt, jf.  

 dog pkt. 3.3.
 6.3.  Tildeling af et restitutionscertifikat giver fabrikanten  

 ret til udbetaling af den i certifikatet anførte restitution, når toldvæsenet  

 over for EF-direktoratet bekræfter, at stivelsen er blevet forarbejdet til  

 den godkendte færdigvare.
 6.4.  Restitutionscertifikatet skal sammen med den i bevillingen  

 nævnte færdiganmeldelse fremlægges for toldvæsenet til attestation af de på  

 bagsiden anførte produktionsoplysninger.
 6.5.  Rettighederne i henhold til restitutionscertifikatet kan  

 ikke overdrages.
 6.6.  Af hensyn til endelig afregning og frigivelse af  

 sikkerhedsstillelsen skal restitutionscertifikatet straks efter  

 færdigudnyttelse eller snarest efter gyldighedsperiodens udløb indsendes til  

 EF-direktoratet.
6.7.  Når EF-direktoratet har modtaget certifikatet retur,  

 betragte s det som færdigudnyttet i henhold til afskrivningerne på bagsiden.
7. Udbetaling af produktionsrestitution Udbetaling af produktionsrestitution foretages af EF-direktoratet.  

 Udbetalingen finder sted snarest efter, at EF-direktoratet fra toldvæsenet  

 har modtaget det originale kontroleksemplar T 5, forsynet med toldvæsenets  

 påtegning om, at det angivne parti stivelse er blevet anvendt til  

 fremstilling af den godkendte færdigvare.
8. Forudbetaling af produktionsrestitution Forudbetaling af produktionsrestitution kan finde sted 30 dage efter, at  

 toldvæsenet har modtaget en færdiganmeldelse, der kan accepteres, og hvori  

 virksomheden har anmodet om forudbetaling af restitutionen.
Det er en  

 forudsætning, at virksomheden over for EF-direktoratet stiller en sikkerhed  

 af samme størrelse som forudbetalingen, og at der samtidig indsendes en kopi  

 til EF-direktoratet af den til toldvæsenet indleverede  

 forudbetalingsanmodning.
Ved forudbetaling i forbindelse med produktion af  

 færdigvarer under toldpos. 39.06 BI (pos. 3505.10.50.0 i Brugstariffen for  

 1988) kan sikkerhedsstillelse undlades.
9. Frigivelse/inddragelse af sikkerhedsstillelse 9.1.  Den i henhold til pkt. 5.3. og pkt. 8 stillede sikkerhed  

 frigives, når EF-direktoratet har konstateret, at den i  

 restitutionscertifikatet angivne mængde stivelse er forarbejdet til de  

 anførte færdigvarer inden for certifikatets gyldighedsperiode.
Sikkerhed  

 stillet for certifikatet, der vedrører færdigvarer under toldpos. 39.06 B.I  

 (jf. pkt. 5.3) frigives dog kun, såfremt EF-direktoratet modtager bevis for,  

 at den pågældende færdigvare enten er blevet anvendt til fremstilling af  

 andre produkter end de i bilag 2 anførte eller har forladt Fællesskabets  

 geografiske område, dvs. er blevet eksporteret til et tredjeland.
Såfremt  

 videreforarbejdningen foregår i en anden medlemsstat, føres beviset ved  

 fremlæggelse af et udfyldt kontroleksemplar T 5, der i rubrik 104 under  

 »Anden« er forsynet med følgende angivelse: »Til forarbejdning  

 i overensstemmelse med art. 7, stk. 4, i forordning (EØF) nr. 2169/86)»  

 Att.: EF-direktoratet, I-kontorer.
Foregår videreforarbejdningen i Danmark,  

 skal dokumentationen før indsendelse til EF-direktoratet attesteres af  

 toldvæsenet.
 9.2.  Betingelserne for forarbejdning af stivelsen betragtes som  

 opfyldt, såfremt mindst 95% af den i certifikatet angivne mængde stivelse er  

 forarbejdet til den anførte færdigvare.
 9.3.  Forarbejdes mindre end 95%, fortabes et garantibeløb  

 svarende til forskellen mellem den faktisk anvendte mængde og den i rubrik 6  

 på certifikatet anførte mængde.
9.4.  Sikkerheden frigives også, såfremt produktionen ikke har  

 kunn e finde sted på grund af force majeure.
10. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
11. Ikrafttrædelsesbestemmelser Vejledningen har virkning fra den 1. juli 1988.
Bilag 1 Retsgrundlag Rådsforordning nr. 2727/75 af 29. oktober 1975 om den fælles  

 markedsordning for korn, senest ændret ved forordning nr. 2221/88.
 Rådsforordning nr. 1418/76 af 21. juni 1976 om den fælles markedsordning  

 for ris, senest ændret ved forordning nr. 2229/88.
 Rådsforordning nr. 1009/86 af 25. marts 1986 om almindelige regler for  

 produktionsrestitutioner i korn- og rissektoren.
 Kommissionsforordning nr. 2169/86 af 10. juli 1986 om de nærmere regler  

 for kontrol og udbetaling af produktionsrestitutioner i korn- og rissektoren,  

 senest ændret ved forordning nr. 1863/88.
 Landbrugsministeriets bekendtgørelse nr. 416 af 25. juni 1986 om ydelse af  

 produktionsrestitution for stivelse.
Bilag 2 Bilag 3 Bilag 4 Til EF-direktoratet (I-kontoret - korn) Underskrevne  

 ...................................................................
(pengeinstituttets navn) Indestår herved EF-direktoratet Frederiksborggade 18 1360 København K som selvskyldnerkautionist for betaling af indtil kr. ......................
 bliver EF-direktoratet skyldig ved forretninger omfattet af de i § 1, stk.  

 1 og 2, i lov nr. 595 af 22. december 1972 (lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer mv.) og § 1, stk. 1 og 2, i lov nr. 596 af 22. december 1972  

 (lov om administration af Det europæiske Fællesskabs forordninger om  

 markedsordninger for frugt og gartneriprodukter mv.) nævnte ordninger og  

 bestemmelser.
 Erklæringen kan bringes til ophør med et opsigelsesvarsel på 3 dage  

 (lørdage og søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
 ...................., den ...................  

 .............................................
