Landsskatteretskendelse vedr.
Anmodning om fritagelse for  

 skattetillæg Klagen skyldes, at  

 skattemyndigheden ikke har imødekommet klagerens anmodning om fritagelse for  

 skattetillæg.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Den 30. juni 2005 anmodede  

 klagerens revisionsfirma B skattemyndigheden om henstand til den 8. juli 2005  

 med indsendelse af bl.a. klagerens selvangivelse for indkomståret 2004 på  

 grund  

 af sygdom på kontoret.
Anmodningen blev imødekommet af skattemyndigheden i  

 brev  

 af 1. juli 2005, hvor der blev bevilget udsættelse indtil den 8. juli 2005.
Den 25. juli 2005 indsendte  

 revisionsfirmaet klagerens selvangivelse m.m. for indkomståret 2004 og  

 anmodede  

 i brev af samme dato om fritagelse for skattetillæg med henvisning til, at  

 partner i revisionsfirmaet, C var blevet uarbejdsdygtig.
Der vedlagdes som  

 dokumentation herfor lægeerklæring af 29. juni 2005.
 Af lægeerklæringen fremgår,  

 at C havde angivet at være uarbejdsdygtig fra den 20. juni 2005, og at lægen  

 skønnede ham uarbejdsdygtig i yderligere 2 måneder.
 Klagerens selvangivelse for  

 indkomståret 2004 blev registreret modtaget af Skattecenter X den 27. juli  

 2005.
 Som følge heraf pålagde  

 Skattecenteret klageren et skattetillæg på 1.500 kr.
I forbindelse med påklagen af  

 skattemyndighedens afgørelse har revisor oplyst, at han har ansøgt  

 skattemyndigheden om fritagelse for skattetillæg for fire klienter.
En af  

 klienterne er meddelt fritagelse for skattetillæg, medens de tre andre  

 klienters anmodninger ikke er imødekommet.
 Af det fremlagte materiale  

 vedrørende den klient, som skattemyndigheden har godkendt fritagelse for  

 skattetillæg for, fremgår, at revisors anmodning om henstand med indgivelse  

 af  

 selvangivelse blev afslået, men at den efterfølgende anmodning om fritagelse  

 for  

 skattetillæg blev imødekommet.
Skattemyndighedens afgørelse Skattemyndigheden har afslået  

 klagerens anmodning om fritagelse for skattetillæg.
 Det oplyste om, hvorfor  

 selvangivelsen blev indsendt for sent, kan ikke anses som særlige  

 omstændigheder.
 I en udtalelse til  

 Landsskatteretten har skattemyndigheden yderligere anført, at akut sygdom hos  

 revisor på et tidspunkt, hvor skatteyderen ikke har mulighed for at finde en  

 anden revisor inden selvangivelsesfristens udløb, vil kunne begrunde en  

 eftergivelse af skattetillæg.
Klageren benytter B A/S, der  

 ikke kan betragtes som et mindre revisionsselskab.
Sygdom blandt en af  

 medarbejderne omkring selvangivelsestidspunktet kan ikke anses som en særlig  

 omstændighed, da der i revisionsfirmaet må være god mulighed for at finde en  

 anden revisor.
 Til det oplyste om, at en af  

 revisionsfirmaets klienter er meddelt fritagelse for skattetillæg, er anført  

 at  

 klageren ikke kan støtte ret herpå, da han blev meddelt afslag på fritagelsen  

 den 27. juli 2005, medens den klient, der fik fritagelse, blev meddelt dette  

 den 6. september 2005.
Klagerens påstand og argumenter Klagerens revisor har fremsat  

 påstand om, at anmodningen om fritagelse for skattetillæg imødekommes.
Der er fra revisors side  

 anmodet om fritagelse for skattetillæg i fire sager ved Skattecenter X.
De  

 fire  

 anmodninger er fuldstændig identiske.
Begrundelsen for fritagelse er i alle  

 fire tilfælde sygdom hos en medarbejder, og der er ved alle anmodninger  

 vedlagt  

 en lægeerklæring, som dokumenterer dette.
Skattecenteret har i tre af  

 de fire sager givet afslag på anmodningen om fritagelsen for skattetillæg og  

 bevilget fritagelse i en af sagerne.
Den sidste sag er behandlet af en anden  

 medarbejder.
Skatteydere bør behandles ens, uanset hvilken medarbejder der  

 bedømmer sagen.
Landsskatterettens bemærkninger og begrundelse Klagerens selvangivelse er  

 indsendt for sent i forhold til den frist, der blev meddelt ved  

 skattemyndighedens  

 brev af 1. juli 2005. Der er derfor med rette pålagt klageren skattetillæg  

 efter skattekontrollovens § 5, stk. 1.
 Efter skattekontrollovens §  

 5, stk. 1, sidste pkt., kan der efter ansøgning ske hel eller delvis  

 fritagelse  

 for betaling af skattetillæg, hvis særlige omstændigheder taler derfor.
Ved særlige omstændigheder  

 forstås omstændigheder, der alene skyldes den skattepligtiges forhold og ikke  

 tredjemands forhold.
Dog kan f.eks. dokumenteret akut sygdom hos den  

 skattepligtiges revisor på et tidspunkt, hvor den skattepligtige ikke har  

 været  

 i stand til at finde en anden revisor inden selvangivelsesfristens udløb,  

 begrunde en fritagelse for skattetillæg.
 Landsskatteretten anser det  

 for tilstrækkeligt godtgjort, at en partner i klagerens revisionsfirma på  

 selvangivelsestidspunktet led af en akut opstået sygdom.
 Det kan imidlertid ikke anses  

 for godtgjort, at klageren eller dennes revisionsselskab ikke var i stand til  

 inden udløbet af den meddelte frist for indsendelse af selvangivelse, at  

 finde  

 en anden revisor, der kunne forestå udarbejdelsen og indsendelsen af  

 selvangivelsen eller anmode om yderligere henstand med indsendelsen heraf.
Af det fremlagte materiale  

 vedrørende den af revisionsfirmaets klienter, som skattemyndigheden har  

 meddelt  

 fritagelse for skattetillæg fremgår, at revisionsfirmaets anmodning om  

 henstand  

 med indgivelse af selvangivelse blev afslået.
Den efterfølgende fritagelse  

 for  

 skattetillæg kan være begrundet i, at der burde have været meddelt henstand  

 med  

 indgivelse af selvangivelse.
 I dette tilfælde er  

 anmodningen om henstand fuldt ud imødekommet, men fristen er ikke overholdt.  

 Allerede derfor har klageren ikke ud fra en lighedsgrundsætning krav på  

 fritagelse for skattetillæg.
 Det er således med rette, at  

 klagerens anmodning om fritagelse for skattetillæg ikke er imødekommet, og  

 den  

 påklagede afgørelse stadfæstes derfor.
