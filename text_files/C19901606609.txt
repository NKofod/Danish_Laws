§ 1 Komiteen har til opgave at virke til fremme af forbindelsen mellem dansk  

 og udenlandsk kunst ved afholdelse af officielle danske kunstudstillinger i  

 udlandet og tilsvarende udenlandske udstillinger i Danmark samt ved  

 formidling af officiel dansk deltagelse i internationale  

 udstillingsarrangementer.
2.stk.
Komiteen kan formidle eller støtte anden præsentation af dansk  

 kunst i udlandet.
3.stk.
Komiteen har til opgave som Danmarks sektion af Nordisk  

 Kunstforbund at virke for det nordiske samarbejde på billedkunstens område  

 inden for rammerne af kunstforbundets statutter.
4.stk.
Komiteen rådgiver og bistår Kulturministeriet i billedkunstneriske  

 udstillingsforhold, der vedrører Danmarks kulturelle samarbejde med udlandet.
§ 2 Komiteen sammensættes således:
Een billedkunstner fra hver af de udstillingssammenslutninger, som hvert  

 år tildeles stemmeret af Akademirådets og Kunstnersamfundets jury i henhold  

 til Norm for udstillingssammensslutningernes stemmeret, een repræsentant udpeget af Foreningen af danske Kunstmuseer, een billedkunstner udpeget af Kulturministeren.
2.stk.
Den af ministeren udpegede billedkunstner beskikkes for en periode  

 af 3 år som komiteens formand.
Formanden kan ikke genbeskikkes for mere end  

 een yderligere periode.
3.stk.
Den af Foreningen af danske Kunstmuseer udpegede repræsentant har  

 sæde i komiteen for en periode af 3 år, og kan ikke genbeskikkes for mere end  

 een yderligere periode.
§ 3 Komiteen er ansvarlig for de i § 1 anførte opgaver samt træffer de i § 4,  

 1. stk. omhandlede beslutninger.
2.stk.
Komiteens løbende virksomhed varetages af et forretningsudvalg,  

 jvf. § 4.
§ 4 Komiteens forretningsudvalg består af:
Komiteens formand, det af Foreningen af danske Kunstmuseer udpegede medlem af komiteen samt 3 kunstnere udpeget af komiteen blandt dennes øvrige medlemmer.
 Endvidere udpeges 3 suppleanter.
2.stk.
De af komiteen valgte medlemmer kan kun have sæde i  

 forretningsudvalget for en periode af 3 år.
§ 5 Forretningsudvalget disponerer over den bevilling, der stilles til  

 rådighed for komiteen af Kulturministeriet.
2.stk.
Forretningsudvalget kan til varetagelse af enkelte opgaver udpege  

 arbejdsgrupper eller enkeltpersoner inden for eller uden for komiteens  

 medlemmer.
§ 6 Formanden repræsenterer og tegner komiteen udadtil.
2.stk.
Formanden er tillige formand for den danske sektion af Nordisk  

 Kunstforbund.
3.stk.
Forretningsudvalget vælger blandt sine medlemmer en næstformand som  

 formandens stedfortræder.
Valget af næstformand har gyldighed for den periode  

 medlemmet har sæde i forretningsudvalget.
§ 7 Komiteen indkaldes til ordinært møde to gange årligt ved sekretariatets  

 foranstaltning.
2.stk.
Komiteens formand eller et flertal af komiteens medlemmer kan  

 gennem sekretariatet foranledige indkaldt til ekstraordinært komitemøde med 4  

 ugers varsel.
3.stk.
Komiteen og forretningsudvalget fastsætter selv sin  

 forretningsorden.
§ 8 Til varetagelse af komiteens administrative arbejde stilles  

 sekretariatsbistand til rådighed af Kulturministeriet.
Sekretariatet forestår  

 indkaldelser til møder i komiteen og forretningsudvalget.
§ 9 Forretningsudvalget aflægger hvert år inden udgangen af september  

 beretning og regnskab for den virksomhed, som udvalget har været ansvarlig  

 for i det foregående finansår.
Beretning og regnskab forelægges komiteens  

 medlemmer senest 4 uger forinden det årlige ordinære møde, samtidig med at  

 der indkaldes til mødet.
2.stk.
Regnskabet, ledsaget af komiteens bemærkninger, revideres og  

 godkendes af Kulturministeriet.
§ 10 Nærværende vedtægter, der er udfærdiget af Kulturministeriet, skal tages  

 op til revision, såfremt komiteen anmoder ministeriet herom.
 Kulturministeriet, den 6. juni 1990.
