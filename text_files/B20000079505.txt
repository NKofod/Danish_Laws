Bekendtgørelse om tilskud efter  

 sygesikringsloven til fodbehandling I medfør af § 9, stk. 3 og § 12 a i lov om offentlig  

 sygesikring, jf. lovbekendtgørelse nr. 509 af 1. juli 1998,  

 fastsættes:
 § 1. Den offentlige sygesikring yder tilskud til  

 fodbehandling, der efter lægehenvisning udføres af en  

 fodterapeut.
 § 2. Sygesikringen yder ikke tilskud til  

 behandling ved fodterapeuter, der aflønnes af eller får klinik  

 stillet til rådighed af sygehuse eller andre offentlige institutioner  

 eller klinikker, herunder selvejende institutioner og klinikker, for så  

 vidt angår det for disse udførte arbejde.
 § 3. Der ydes tilskud til personer, der  

 ifølge lægelig diagnose har sukkersyge og et heraf afledt behov  

 for fodbehandling.
 Stk. 2. Der ydes tilskud til personer, der ifølge  

 lægelig diagnose har fået konstateret symptomgivende unguis  

 incarnatus (nedgroede negle).
 Stk. 3. Der ydes tilskud til personer, der ifølge  

 lægelig diagnose har fået konstateret arvæv efter  

 strålebehandling.
 § 4. De begrænsninger for valg af og  

 henvisning til fodterapeut, omfanget af fodbehandling samt i antal  

 behandlinger, der er anført i den før 1. september 2000  

 gældende overenskomst af 6. september 1990 mellem Sygesikringens  

 Forhandlingsudvalg og Landsforeningen af Statsautoriserede Fodterapeuter, jf.  

 §§ 10, 11, 12, 13, 13a, 14, 15 og 15a i overenskomsten, opretholdes  

 uændret for begge sikringsgrupper.
 § 5. Fodterapeuters honorarer vedrørende  

 gruppe 1- og gruppe 2-sikrede for behandling af sukkersygepatienter,  

 patienter, der har fået konstateret symptomgivende unguis incarnatus  

 (nedgroede tånegle), samt patienter, der har fået konstateret  

 arvæv, fremgår af bilag 1 til denne bekendtgørelse.
 Stk. 2. Tilskuddet til gruppe 1- og gruppe 2-sikrede  

 udgør de beløb, som for de omhandlede patienter er  

 anført i bilag 1.
 § 6. Behandling i sikredes hjem kan kun finde  

 sted, når sikredes tilstand efter lægens skøn kræver  

 det.
Stk. 2. Behandler fodterapeuten i samme besøg flere  

 sikrede familiemedlemmer, eller flere sikrede på samme plejehjem eller  

 lignende, ydes der kun ét afstandstillæg.
Ved første  

 besøg på en rute ydes afstandstillæg svarende til  

 afstanden mellem fodterapeutens klinik og sikredes hjem.
Ved  

 efterfølgende besøg på ruten ydes afstandstillæg  

 svarende til afstanden mellem de sikredes hjem.
Fodterapeuten kan hos  

 patienter, der ikke er pensionister, opkræve et beløb til  

 dækning af kørselsudgifter.
Beløbet udgør det  

 samme, som af staten er fastsat til benyttelse af eget befordringsmiddel ved  

 kørsel i henhold til bemyndigelse.
 § 7. Der kan kun ydes tilskud til gruppe 1-sikrede  

 til behandling hos fodterapeuter, der pr. 31. august 2000 havde ydernummer  

 til at praktisere for den offentlige sygesikring efter den før 1.  

 september 2000 gældende overenskomst mellem Sygesikringens  

 Forhandlingsudvalg og Landsforeningen af Statsautoriserede  

 Fodterapeuter.
Stk. 2. Tilskud til gruppe 2-sikrede, der søger en  

 fodterapeut, der ikke var tilsluttet den før 1. september 2000  

 gældende overenskomst, ydes af kommunalbestyrelsen mod aflevering af  

 kvitteret og specificeret regning.
Tilskuddet kan ikke overstige regningens  

 beløb.
§ 8. Den sikrede kan vælge kun at betale  

 fodterapeuten den del af regningen, der påhviler den sikrede og  

 samtidig overdrage retten til tilskud til fodterapeuten.
Den sikrede skal ved  

 transport af tilskuddet underskrive en transporterklæring, som  

 fodterapeuten skal vedlægge ved fremsendelse af regning til det amt,  

 hvor klinikken er beliggende.
Stk. 2. Transporterklæring kan også fremgå  

 af regningen.
I forbindelse med anmodning om afregning skal der foreligge  

 specificeret og kvitteret regning, hvoraf følgende oplysninger skal  

 fremgå: Fodterapeutens navn, klinikadresse, tidligere ydernummer,  

 sikredes personnummer, sikringsgruppe, navn, adresse, dato for  

 behandlingerne, antal behandlingsmoduler pr. behandlingsdato med angivelse af  

 ydelsesnummer, jf. bilag 1. Det skal også fremgå, hvorvidt  

 behandlingen er afsluttet, samt hvorvidt lægehenvisning tidligere er  

 indsendt, ligesom også sikredes underskrift skal fremgå.
Stk. 3. Afregning kan foregå manuelt på  

 grundlag af afregningsblanketter, jf. stk. 2, eller på grundlag af  

 et edb-læsbart medium.
Det edb-læsbare medium skal indeholde  

 afregningsoplysninger svarende til oplysningerne på  

 afregningsblanketten.
Ved fremsendelse af det edb-læsbare medium til  

 amtet skal patientens underskrift fremgå af en udskrift af  

 afregningsblanketten.
Stk. 4. Såfremt behandlingsforløbet er  

 påbegyndt efter 31. august 2000 skal lægehenvisning  

 vedlægges ved 1. indsendelse af regning, uanset at behandlingen ikke er  

 afsluttet.
For de i en kalendermåned udførte fodbehandlinger  

 eller ved afslutning af behandlingen indsendes afregningsmaterialet til amtet  

 senest den 10. i den efterfølgende måned, og honoraret vil blive  

 afregnet inden månedens udgang.
§ 9. Den sikrede kan vælge at betale  

 fodterapeuten det fulde honorar og efterfølgende anmode  

 kommunalbestyrelsen i bopælskommunen om på amtets vegne at  

 udbetale tilskud.
Ved anmodning om udbetaling skal afleveres specificeret og  

 kvitteret regning, jf. § 8, stk. 2. For så vidt  

 angår sikrede, der er påbegyndt behandling efter 31. august 2000,  

 skal lægehenvisning samtidig afleveres.
 Stk. 2. I øvrigt anvendes reglerne i  

 bekendtgørelse nr. 125 af 8. april 1980 om udbetaling af visse  

 kontantydelser til sygesikrede.
 § 10. Personer, der ifølge internationale  

 aftaler sidestilles med gruppe 1-sikrede eller gruppe 2-sikrede, har under  

 midlertidigt ophold her i landet ret til tilskud til fodbehandling i samme  

 omfang som henholdsvis gruppe 1-sikrede og gruppe 2-sikrede.
 § 11. Bekendtgørelsen træder i kraft  

 den 1. september 2000. Samtidig ophæves bekendtgørelse nr. 395  

 af 30. maj 2000 om tilskud efter sygesikringsloven til fodbehandling.
Sundhedsministeriet, den 22. august  

 2000 Sonja Mikkelsen /Margit Ulmer Bilag 1 Fodbehandling Fodbehandling af sukkersygepatienter 54 Honorarer og tilskud gældende fra 1. september 2000 Sikringsgruppe 1+21) Ydelse Ydelsesnummer Fuldt honorar Tilskud Behandlingsmodul, behandlingstid 15-20 min.
2001 67,28 40,28 2 x 2001 134,56 80,56 3 x 2001 201,84 120,84 4 x 2001 269,12 161,12 Værkstedstid ved indlæg pr. behandlingsmodul 2010 67,28 40,28 Afstandstillæg (0-10 km.) 2020 67,28 40,28 Afstandstillæg (over 10 km.) 2021 134,56 80,56 Afstandstillæg (plejehjem eller lign.) (0-10 km.) 2022 67,28 67,28 Afstandstillæg (plejehjem eller lign.) (over 10 km.) 2023 134,56 134,56 Afstandstillæg (pensionist i eget hjem) (0-10 km.) 2024 67,28 67,28 Afstandstillæg (pensionist i eget hjem) (over 10 km.) 2025 134,56 134,56 Fodbehandling af patienter med nedgroede tånegle  

 55 Honorarer og tilskud gældende fra 1. september 2000 Sikringsgruppe 1+21) Ydelse Ydelsesnummer Fuldt honorar Tilskud 1. behandlingsmodul, før påsætning af neglebøjle  

 (m. tilskud)1) 2) 3001 67,28 33,28 2.-4. behandlingsmodul før påsætn. af neglebøjle  

 (u. tilskud)1) 3101 67,28 0,00 Følgende behandlingsmodul (m. tilskud) 1) 3) 3002 67,28 33,28 Følgende behandlingsmodul (u. tilskud)1) 3102 67,28 0,00 Afstandstillæg (0-10 km.) 3020 67,28 33,28 Afstandstillæg (over 10 km.) 3021 134,56 67,56 Afstandstillæg (plejehjem eller lign.) (0-10 km.) 3022 67,28 67,28 Afstandstillæg (plejehjem eller lign.) (over 10 km.) 3023 134,56 134,56 Afstandstillæg (pensionist i eget hjem) (0-10 km.) 3024 67,28 67,28 Afstandstillæg (pensionist i eget hjem) (over 10 km.) 3025 134,56 134,56 1)	Varighed af et behandlingsmodul er 15-20 minutter.
 2)	Der ydes tilskud til et modul før påsætning af  

 neglebøjle i hvert behandlingsforløb.
 3)	Der kan inden for en 12 måneders periode ydes tilskud til i  

 alt 14 moduler, herunder moduler før påsætning af  

 neglebøjle.
Fodbehandling af arvævspatienter efter  

 strålebehandling 59 Honorarer og tilskud gældende fra 1. september 2000 Sikringsgruppe 1+21) Ydelse Ydelsesnummer Fuldt honorar Tilskud Behandlingsmodul, behandlingstid 15-20 min.
4001 67,28 33,28 Værkstedstid ved indlæg pr. behandlingsmodul 4010 67,28 33,28 Afstandstillæg (0-10 km.) 4020 67,28 33,28 Afstandstillæg (over 10 km.) 4021 134,56 67,56 Afstandstillæg (plejehjem eller lign.) (0-10 km.) 4022 67,28 67,28 Afstandstillæg (plejehjem eller lign.) (over 10 km.) 4023 134,56 134,56 Afstandstillæg (pensionist i eget hjem) (0-10 km.) 4024 67,28 67,28 Afstandstillæg (pensionist i eget hjem) (over 10 km.) 4025 134,56 134,56 1)	Varighed af et behandlingsmodul er 15-20  

 minutter.
