Ankestyrelsens principafgørelse 173-09 om arbejdsskade - løbende erstatning for tab af erhvervsevne - tilbagebetaling - oplysningspligt - atypiske erhverv - condictio indebiti Resume:
 Vederlag som kommunalbestyrelsesmedlem, udvalgsmedlem og som ildsjæl skulle indgå i vurderingen af, om derfortsat var ret til løbende erstatning for tab af erhvervsevne efter totalindkomstprincippet, idet der var tale om A-indkomst.
 I den konkrete sag betød det, at der ikke længere kunne udbetales erstatning for tab af erhvervsevne.
Der skulle ikke sketilbagebetaling af den løbende erstatning for tab af erhvervsevne, somvar modtaget uberettiget, mens Arbejdsskadestyrelsen behandlede sagen.
Ankestyrelsen lagde vægt på, aterhvervsforholdene var atypiske og på, at oplysningspligten var opfyldt.
 Love:
Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 32, stk. 1, § 32, stk. 2 og § 34 Sagsfremstilling:
En mand kom i 1994til skade ved en arbejdsulykke, hvor han mistede alle fingre på begge hænder.
I afgørelse af 14. februar 2001 blev erhvervsevnetabet fastsat til 65procent.
Han fik efterfølgende kapitaliseret svarende til et erhvervsevnetab på 50 procent.
De resterende15 procentblev udbetalt månedligt som en løbende ydelse.
Den8. januar 2007 henvendte han sig til Arbejdsskadestyrelsen og oplyste, at han med virkning fra 1. januar 2006 var blevet medlem af en kommunalbestyrelse med et årligt vederlag på ca. 59.000 kr., hvortil kom, at han fra 1. januar 2007 blev udvalgsmedlem, hvilket yderligere berettigede til et årligt vederlag på ca. 29.000 kr.
Endelig var han den 1. november 2006 blevet ansat som ildsjæl i en kommune, hvor han hjalp en 13-årig dreng med sociale vanskeligheder, hvilket betød, at han oppebar et plejevederlag på 7.920 kr. månedligt.
Arbejdsskadestyrelsen havde oplyst, at han skulle oplyse om disse ændringer.
I brev af 7. februar 2007 præciserede han indtægtsoplysningerne yderligere.
I e-mail af 28. marts 2007 rykkede han Arbejdsskadestyrelsen for en afgørelse, da han havde behov for en afklaring.
Arbejdsskadestyrelsen traf afgørelseden 6. august 2007. Arbejdsskadestyrelsen fandt, athan ikke længere var berettiget til den løbende erstatning.
Arbejdsskadestyrelsen fandt endvidere, at den løbende ydelse, han havde modtaget i perioden fra 1. januar 2007 og indtil afgørelsen, skulle tilbagebetales, dahan var i ond tro.
 Sagen blev behandlet i principielt møde med henblik på afklaring af betingelserne for stop af en løbende ydelse og for tilbagebetaling ved omberegning af ydelsen.
 Afgørelse:
Ankestyrelsen fandt, at mandens erhvervsevne på tidspunktet for Arbejdsskadestyrelsens afgørelse ikke var nedsat med mere end 50 procent.
Retten til den løbende ydelse bortfaldt fra 1. januar 2007.
 Ankestyrelsen fandt endeligt, at forsikringsselskabet ikke var berettiget til at få tilbagebetalt den løbende ydelse, dervar udbetalt fra den 1. januar 2007 og frem til Arbejdsskadestyrelsens afgørelse af 6. august 2007.
Begrundelsen for afgørelsen var, at det honorar, han modtog for det borgerlige ombud som kommunalpolitiker, skulle betragtes som normal arbejdsindkomst, hvilket blev understøttet af, at beløbet skulle medtages i A-indkomsten.
Ankestyrelsen henviste endvidere til principafgørelse U-8-97. Vederlaget som ildsjæl var ligeledes A-indkomst og indgik derfor ligeledes i det totalindkomstprincip, som anvendtes ved fastsættelse af årsløn og tab af erhvervsevne efter loven.
 Begrundelsen for afgørelsen var endvidere, at kravet om tilbagebetaling ikke havde hjemmel i loven eller i princippet om condictio indebiti, d.v.stilbagesøgning af et beløb, udbetalt i urigtig formening om skyld.
 Ankestyrelsen lagde vægt på, at der i loven alene var en regel om genoptagelse, hvoraf det fremgik, at modtagere af løbende ydelser skulle underrette om enhver ændring i deres forhold, som kunne formodes at medføre en nedsættelse eller bortfald af ydelsen, jf. § 34, stk. 2. Eftersom mandens indkomst ikke var for høj i 2006, fandt Ankestyrelsen ikke, at oplysningspligten var tilsidesat, da han henvendte sig ultimo januar 2007.
Ankestyrelsen lagde endvidere vægt på, at udbetalingen af ydelsen ikke skyldtes en fejl fra Arbejdsskadestyrelsens side eller, at Arbejdsskadestyrelsen befandt sig i en vildfarelse.
Udbetalingerne mellem 7. februar 2007, hvor lønsedlerne kom frem, og 6. august 2007 skyldtes således udelukkende sagsgangen i Arbejdsskadestyrelsen.
Ankestyrelsen fandt ikke, at manden kunne anses for at være i ond tro eller at burde vide, at han ikke var berettiget til den løbende erstatning, da mandes hverv var atypiske i forhold til almindeligt lønarbejde.
Ud fra en samlet vurdering fandt Ankestyrelsen på denne baggrund ikke, at manden var nærmest til at bære risikoen for det beløb, der var udbetalt for meget.
 Ankestyrelsen ændrede således Arbejdsskadestyrelsens afgørelse om, at manden skulle tilbagebetale det beløb, han havde modtaget uberettiget.
