FORMÅLET MED UNDERVISNINGEN I ENGELSK VED KURSUS TIL  

 HANDELSMEDHJÆLPEREKSAMEN Formålet med undervisningen er, at eleverne øger deres evne til at  

 udtrykke sig på engelsk om dagliglivet, samfundet og erhvervslivet.
 Herunder at eleverne udvikler deres bevidsthed om de menneskelige,  

 sproglige og kulturelle faktorer, der har betydning for samspillet mellem  

 personer, virksomheder, institutioner og myndigheder i nationale og  

 internationale sammenhænge.
MÅL At eleverne kan - forstå varieret talesprog - udtrykke sig nuanceret med hensyn til både indhold og form i relevante  

 situationer samt selvstændigt føre en samtale på basis af kendte tekster - læse og forstå sværere tekster - oversætte forretningsbreve og formulere sig skriftligt i relation til en  

 tekst.
INDHOLD Mundtlig og skriftlig sprogbehandling integreres gennem arbejde med  

 følgende emner fra dagliglivet, samfundslivet og erhvervslivet.
Emnerne skal  

 omhandle forhold i engelsktalende områder og Danmark.
Der kan foretages  

 sammenligninger.
1. Dagligliv f. eks. personlig baggrund, boligtyper, fritidsinteresser,  

 skik og brug, omgangsformer 2. Samfundsliv f. eks. uddannelse, job, politik, energi, miljø,  

 massemedier, teknologi 3. Erhvervsliv f. eks. handel og industri, afsætning og service.
Derudover  

 andre emner, som kan relateres til elevernes praksis.
I undervisningsforløbet skal indgå et cirkelprogram, der er bygget op  

 omkring en kerne af tekster med samme tema.
Eleverne arbejder gruppevis med  

 forskellige emner, der er relateret til dette tema.
 Når denne læreplan anvendes på kursus med 60 timer (2. fremmedsprog),  

 bortfalder kravet om et cirkelprogram.
 Den tværfaglige dimension tilgodeses derved, at elevernes viden fra andre  

 relevante fag inddrages i undervisningen.
1. Sprogfærdighed Der arbejdes med moderne engelske tekster og andet materiale, såsom  

 autentiske lyd- og videobånd og billeder, som udbygger elevernes kendskab til  

 de under INDHOLD nævnte emner.
 Lytteforståelsen trænes gennem aflytning af autentiske sprogbånd.  

 Eleverne skal kunne referere og kommentere indholdet.
 Talefærdigheden opøves ved arbejde med samtale samt situationsspil.  

 Eleverne skal kunne anvende de sprogfunktioner, som er nødvendige for at føre  

 en nuanceret samtale om typiske emner inden for dagliglivet, samfundslivet og  

 erhvervslivet.
 EKSEMPLER:
Læseforståelsen øves ved læsning af tekster, der har relation til de  

 under INDHOLD nævnte emner.
Eleverne skal kunne vurdere en teksts indhold og  

 argumentere for deres udsagn.
 Skrivefærdigheden trænes ved, at eleverne arbejder med forskelligartede  

 opgaver, såsom oversættelse dansk-engelsk på grundlag af en engelsk  

 støttetekst og besvarelse af spørgsmål i relation til en tekst.
2. Støttediscipliner Gennem ordbogsøvelser skal eleverne opnå fortrolighed med ordklasserne,  

 samt opøves i at læse og forstå en tekst, udtrykke sig skriftligt i et  

 selvstændigt sprog samt oversætte fra dansk til engelsk.
 Det er ikke et mål i sig selv at indlære syntaks, semantik og morfologi.  

 Disse begreber inddrages kun i det omfang, de bidrager til udvikling af  

 elevernes kommunikative færdigheder.
 I det hele taget skal undervisningen koncentreres omkring de områder, hvor  

 dansk og engelsk adskiller sig strukturelt, f. eks. ordstilling, omskrivning  

 med »to do«, mådesudsagnsord, udvidet tid, kongruens, fremtid,  

 almindeligt forekommende uregelmæssige udsagnsord, sammensat tid, brugen af  

 kendeord, of-ejefald, placering af biord, problemer i forbindelse med  

 forholdsord + styrelse.
 Følgende basisstrukturer indlæres:
- spørgende sætninger - nægtende sætninger - fremsættende sætninger og som en konsekvens heraf skal undervisningen fokusere på følgende  

 funktionelle grammatiske begreber, som indgår i komplekse sætninger:
- spørgeord (where, when, why, who, how...) - steds-, tids- og mådesangivelser (in the street, during my stay, some  

 day, this week, not until, in this way, in a casual manner...) - talord/klokkeslet/dato - sætningsforbindere (as, when, whereas, nevertheless, whether...) - udråbsord (indeed, why, certainly...) - gradsbiord (most, hardly,  

 somewhat, considerably...) - almindeligt forekommende uregelmæssige navneord (child, money, advice,  

 information, goods...) - forholdsordsforbindelser (at a price, in reply to, in my opinion...) Denne læreplan træder i kraft den 15. januar 1985.
 P.d.v.
 e.b.
N.H.
Tetzschner underv.insp.
