Klageren K sagsøgtes af pengeinstituttet P til betaling af en af K  

 optaget kassekredit.
Efter henvisning, jfr. retsplejelovens § 361, krævede K,  

 at P nedsatte den under retssagen krævede rente.
P frifandtes.
Kendelse af 6. juni 1989 i sag 60/1989 En kunde K blev sagsøgt af pengeinstituttet P til betaling af saldoen på  

 en af K hos P optaget kassekredit, som forud for sagsanlægget var overgivet  

 til inkasso, idet K ikke havde indfriet kreditten til det stipulerede  

 tidspunkt.
Stævningen indeholdt tillige påstand om, at K fra datoen for  

 sagens overgivelse til inkasso skulle betale en morarente, der oversteg  

 kreditrenten (summen af rente og provision).
 På K's begæring blev sagen indbragt for Ankenævnet, hvor K nedlagde  

 påstand om, at den af P under retssagen krævede rente blev nedsat til P's  

 sædvanlige rente for den pågældende kontotype.
 P nedlagde for Ankenævnet påstand om frifindelse.
Det var i pkt. 12 i P's almindelige lånebetingelser, der var trykt på  

 kontraktformularens bagside, anført, at der ved misligholdelse beregnedes  

 morarente efter P's almindelige regler herom, og i pkt. 19, at K var bekendt  

 med indholdet af P's almindelige forretningsbetingelser.
Disse indeholdt i  

 pkt. 4 en ret for P til at fastsætte og ændre betingelser og satser  

 vedrørende bl.a. rente og provisioner, og i pkt. 5 en ret for P til at kræve  

 morarente, såfremt en konto kom i overtræk eller i restance eller blev  

 udnyttet i strid med indgåede aftaler.
 Ankenævnet tog P's frifindelsespåstand til følge med disse bemærkninger:
