INDHOLD Nye regler for støtteåret 1989/90 1. Administration af SU 1.1. Styrelsen for Statens Uddannelsesstøtte 1.2. Uddannelsesinstitutionens opgaver 1.3. Ankenævnet for Uddannelsesstøtten 1.4. Undervisnings- og Forskningsministeriet 1.5. Den kommunale ligningsmyndighed 1.6. Rådet for Uddannelsesstøtten 2. Ansøgningsprocedure 2.1. Ansøgningsprocedure 2.2. Ansøgningsfrister 2.3. Indkomstkontrol 3. Støtteformer 3.1. Stipendium 3.2. Studielån 3.3. Overgangsordninger for dem, der har påbegyndt en  

 videregående uddannelse før 15. marts 1988  3.3.1. Forhøjet studielån  

 3.3.2. Statsgaranteret lån 4. Betingelser for at få støtte 4.1. Betingelser, der angår uddannelsen  4.1.1. Godkendelse af  

 uddannelser 4.1.2. Godkendte ungdomsuddannelser 4.1.3. Godkendte videregående  

 uddannelser 4.1.4. Løn under uddannelsen 4.1.5. Enkeltfagsundervisning 4.1.6.  

 Uddannelser i udlandet 4.1.7. Studieophold i udlandet 4.2. Betingelser, der angår den uddannelsessøgende  4.2.1.  

 Udlændinge 4.2.1.1. Sydslesvigere 4.2.1.2. Islandske statsborgere 4.2.1.3.  

 Flygtninge 4.2.1.4. Indrejst sammen med forældre 4.2.1.5. EF-borgere 4.2.1.6.  

 Nordiske statsborgere 4.2.1.7. Andre statsborgere 4.2.1.8. Uddannelsesstøtte  

 fra hjemlandet 4.2.1.9. Særligt skema 4.2.2. Anden offentlig støtte 4.2.3.  

 Studieaktivitet 4.2.3.1. De nye regler 4.2.3.2. Tilmelder sig ikke/melder fra  

 4.2.3.3. Består ikke 4.2.3.4. Sygdom 4.2.3.5. Der ses bort fra perioder uden  

 støtte 4.2.3.6. Uddannelsessøgende, der har begyndt en uddannelse før 15.  

 marts 1988 4.2.3.7. Ungdomsuddannelser 4.2.3.8. Uddannelsesinstitutionen skal  

 underrette styrelsen om inaktivitet 4.3. Tiden for støtte.
Klippekortet  4.3.1. Støttetiden svarer til  

 den normerede studietid 4.3.2. Hvad skal medregnes? 4.3.2.1.  

 Ungdomsuddannelse 4.3.2.2. Videregående uddannelse 4.3.3. Der kan ses bort  

 fra 12 klip 4.3.4. Dispensationer 4.3.5. Den uddannelsessøgende kan selv  

 bestemme støttens placering 4.3.6. Der kan fravælges indtil 4 klip 4.3.7.  

 Dobbeltklip 4.3.8. Indplacering i klippekortsystemet 4.3.9.  

 Uddannelsessøgende, der har begyndt en videregående uddannelse før 15. marts  

 1988 4.3.10. Uddannelsessøgende, der har begyndt en videregående uddannelse i  

 perioden 15. marts 1988-31. juli 1989 4.4. Betingelser, der angår ansøgers økonomiske forhold  4.4.1.  

 Egenindkomst 4.4.2. Formueforhold 4.4.3. Indkomstkontrol 4.5. Betingelser, der angår ansøgers forældres økonomiske forhold  

  4.5.1. 18-årige ansøgere 4.5.2. Nyt indkomstgrundlag 4.5.2.1. Hvordan  

 opgøres indkomstgrundlaget 4.5.3. Søskende 4.5.4. Støtte på grundlag af  

 forældres aktuelle økonomiske forhold 4.5.5. Ændringer i forældreindkomst i  

 løbet af støtteperioden 5. Ændring af tildelt støtte 5.1. Regulering af støtte 5.2. Oplysningspligt for støttemodtagere 5.3. Skæringstidspunkter 5.4. Oplysningspligt for tidligere støttemodtagere 5.5. Uddannelsesinstitutioners oplysningspligt 6. Forrentning og tilbagebetaling 6.1. Lån 4 6.2. Statsgaranterede studielån 6.3. Lån 1 6.4. Lån 3 Bilag Nye regler for støtteåret 1989/90 Loven om statens uddannelsesstøtte og bekendtgørelsen om  

 uddannelsesstøtte er ændret med virkning fra 1. august 1989 Det nye støtteår byder på mange nye regler.
Loven om statens uddannelsesstøtte og bekendtgørelsen hertil er ændret med virkning pr. 1. august 1989.
 De 15 vigtigste nye regler er:
1. Klippekortet.
Støttetiden til både  

 ungdomsuddannelser og videregående uddannelser er fastsat i reglerne om  

 klippekortet.
Herefter kan der gives klip (1 klip = 1 måneds støtte) svarende  

 til normeret uddannelsestid.
Tidligere forbrugt støttetid og perioder med  

 uddannelsesydelse trækkes fra.
Der kan dog ses bort fra op til samlet 12  

 støttemåneder i ungdomuddannelser og 12 støttemåneder i videregående  

 uddannelser, hvis de er brugt til studieskift, prøver, der ikke er bestået,  

 m.v.
Se overgangsordningerne for de videregående uddannelser.
I  

 ungdomsuddannelserne medregnes ikke klip brugt før 1. august 1989.
2. Fravalg af klip.
Uddannelsessøgende i videregående  

 uddannelser kan fravælge op til 4 klip i hvert støtteår.
3. Dobbeltklip.
Uddannelsessøgende i videregående  

 uddannelser med en studietid på mere end 4 år, der har opsparet støtte, kan  

 få støtten fordoblet i de sidste 12 måneder af uddannelsen.
4. Studieaktivitet.
En studerende skal, for at bevare  

 sin studieaktivitet, yde en studiemæssig indsats, der gør det muligt at  

 gennemføre uddannelsen, uden at den normerede studietid overskrides.
Det  

 betyder, at den pågældende normalt skal deltages i foreskrevne prøver.
5. Opgørelsen af ansøgerens formue.
Ansøgerens formue  

 gøres altid op pr. 31. december forud for støtteåret.
6. SU-kvartaler.
Der er indført et særligt SU-kvartal,  

 det vil sige 3-måneders perioder, der begynder 1. august, 1. november, 1.  

 februar og 1. maj.
Regulering af støtten som følge af ændret boligstatus,  

 ændring af forældrenes forhold eller ændring med hensyn til fritagelse for  

 betaling af opholdsudgifter gennemføres først fra begyndelsen af  

 SU-kvartalet, efter at ændringen er sket.
7. SU-kvartalet efter det fyldte 18. år.
Retten til at  

 få unddannelsesstøtte indtræder først fra og med SU-kvartalet efter det  

 fyldte 18. år.
8. SU-kvartalet efter det fyldte 19. år.
Uafhængighed  

 af forældrenes økonomiske forhold indtræder først fra SU-kvartalet efter det  

 fyldte 19. år.
9. Forældrebegrebet strammet op.
Hvis ansøgerens  

 forældre er gift og ikke separeret, eller hvis de har fælles  

 folkeregisteradresse eller blot bor sammen den 31. december forud for  

 støtteåret, lægges begge forældres indtægt til grund ved støtteberegningen.
10. Reglerne om boligstatus strammet.
En  

 uddannelsessøgende, der er tilmeldt samme folkeregisteradresse som forældrene  

 eller en af dem, eller som jævnligt bor sammen med en af dem, betragtes som  

 hjemmeboende.
11. 1. maj sidste frist for ændringer.
Fristen for at  

 indsende ændringsansøgning er den 1. maj i støtteåret.
 12. Slut med dækning af befordringsudgifter.  

 Befordringsordningen for 18-årige i videregående uddannelser ophører den 31.  

 juli 1989.
13. Studier i udlandet.
Reglerne om støtte til studier  

 i udlandet er ændret, idet muligheden for at få støtte til uddannelse i lande  

 uden for Norden i op til 2 år, når de ville give adgang til uddannelsesstøtte  

 i Danmark, er afskaffet.
14. Gebyr på for sene indbetalinger.
Fra 1. januar  

 1990 skal der betales gebyr, når studiegælden ikke betales til tiden.
15. Tillæg på 7 pct.
Hvis der efter et støtteår ved  

 den endelige tildeling skal rejses krav om tilbagebetaling af for stor  

 udbetaling, vil der blive lagt 7 pct. på beløb, der skal tilbagebetales.  

 Første gang efter støtteåret 1989/90.
 Styrelsen gør opmærksom på, at alle beløb er angivet uden  

 pristalsregulering.
 Undervisnings- og Forskningsministeriet udsteder en bekendtgørelse i  

 henhold til loven.
Tre i en Håndbogen sendes til andre Årets håndbog fra SUstyrelsen består af tre dele.
Første kommer de (blå) blade.
Her er en oversigt over administrationen af  

 statens uddannelsesstøtte og en kort omtale af ansøgningsproceduren,  

 ansøgningsfrister og indkomstkontrollen.
 De (hvide) blade uddyber de gældende regler.
 I de (gule) er der følgende bilag:
- Loven om statens uddannelsesstøtte - cirkulære om uddannelsesinstitutionernes opgaver ved tildeling af  

 statens uddannelsesstøtte - oversigt over beløbssatser - stipendietabel - afhængig af forældreindkomster Håndbogen retter sig fortrinsvis til uddannelsesinstitutionerne, men  

 sendes også til sagsbehandlere i social- og sundhedsforvaltningerne og på  

 arbejdsformidlingskontorerne og til bibliotekernes læsesale.
De uddannelsessøgende har også interesse i håndbogen.
SUstyrelsen beder  

 derfor uddannelsesinstitutionerne om at lægge håndbogen frem et sted, hvor  

 den er let tilgængelig for de uddannelsessøgende.
 Håndbogen kan købes hos Statens Informationstjeneste for 45 kr. (inkl.  

 moms).
1. Administration af SU 1.1. Styrelsen for Statens Uddannelsestøtte Styrelsen for Statens Uddannelsestøtte (SUstyrelsen), der er en  

 styrelse under Undervisnings- og Forskningsministeriet, administrerer statens  

 uddannelsesstøtte til uddannelsessøgende.
Styrelsen har adressen Danasvej 30,  

 1910 Frederiksberg C.
Styrelsen er åben for personlig henvendelse kl. 12-15  

 mandag-fredag.
Telefontid mandag-fredag kl. 10-15. Styrelsen har telefonnr.  

 01 21 46 66. Direkte telefonforbindelse med en sektion eller medarbejder i  

 styrelsen kan man få ved fra en trykknaptelefon at taste 01 21 20 55 +  

 lokalnummer.
 Fra omkring 1. maj 1989 er telefonnr. 31 21 46 66 og direkte fra  

 trykknaptelefon 31 21 20 55 + lokalnummer.
1.2. Uddannelsesinstitutionens opgaver De enkelte uddannelsesinstitutioner bistår styrelsen i forbindelse  

 med støttetildelingen.
 Uddannelsesinstitutionen kan til varetagelsen af opgaverne nedsætte et  

 stipendienævn, hvor repræsentanter for lærere og uddannelsessøgende skal have  

 sæde.
 Reglerne om uddannelsesinstitutionernes opgaver m.v. er fastsat i  

 cirkulære om uddannelsesinstitutionernes opgaver ved tildeling af statens  

 uddannelsesstøtte, bilag 2. Uddannelsesinstitutionens væsentligste opgaver er  

 at modtage og behandle ansøgninger, at informere og vejlede de  

 uddannelsessøgende og at videregive meddelelser til styrelsen.
Forespørgsler om støttetildelingen m.v. skal rettes til  

 uddannelsesinstitutionen.
Afgørelser, der træffes af institutionen, kan  

 indklages for Styrelsen for Statens Uddannelsesstøtte.
Først når styrelsen  

 afgørelse foreligger, kan sagen indbringes for Ankenævnet for  

 Uddannelsesstøtten.
1.3. Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte  

 vedrørende kan indbringes for Ankenævnet for Uddannelsesstøtten, der træffer  

 den endelige administrative afgørelse.
Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
Undervisningsministeren  

 beskikker medlemmerne for et tidsrum af 4 år.
Ministeren har fastsat en  

 forretningsorden for ankenævnets virksomhed.
Ankenævnets adresse er:  

 Frederiksholms Kanal 21, 1220 Kbh.
K.
Telefonnr. 01 92 53 00. Fra omkring 1.  

 maj 1989 telefonnr. 33 92 53 00.
Fristen for at indbringe en afgørelse for ankenævnet er 4 uger efter  

 meddelelsen af afgørelsen.
Bliver fristen overskredet, kan ankenævnet indtil  

 6 måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
Klageberettiget er den, som  

 afgørelsen vedrører.
1.4. Undervisnings- og Forskningsministeriet Afgørelser om godkendelse af en uddannelse i Danmark eller i udlandet som  

 støtteberettigende kan indbringes for Undervisnings- og  

 Forskningsministeriet, Frederiksholms Kanal 21, 1220 København K.
1.5. Den kommunale ligningsmyndighed Klager over indkomstgrundlaget, se punkt 4.5.1., fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune senest 4 uger efter, at meddelelsen om  

 indkomstgrundlaget er modtaget.
1.6. Rådet for Uddannelsesstøtten Undervisningsministeren har nedsat et råd, Rådet for  

 Uddannelsesstøtten, der har til opgave at rådgive ministeren i spørgsmål  

 vedrørende uddannelsesstøtten.
Medlemmerne beskikkes for et tidsrum af 4 år.  

 Rådet adresse er: Danasvej 30, 1910 Frederiksberg C.
2. Ansøgningsprocedure 2.1. Ansøgningsprocedure Støtteåret går fra 1. august til 31. juli.
Uddannelsesstøtte tildeles  

 efter ansøgning.
Ansøgning skal ske på et ansøgningsskema, der er udarbejdet  

 af styrelsen.
Ansøgningsskemaet udleveres af uddannelsesinstitutionen sammen  

 med en vejledning til skemaet.
Denne vejledning er ligeledes udarbejdet af  

 styrelsen.
 Den uddannelsessøgende skal aflevere eller indsende sin ansøgning til  

 uddannelsesinstitutionen, og efter at have behandlet ansøgningerne i  

 overensstemmelse med cirkulære om uddannelsesinstitutionernes opgaver ved  

 tildeling af statens uddannelsesstøtte, videresender uddannelsesinstitutionen  

 ansøgningerne til styrelsen.
2.2. Ansøgningsfrister En ansøgning for 1989/90 skal, for at blive behandlet, være  

 uddannelsesinstitutionen i hænde senest den 1. maj 1990. En ændringsansøgning  

 for 1989/90 skal, for at blive behandlet, være uddannelsesinstitutionen i  

 hænde senest den 1. maj 1990. Ansøgninger, der er poststemplet d. 1. maj  

 eller modtages på uddannelsesinstitutionerne senest med morgenposten den 2.  

 maj, anses dog for rettidige.
Man kan desuden se bort fra fristen i helt  

 ekstraordinære situationer, som ansøger ikke selv er skyld i, f.eks. akut  

 hospitalsindlæggelse umiddelbart før ansøgningsfristens udløb.
 Ansøgning om fravalg af klip og udbetaling af dobbeltklip, se punkt  

4.3.6. og 4.3.7., skal være styrelsen i hænde senest 1 måned  

 forud for den måned, for hvilken ændringen ønskes gennemført, dog senest den  

 1. maj 1990.
 Rigtigt udfyldte ansøgninger, der modtages i styrelsen i perioden maj  

 måned 1989 til udgangen af juni måned 1989, kan, hvis de ikke kræver særlig  

 behandling, forventes at give udbetaling af første stipendierate i løbet af  

 første uge i august 1989.
I år kan der dog gå lidt ekstra tid.
Det skyldes, at der er mange nye  

 regler, at alle uddannelsessøgende i videregående uddannelser skal  

 indplaceres i klippekortet, og at styrelsen går over til et nyt edb-system.
2.3. Indkomstkontrol Efter støtteåret udløb sender styrelsen et indkomstkontrolskema til alle,  

 som har fået uddannelsesstøtte i støtteåret.
Skemaet skal sendes tilbage til  

 styrelsen i udfyldt og underskrevet stand inden for den frist, der er angivet  

 på skemaet, se afsnit 4.4.3.
3. Støtteformer Statens uddannelsesstøtte gives i form af - stipendium og - studielån De maksimale støttebeløb, som den enkelte støttemodtager kan få, udgør  

 følgende:
 Er støtteperioden kortere end støtteåret, nedsættes beløbene  

 forholdsmæssigt.
 De almindelige betingelser for at få uddannelsesstøtte fremgår af  

 afsnittene 4.1.-4.3.
 Tildelingen af stipendier og studielån er endvidere afhængig af den  

 uddannelsessøgendes indkomst- og formueforhold, se afsnit 4.4.
 Indtil udgangen af det kvartal, hvor den uddannelsessøgende fylder 19 år,  

 er tildelingen af stipendier tillige afhængig af den uddannelsessøgendes  

 forældres indkomst- og formueforhold, se afsnit 4.5.
 Uddannelsessøgende, hvis tildeling er afhængig af forældreindkomsten, kan  

 få studielån ud over 16.000 kr., hvis stipendiet nedsættes eller bortfalder  

 på grund af forældrenes indkomst- og formueforhold, se afsnit 4.5. Det  

 mistede stipendium kan erstattes af et studielån, eller fribeløbet kan  

 forhøjes.
 Uddannelsessøgende, der i folkeregistret står tilmeldt den ene eller begge  

 forældres adresse eller som rent faktisk bor hos forældrene, er hjemmeboende.  

 Uddannelsessøende, der står tilmeldt en adresse forskellig fra begge  

 forældres, og som ikke jævnligt bor hos forældrene, er udeboende.
 Om overgangsordninger for dem, der har påbegyndt en videregående  

 uddannelse før 15. marts 1988, se afsnit 3.3.
3.1.Stipendium Tildelte stipendier udbetales forud i månedlige rater til postgirokonto  

 eller konto i pengeinstitut i Danmark.
Stipendiebeløb på under 1200 kr. for  

 et år bortfalder.
Uddannelsessøgende, der betaler undervisningsafgift i forbindelse med  

 uddannelsen, kan yderligere få et stipendium til hjælp til dækning af  

 undervisningsafgiften.
Stipendiet svarer til 85% af den faktiske  

 undervisningsafgift, dog højest 14.500 kr.
Indtil ved udgangen af det  

 SU-kvartal, hvori den uddannelsessøgende fylder 19 år, aftrappes  

 stipendietillægget afhængig af forældrenes økonomiske forhold efter samme  

 regler som den almindelige stipendiestøtte, se afsnit 4.5.
For uddannelsessøgende, som efter særlige regler opnår hel eller delvis  

 fritagelse for betaling af opholdsudgifter (f.eks. elever på  

 sygeplejeskolerne, søfartsskolerne og efg-elever på skolehjem) foretages et  

 fradrag i stipendiestøtten.
Fradraget i den efter de almindelige regler  

 beregnede stipendiestøtte er 13.800 kr. for gratis kost og logi og for gratis  

 kost alene 6.300 kr. årligt.
 Der skal betales skat af stipendium.
 Der er ikke trukket skat af stipendiet, når det udbetales.
 De uddannelsessøgende skal selv fortælle deres skattekontor, at de får  

 stipendium, ellers risikerer de at skulle betale restskat i 1990 af det  

 stipendium, som de får udbetalt i 1989.
 I 1989 må den uddannelsessøgende som hovedregel have indtægter -  

 stipendium og løn - på ialt ca. 25.000 kr., før der skal betales skat.
3.2. Studielån Styrelsen udbetaler studielån forud i månedlige rater.
Studielån på under  

 1200 kr. for et år bortfalder.
Første udbetaling af studielån vil dog først  

 ske ca. 2 uger efter, at gældsbrevet (lånebeviset) er modtaget i styrelsen,  

 underskrevet af låntager.
Lånetilsagnet bortfalder normalt, hvis gældsbrevet  

 ikke er tilbagesendt til styrelsen senest den 10. juni 1990, eller hvis  

 låntager har givet afkald på lånet.
Studielån kan ikke ydes til  

 uddannelsessøgende, der modtager hjælp til uddannelsen efter § 42, stk. 1, i  

 bistandsloven.
Låneraterne forrentes fra den første i måneden efter udbetalingen.
Lånet  

 (og de påløbne renter) forrentes i uddannelsestiden med 4% og derefter med 1%  

 over diskontoen.
Diskontoen er pr. 15. februar 1989 7%. Hvis udviklingen i  

 renteniveauet taler for det, kan renten på 4% ændres ved lov for den  

 resterende del af uddannelsestiden.
Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede, af mindst 3  

 måneders sammenhængende varighed og tilrettelagt på heltidsbasis.
Uddannelser  

 i udlandet kan medregnes i uddannelsestiden, hvis uddannelsen er offentligt  

 anerkendt i uddannelseslandet og af en sådan art, at den ville kunne  

 offentligt anerkendes i Danmark, og forudsat at de øvrige nævnte betingelser  

 er opfyldt.
Uddannelsestiden ophører, når uddannelsen afsluttes efter  

 afbrydes, medmindre låntager inden for 15 måneder begynder eller genoptager  

 en uddannelse, som opfylder de ovenfor nævnte betingelser.
Styrelsen kan  

 bestemme, at en låntagers uddannelsestid skal betragtes som ophørt, selv om  

 låntagers uddannelse ikke er afsluttet eller afbrudt, når lånetager ikke  

 længere kan anses for at være studieaktiv.
Tilbagebetaling af studielån med påløbne renter skal ske til styrelsen og  

 begynde 1 år efter, at uddannelsen ophører, dog tidligst den 1. august.  

 Låntager får i god tid, inden tilbagebetalingen skal begynde, tilsendt  

 oplysninger om gældens størrelse, tilbagebetalingsperiodens længde og  

 ydelsens størrelse.
Tilbagebetalingsperiodens længde afhænger af gældens  

 størrelse.
Den længste tilbagebetalingsperiode er 15 år, og den korteste er 7  

 år.
Der betales lige store ydelser hver anden måned.
Beløbet kan dog ikke  

 være lavere end 200 kr. pr. gang.
Låntager kan med styrelsen aftale en  

 kortere tilbagebetalingsperiode end 7 år.
En sådan aftale kan dog ikke  

 indgås, før tilbagebetalingen er begyndt.
Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager f.eks. på grund af  

 arbejdsløshed, sygdom, fødsel/barsel, værnepligt eller store afdragsbyrder på  

 anden studiegæld eller andre særlige omstændigheder ikke kan overholde den  

 fastsatte tilbagebetalingsordning.
De forhold, der ligger til grund for  

 ansøgningen, skal så vidt muligt dokumenteres.
 3.3. Overgangsordninger for dem, der har påbegyndt en videregående  

 uddannelse før 15. marts 1988.
3.3.1. Forhøjet studielån Som en overgangsordning kan udeboende uddannelsessøgende, der er fyldt 22  

 år før den 15. marts 1988, og som før dette tidspunkt har påbegyndt en  

 videregående uddannelse, få forhøjet studielånet op 19.700 for et helt  

 støtteår.
Ordningen bortfalder ved udgangen af støtteåret 1992/93.
3.3.2. Statsgaranteret lån Som en overgangsordning kan uddannelsessøgende, der før den 15. marts  

 1988, har påbegyndt en videregående uddannelse i indtil 1 år få statsgaranti  

 for lån i pengeinstitutter på op til 47.400 for et helt støtteår.  

 Statsgarantien er ikke afhængig af ansøgers egenindkomst, men ansøgerne skal  

 opfylde støttebetingelserne efter lovens § 7 og skal have overskredet den  

 tid, hvori de kan få stipendium.
I forbindelse med afslutningen af en  

 uddannelse kan garantien ydes i endnu højst 1 år.
 Ordningen bortfalder ved udgangen af støtteåret 1992/93.
Lånet optages i et pengeinstitut i Danmark og forrentes med en variabel  

 rente, der til enhver tid fastsættes af pengeinstituttet.
Tilbagebetalingen  

 skal normalt begynde et år efter, at uddannelsen er afsluttet eller afbrudt,  

 se afsnit 6.2.
4. Betingelser for at få støtte 4.1. Betingelser, der angår uddannelsen En uddannelse skal, for at der kan ydes støtte til de pågældende  

 uddannelsessøgende, - være en offentligt anerkendt ungdomsuddannelse eller videregående  

 uddannelse, der gives på en offentligt anerkendt uddannelsesinstitution, - være ulønnet, se dog afsnit 4.1.4., - være af mindst 3 måneders sammenhængende varighed og - være tilrettelagt som heltidsundervisning, se dog afsnit 4.1.5.
4.1.1. Godkendelse af uddannelser Styrelsen godkender offentligt anerkendte ungdomsuddannelser og offentligt  

 anerkendte videregående uddannelser som støtteberettigende.
 Ansøgning om godkendelse som støtteberettigende uddannelse indsendes til  

 styrelsen af vedkommende uddannelsesinstitution eller af den myndighed eller  

 organisation, der er ansvarlig for tilrettelæggelsen af uddannelsen.  

 Ansøgningen skal være ledsaget af oplysninger om uddannelsen og om, hvilken  

 offentlig myndighed, der har anerkendt den.
4.1.2. Godkendte ungdomsuddannelser Følgende uddannelser er for tiden godkendt som støtteberettigende  

ungdomsuddannelser:
beskæftigelsesvejleder blomsterbinderkursus (Beder Gartnerskolen) edb- assistent (på handelsskoler) enkeltfagsundervisning (heltidskursus til anerkendte eksaminer på  

 folkeskole- og HF-niveau) erhvervfaglige grunduddannelser (basisåret) erhvervsfaglig grundkursus inden for søfartsområdet farveriassistent fodterapeut folkeskole gartnerfagets driftslederkursus (Beder Gartnerskole) grundskolekursus (private) gymnasial suppleringskursus gymnasium (studentereksamen) højere forberedelseseksamen (HF kursus) højere handelseksamen højere teknisk eksamen industrilaborant klinikassistent (Tandlægehøjskoler) konfektionsassistent levnedsmiddelassistent plejehjemsassistent radiotelegrafist skibskok skipperskoleuddannelser (kyst-, sætte- og fiskerskipper) studenterkursus sygeplejerske (forskole) teknikumuddannelsens adgangsprøve teknisk assistent teknisk tegner tekstilassistent vildtforvalter, vildtforvaltningens skole, Kalø værkstedsskoler/værkstedskurser 4.1.3. Godkendte videregående uddannelser Følgende uddannelser er for tiden godkendt som støtteberettigende  

videregående uddannelser:
afspændingspædagog akademiingeniør arkitekt bevægelsespædagog bibliotekar billedkunst ved kunstakademierne boligkonsulent (indretningsarkitekt) på Frederiksberg Tekniske Skole byggetekniker byggeteknisk mesterskoler bygningskonstruktør børnehave- og fritidspædagog civilingeniør datamatiker dyrlæge (veterinær) eksportskoleuddannelsen eksporttekniker elektroniktekniker elektroinstallatør/stærkstrømstekniker ergoterapeut erhvervsanalytiker erhvervspilot, (Skolen for luftfartsuddannelserne) erhvervssproglig/administrativ uddannelse erhvervssproglige dagstudier (erhvervssproglig korrespondenteksamen/ prøve  

 med mindst 2 sprog, cand.ling. merc.- og cand.interpret.-studiet) erhvervsøkonomiske dagstudier (HA- og cand.merc-studiet,  

 erhvervsøkonomi/datalogi, erhvervsøkonomi/jura og erhvervsøkonomi/ matematik,  

 erhvervsøkonomi/sprog) eurytmist farmaceut filmskoleuddannelsen fiskeriteknolog fysioterapeut gastekniker grafonom (Grafisk Højskole) guld- og sølvformgiver GVS-mesterkursus havebrugskandidat (hortonom) hotel- og restaurationsuddannelsen husholdningslærer husholdningsvidenskab, Nordisk Højskole håndarbejdslærer idrætlærer (Paul-Petersens institut) jordbrugsøkonom jordemoder journalist journalistisk tillægsuddannelse kemotekniker kirkemusikskoler (Vestervig og Løgumkloster) klinisk tandtekniker konferencetolk konservator (Kunstakademiets Konservatorskole) konserveringstekniker (Kunstakademiets Konservatorskole) kunsthåndværkerskoleuddannelserne kunstpædagog laboratorietekniker landbrugskandidat (agronom) landinspektør landmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddeltekniker levnedmiddelvidenskab lærer malerfagets svende- og diplomskole maskinmester maskintekniker mejeriingeniør mejeritekniker merkantil el mikroinstruktør miljøtekniker musikkonservatorieuddannelserne måletekniker pastoralseminariet produktionstekniker produktudvikler revisorkandidat rytmikpædagog sceneinstruktør/scenograf (Statens Teaterskole) skibsfører/styrmand skovbrug (forstkandidat) skovtekniker skuespiller socialpædagog socialrådgiver specialkursus i husholdning ved Århus Universitet sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) teknikumingeniør trætekniker universiteternes kandidat- og magisteruddannelser VVS-tekniker årskursus for socialrådgivere 4.1.4. Løn under uddannelsen Styrelsen godkender en uddannelse, der består af lønnede og ulønnede  

 perioder, som støtteberettigende i de ulønnede perioder af et støtteår, hvis  

 de udgør mindst 1 sammenhængende måned.
Er de lønnede perioder af et støtteår  

 af mindre end 3 måneders varighed, er uddannelsen støtteberettigende hele  

 året.
4.1.5. Enkeltfagsundervisning Ved prøveforberedende enkeltfagsundervisning til folkeskolens  

 afgangsprøver og udvidede afgangsprøver, til højere forberedelseseksamen  

 eller til lignende undervisning på tilsvarende niveau i ungdomsuddannelser er  

 kravet om heltidsundervisning opfyldt, hvis den uddannelsessøgende deltager i  

 mindst 20 ugentlige undervisningstimer.
Deltagelse i fag på forskellige  

 niveauer kan kombineres.
Indgår der i undervisningen 15 timer eller derover  

 på folkeskoleniveau, betragtes hele undervisningen som afholdt på  

 folkeskoleniveau.
Deltagerne skal følge hele undervisningen på samme kursus.  

 Styrelsen kan dog i særlige tilfælde efter indstilling fra  

 uddannelsesinstitutionen godkende, at deltagere, der følger enkelte fag på  

 andre enkeltfagskurser, bliver støtteberettigede.
Deltagerne i undervisningen på gymnasiale suppleringskurser skal  

 følge undervisningen i mindst 16 undervisningstimer.
Hvis den  

 uddannelsessøgende har mindre end 16 timer, men samtidig er tilmeldt  

 enkeltfagsundervisning på folkeskole- eller HF-niveau, kræves der mindst 20  

 ugentlige undervisningstimer.
 Undervisningen betragtes dog kun som gymnasialt suppleringskursus, hvis  

 den undervisning omfatter mindst 15 ugentlige timer.
4.1.6. Uddannelser i udlandet Der kan gives støtte til visse uddannelser i udlandet til danske  

 statsborgere og til uddannelsessøgende, der opfylder betingelserne under  

 afsnit 4.2.1.5.
Styrelsen godkender uddannelser i udlandet som støtteberettigende.
En  

 uddannelse, der foregår i et andet nordisk land, kan godkendes som  

 støtteberettigende, hvis den giver en erhvervskompetence, der kan finde  

 almindelig anvendelse i Dammark, eller hvis den indgår som en del af eller  

 kan give adgang til en kompetencegivende uddannelse i Danmark.
 En uddannelse i det øvrige udland kan godkendes som støtteberettigende,  

 hvis den opfylder de samme betingelser som en uddannelse i et andet nordisk  

 land, og hvis en principielt tilsvarende uddannelse ikke findes i Danmark.
I øvrigt gælder der samme betingelser for at godkende en uddannelse i  

 udlandet som støtteberettigende, som gælder for godkendelse af en uddannelse  

 i Danmark, jfr. ovenfor under 4.1. Støtten, herunder stipendium til  

 hjælp til dækning af undervisningsafgift, gives i samme former, under samme  

 betingelser og efter samme reglen, som gælder for støtte til uddannelser i  

 Danmark.
Støttetiden i udlandet medregnes ved opgørelsen af den forbrugte  

 støttetid.
Udbetaling sker kun til postgirokonto eller pengeinstitut i  

 Danmark.
 Ansøgning om støtte til en uddannelse i udlandet indsendes til styrelsen.  

 Med ansøgningen skal følge detaljerede oplysninger om den udenlandske  

 uddannelse i form af studieplaner, brochurer m.v.
 Der kan ikke gives støtte til uddannelsessøgende, som får  

 uddannelsesstøtte efter studielandets regler.
Klager over styrelsens afgørelser om godkendelse af en uddannelse i  

 udlandet som støtteberettigende indsendes til Undervisnings- og  

 Forskningsministeriet, departementet, Frederiksholms Kanal 21, 1220 København  

 K.
Klager over andre afgørelser vedrørende støtte til uddannelser til  

 udlandet sendes til Ankenævnet for Uddannelsesstøtten, jfr. oven for under  

1.3.
4.1.7. Studieophold i udlandet Den uddannelsessøgende kan medtage sin uddannelsesstøtte fra Danmark under  

 studieophold i udlandet, hvis opholder er af højst 2 års varighed.  

 Støttetiden, se afsnit 4.3., for uddannelsen i Danmark forlænges dog  

 ikke, fordi den uddannelsessøgende får støtte til et studieophold i udlandet.  

 Det er en forudsætning for, at uddannelsen kan godkendes som  

 støtteberettigende, at den ville kunne godkendes som støtteberettigende, hvis  

 den foregik i Danmark, se afsnit 4.1.1.
 Ansøgning om støtte indsendes på sædvanlig måde til den  

 uddannelsesinstitution i Danmark, hvor den uddannelsessøgende er indskrevet.
Hvis den uddannelsessøgende får stipendium til hjælp til dækning af  

 undervisningsafgiften ved den danske uddannelsesinstitution, bortfalder dette  

 stipendium under studieopholdet.
Er studieopholdet i udlandet forbundet med  

 betaling af undervisningsafgifter, gives der supplerende stipendier under  

 samme betingelser som under uddannelse i Danmark.
4.2. Betingelser, der angår den uddannelsessøgende Uddannelsesstøtte gives til uddannelsessøgende fra begyndelsen af  

 SU-kvartalet efter, at de er fyldt 18 år, - hvis de er danske statsborgere eller ligestilles med danske  

 statsborgere, - hvis de ikke modtager anden offentlig støtte, der tilsigter at dække  

 leveomkostningerne, - hvis de er studieaktive Ved SU-kvartal forstås: 1. august, 1. november, 1. februar og 1. maj.
4.2.1. Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab, under uddannelse i Danmark.
Følgende udlændinge har afgang  

 til uddannelsesstøtte som danske statsborgere under uddannelse i Danmark:
4.2.1.1. Sydslesvigere Sydslesvigere.
Tilhørforholdet godtgøres ved at fremlægge bevis for afgang  

 fra Duborgskolen i Flensborg eller anden dansk skole.
Kan sådant bevis ikke  

 fremlægges, forelægger styrelsen ansøgningen for Sydslesvigsk Kultursamfund.
4.2.1.2. Islandske statsborgere Islandske statsborgere, der den 6. marts 1946 var eller på noget tidspunkt  

 inden for de sidste 10 år før den 6. marts 1946 har været bosat her i landet,  

 jfr. § 2 i lov om ophævelse af dansk-islandsk forbundslov.
4.2.1.3. Flygtninge Personer, der af Justitsministeriet er overgivet til Dansk  

 Flygtningehjælp.
Foreligger dokumentation fra flygtningehjælpen eller  

 socialforvaltningen herom, udfyldes kun ansøgningsskemaet.
Der skal ikke  

 vedlægges »Oplysningsskema for UDLÆNDINGE«.
4.2.1.4. Indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
4.2.1.5. EF-borgere Til statsborgere fra de europæiske fællesskabers andre medlemsstater gives  

 støtte efter samme regler som for danske statsborgere i det omfang, det  

 følger af EF-retten.
Der gives således støtte til børn af statsborgere fra de  

 europæiske fællesskabers andre medlemsstater, hvis disse statsborgere enten  

 er eller har været beskæftiget som lønmodtagere i Danmark eller udøver eller  

 har udøvet virksomhed her i landet i henhold til fællesskabernes regler om  

 etableringsret og udveksling af tjenesteydelser.
Det er dog en betingelse, at  

 børnene er kommet til Danmark i forbindelse med forældrenes virksomhed her i  

 landet og fortsat bor her.
I disse tilfælde gives der også støtte til  

 støtteberettigende uddannelser uden for Danmark.
4.2.1.6. Nordiske statsborgere.
Betingelser om erhvervsarbejde og  

 sidestillede forhold Statsborgere fra de øvrige nordiske lande, der umiddelbart før  

 ansøgningstidspunktet har haft sammenhængende ophold i Danmark i 2 år eller  

 derover med mindst halvtids erhvervsarbejde.
Med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været af følgende  

 art:
a.
Registrerede perioder af arbejdsløshed og arbejdsmarkedsuddannelse ud  

 over de oven for under 3) nævnte.
b.
Perioder af tilsammen højst 6 måneders varighed, der er anvendt til at  

 gennemføre en uddannelse.
c.
Sygdomsperioder ud over de oven for under 4) omhandlede.
d.
Militærtjeneste i hjemlandet.
4.2.1.7. Andre statsborgere.
Betingelser om erhvervsarbejde og særlig  

 tilknytning til Danmark Andre udlændinge end statsborgere fra de øvrige nordiske lande, hvis de  

 umiddelbart før ansøgningstidpunktet har haft ophold i Danmark i 2 år eller  

 derover med mindst halvtids erhvervsarbejde, eller forudgående praktikarbejde  

 eller hvis de har ganske særlige tilknytningsforhold til Danmark.  

 Familietilknytning i form af ægteskab med en dansk statsborger eller børn med  

 en dansk statsborger kan indgå i vurderingen, men er ikke i sig selv  

 udslagsgivende.
4.2.1.8. Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjemlandet.
Udlændinge i øvrigt har  

 ikke ret til at få uddannelsesstøtte, hvis de gennemgår en uddannelse, der  

 giver adgang til uddannelsesstøtte efter hjemlandets regler.
4.2.1.9. Særligt skema Støtteansøgning fra en udlænding, der ikke tidligere har fået statens  

 uddannelsesstøtte, skal indsendes sammen med »Oplysningsskema for  

 UDLÆNDINGE« (formular 4). Flygtninge kan dog umiddelbart indgive  

 ansøgning om uddannelsesstøtte, og ansøgningen vedlægges bekræftelse fra  

 Dansk Flygtningehjælp eller socialforvaltningen for anerkendelsen som  

 flygtning.
 Alle - bortset fra statsborgere fra de nordiske lande og flygtninge - skal  

 oplyse, hvor længe deres opholdtilladelse er gyldig.
4.2.2. Anden offentlig støtte Uddannelsessøgende, der får anden offentlig støtte, der tilsigter at dække  

 leveomkostningerne, er udelukket fra at få stipendium og studielån.
Dette  

 gælder f.eks. uddannelsessøgende, der - får folkepension eller førtidspension i henhold til lov om social  

 pension, - får efterløn, - er omfattet af reglerne om støtte til elever på folkehøjskoler,  

 landbrugsskoler, husholdningsskoler og efterskoler - får støtte i henhold til Grønlands hjemmestyres studiestøtteordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpengene eller uddannelsesydelse i henhold til  

 reglerne om arbejdstilbud til ledige.
 Uddannelsessøgende, der i henhold til den sociale bistandlovs § 42, stk.  

 1, modtager hjælp til uddannelse, kan søge stipendium, men kan ikke samtidig  

 få studieløn eller statsgaranteret lån.
 Uddannelsessøgende, der modtager støtte i henhold til andre bestemmelser i  

 bistandloven, barselsdagpenge eller sygedagpenge, kan søge uddannelsesstøtte  

 efter de almindelige regler.
4.2.3. Studieaktivitet Der kan kun tildeles uddannelsesstøtte til uddannelsessøgende, der er  

 studieaktive.
Fra støtteåret 1989/90 er der indført nye regler om  

 studieaktivitet.
For uddannelsessøgende i videregående uddannelse, der har  

 begyndt en videregående uddannelse før 15. marts 1988, gælder de hidtidige  

 regler fortsat.
I ungdomsuddannelser gælder de nye regler først fra  

 støttetildelingen i støtteåret 1990/91.
4.2.3.1. De nye regler Efter de nye regler er en uddannelsessøgende studieaktiv, indtil det ved  

 prøver eller på anden måde af uddannelsesinstitutionen konstateres, at den  

 uddannelsessøgende ikke yder en studiemæssig indsats, der går det muligt at  

 gennemføre uddannelsen uden overskridelse af den normerede studietid.
En  

 uddannelsessøgende, der ikke deltager i foreskrevne prøver, betragtes normalt  

 ikke som studieaktiv.
Deltagelse i prøver i sommereksamen 1989 har således  

 betydning for støttetidelingen i 1989/90.
4.2.3.2. Tilmelder sig ikke/melder fra En uddannelsessøgende, som ikke tilmelder sig en foreskrevet prøve eller  

 som undlader at gå op til en foreskrevet prøve, betragtes ikke som  

 studieaktiv.
Virkningen heraf er, at støtten stoppes med virkning fra det  

 tidspunkt styrelsen får meddelelse herom og har mulighed for at stoppe  

 støtten.
Uddannelsesinstitutionen har derfor pligt til at konstatere, at  

 uddannelsessøgende, der har tilmeldt sig en foreskrevet prøve, nu også  

 deltager i prøven, og til hurtigst muligt at indberette eventuel manglende  

 deltagelse til styrelsen.
Når sådan indberetning er sket, tager styrelsen  

 stilling til, om den således for meget udbetalte støtte straks skal  

 tilbagebetales, eller om støtten standses med fremtidig virkning.
4.2.3.3. Består ikke En uddannelsessøgende, som ikke består de foreskrevne prøver, kan få set  

 bort fra den tid, der er brugt til prøverne.
Det kan ske inden for de 12  

 støttemåneder, der kan ses bort fra til studieskift/ omprøver m.v.
Den  

 uddannelsessøgende betragtes derfor kun som inaktiv, hvis de 12 støttemåneder  

 i forvejen er brugt, eller hvis den uddannelsessøgende omgående giver  

 meddelelse til styrelsen om, at støtte ikke ønskes udbetalt inden for de 12  

 støttemåneder.
Når støtte ikke (længere) kan udbetales inden for de 12  

 støttemåneder, betragtes den uddannelsessøgende som studieinaktiv, og  

 støtteudbetalingen standses.
Styrelsen tager stilling til, om eventuelt for  

 meget udbetalt støtte straks skal tilbagebetales, eller om støtten standses  

 med fremtidig virkning.
I uddannelser, hvor det ikke er muligt at dumpe til  

 en prøve, er den uddannelsessøgende stillet, som om en prøve ikke er bestået,  

 hvis uddannelsesinstitutionen råder den uddannelsessøgende til at gå om.
 Består den uddannelsessøgende den væsentligste del af flere foreskrevne  

 samtidige prøver, kurser o.lign. og skønner uddannelsesinstitutionen, at den  

 uddannelsessøgende kan tage den manglende del af prøverne m.m. uden at  

 uddannelsesforløbet bliver forsinket, betragtes den uddannelsessøgende  

 fortsat som studieaktiv.
4.2.3.4. Sygdom Hvis en unddannelsessøgende ikke går op til prøve på grund af sygdom,  

 dokumenteret ved aktuel lægeerklæring, der er udstedt i umiddelbar  

 forbindelse med sygdommen, kan den uddannelsessøgende få uddannelsesstøtte  

 indtil sygeeksamen.
Går den uddannelsessøgende ikke op til sygeeksamen eller  

 går den uddannelsessøgende op, men ikke består, er retningslinierne de samme  

 som ved almindelige prøver.
Afholdes der ingen sygeeksamen, træder  

 førstkommende ordinære eksamen i stedet.
Den uddannelsessøgende vil herefter  

 kun fortsat kunne oppebære uddannelsesstøtte, hvis han/hun ud over at gå op  

 til den manglende prøve deltager i foreskrevne prøver, som den  

 uddannelsessøgende skal deltage i for at kunne afslutte uddannelsen til  

 normeret tid.
4.2.3.5. Der ses bort fra perioder uden støtte En uddannelsessøgende kan kun få støtte i perioder, hvor  

 uddannelsesinstitutionen betragter den pågældende som studieaktiv.
Ved  

 bedømmelse af, om en uddannelsessøgende er studieaktiv, ses der bort fra  

 perioder, hvor den uddannelsessøgende ikke har fået støtte, herunder  

 perioder, hvor der er fravalgt klip.
Perioder, der er set bort fra inden for  

 de 12 støttemåneder, som kan bruges til studieskift/omprøver m.v., medregnes  

 heller ikke.
Der ses også bort fra perioder, hvor der på grund af sygdom,  

 rådsarbejde, udførelse af videnskabeligt arbejde og andre særlige forhold er  

 dispenseret fra støttetidsreglerne.
Specielt med hensyn til arbejde, som er  

 pålagt den uddannelsessøgende i henhold til styrelseslovgivningen,  

 rådsarbejde eller arbejde vedrørende de uddannelsessøgendes sociale og  

 uddannelsesmæssige forhold gælder, at det kan sidestilles med studieaktivitet  

 i indtil 1 år.
Eksempel: En uddannelsesøgende har ved fravalg af støttetid  

 eller på grund af uforbrugt støttetid opsparet 3 måneders klip.
En prøve skal  

 ifølge studieplanen bestås.
Deltager den uddannelsessøgende ikke i prøven,  

 kan støtteudbetaling fortsætte i 3 måneder, hvorefter den straks standses.  

 Først når prøven er bestået, kan støtteudbetaling på ny finde sted.
Det skal  

 understreges, at der ikke må ske forbrug af støttetid i større takt end den  

 konstaterede studieaktivitet.
4.2.3.6. Uddannelsessøgende, der har begyndt en uddannelse før 15. marts  

 1988 For uddannelsessøgende, der har begyndt en videregående uddannelse før 15.  

 marts 1988 gælder de hidtidige regler om studieaktivitet fortsat, dvs. at de  

 betragtes som studieaktive, indtil det ved prøver eller på anden måde af  

 uddannelsesinstitutionen konstateres, at den uddannelsessøgende ikke yder en  

 studiemæssig indsats, der gør det muligt at gennemføre uddannelsen uden  

 væsentlig overskridelse af den sædvanlige studietid.
4.2.3.7. Ungdomsuddannelser De hidtidige regler gælder også for støttetildelingen i ungdomsuddannelser  

 i 1989/90.
4.2.3.8. Uddannelsesinstitutionen skal underrette styrelsen om inaktivitet Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles styrelsen.
Meddelelsen skal være  

 begrundet.
Uddannelsesinstitutionen skal samtidig give den uddannelsessøgende  

 meddelelse om denne indberetning således, at den uddannelsessøgende har  

 mulighed for at fremsætte sine eventuelle bemærkninger hertil.
Den  

 uddannelsessøgende skal samtidig have oplysning om, at støtten vil blive  

 stoppet, hvis styrelsen følger uddannelsesinstitutionernes indstilling.
Ansøgninger om støtte i 1989/90 skal indsendes til styrelsen inden for de  

 normale frister, selv om resultatet af prøverne ikke foreligger.
Så snart  

 uddannelsesinstitutionen kender prøveresultaterne, tages der stilling til  

 spørgsmålet, om den uddannelsessøgende fortsat kan betragtes sum studieaktiv,  

 og der skal ske indberetning til styrelsen om studieinaktivitet.
4.3. Tiden for støtte Klippekortet Fra støtteåret 1989/90 er tiden for støtte fastlagt i reglerne om  

 klippekortet.
Reglerne giver de uddannelsessøgende visse muligheder for selv  

 at bestemme støttens placering inden for studieforløbet, se afsnit  

4.3.5.
4.3.1. Støttetiden svarer til den normerede studietid Den uddannelsessøgende får tildelt et antal »klip« svarende til  

 den normerede studietid for uddannelsen.
For hvert klip gives der en måneds  

 støtte.
En måneds støtte betragtes som et klip, selv om støtten er nedsat på  

 grund af for høj egenindkomst eller på grund af forældreindkomsten.
Ved  

 opgørelsen af den normerede studietid fratrækkes perioder med lønnet praktik  

 på 3 måneder og derover.
Støttetid betragtes som forbrugt, selv om støtten kræves tilbagebetalt i  

 forbindelse med indkomstkontrollen efter støtteårets udløb.
Hvis en  

 uddannelsessøgende betaler hele den modtagne støtte tilbage inden 1. maj i  

 støtteåret, dog senest ved støtteperiodens udløb, medregnes den udbetalte  

 støtte ikke i den forbrugte støttetid.
Til gennemførelse af prøveforberedende enkeltfagsundervisning på  

 folkeskoleniveau kan der højst gives støtte i 36 måneder.
Der kan også gives  

 op til 36 måneders støtte til gennemførelse af enkeltfagsundervisning på  

 HF-niveau.
4.3.2. Hvad skal medregnes? Klip, der er brugt til tidligere afbrudt eller afsluttet uddannelse,  

 medregnes ved opgørelsen af støttetiden i den igangsværende uddannelse.
Dog  

 medregnes undervisning på folkeskoleniveau ikke.
Også perioder med  

 uddannelsesydelse medregnes for uddannelsessøgende, der påbegynder en  

 uddannelse med uddannelsesydelse efter 13. december 1988.
4.3.2.1. Ungdomsuddannelse I ungdomsuddannelser medregnes både forbrug i tidligere ungdomsuddannelser  

 og i tidligere videregående uddannelse.
Det er dog kun klip brugt efter 1.  

 august 1989, der medregnes.
Inden for ungdomsuddannelserne findes der dog nogle sædvanlige  

 uddannelsesforløb, der betragtes som samlede uddannelsesforløb med den  

 virkning, at der kan gives støtte i hele forløbet.
Det drejer sig om følgende  

 uddannelsesforløb:
 Efg-basisår og en af følgende uddannelser:
- Edb-assistent - Laborant - Levnedsmiddelassistent - Teknisk assistent - Teknisk tegner - Farveriassistent - Tekstilassistent - Trikotageassistent - Konfektionsassistent - Højere Handelseksamen (HH) eller - Højere Teknisk Eksamen (HTX) Erhvervsfagligt grundkursus inden for søfartsområdet og en af følgende  

 uddannelser:
- Kystskipperuddannelsen - Sætteskipperuddannelsen - Fiskeskipperuddannelsen - Skibskokuddannelsen 4.3.2.2. Videregående uddannelse I videregående uddannelser medregnes klip brugt i ungdomsuddannelser ikke.  

 For uddannelsessøgende, der har begyndt en videregående uddannelse før 1.  

 august 1989 er der fastsat særlige regler om indplacering i  

 klippekortsystemet, se afsnit 4.3.9. og 4.3.10.
 Styrelsen kan godkende, at der for en gruppe af uddannelsessøgende  

 anvendes en anden støttetid for en deleksamen eller for et helt studium end  

 den normale, når studietiden for disse uddannelsessøgende er forlænget på  

 grund af ganske særlige forhold, f.eks. ændringer i studieplanerne,  

 kødannelser og lignende.
 Styrelsen kan bestemme, at der ved beregning af støttetiden for  

 uddannelsessøgende i videregående uddannelse skal tages hensyn til  

 uddannelsesstøtte, der er oppebåret efter færøske regler.
4.3.3. Der kan ses bort fra 12 klip Ved opgørelsen af støttetiden kan der ses bort fra 12 støttemåneder i  

 ungdomsuddannelse og 12 støttemåneder i videregående uddannelse.
Der kan ses bort fra de 12 støttemåneder, hvis de er brugt til en  

 uddannelse, der er afbrudt inden for de første 12 måneder.
Der kan kun ses  

 bort fra støttetid brugt til den første afbrudte ungdomsuddannelse og til den  

 første afbrudte videregående uddannelse.
Der kan også inden for de 12  

 støttemåneder ses bort fra støtte brugt til en prøve, som den  

 uddannelsessøgende ikke har bestået.
Ved uddannelse, hvor der ikke afholdes prøve, kan der ses bort fra støtte  

 brugt til at gennemføre uddannelsesperioder, som den uddannelsessøgende er  

 blevet pålagt at gå om.
Det samme gælder i uddannelser, hvor det ikke er  

 muligt at dumpe, hvis uddannelsesinstitutionen råder den uddannelsessøgende  

 til at gå om.
Inden for de 12 støttemåneder kan der i ungdomsuddannelser yderligere ses  

 bort fra støttetid forbrugt til adgangsgivende kurser.
Det drejer sig om  

 værkstedskurser, der er afgangsgivende til videregående uddannelser,  

 gymnasiale suppleringskurser, teknikumingeniøruddannelsens adgangskursus samt  

 forskole til sygeplejerskeuddannelsen.
 I videregående uddannelse kan der inden for de 12 støttemåneder ud over  

 støttetid brugt til studieskift og omprøver ses bort fra støtte oppebåret i  

 perioder med forældreafhængig støtte.
4.3.4. Dispensationer Styrelsen har mulighed for at dispensere fra støttetidsreglerne.
Der kan  

 ses bort fra forbrugt støttetid, hvis studier har været udelukket af særlige  

 forhold som f.eks. rådsarbejde eller lignende i indtil 1 år, sygdom,  

 graviditet, fødsel eller videnskabeligt arbejde.
Det er en betingelse for, at  

 der kan ses bort fra de nævnte perioder, at studiet er forsinket på grund af  

 de nævnte forhold.
 Styrelsen kan endvidere forlænge støttetiden, hvis der foreligger andre  

 særlige forhold.
Styrelsen kan godkende, at der ikke sker medregning af støttetid brugt i  

 en videregående uddannelse, der er umiddelbart afgangsgivende til en anden  

 videregående uddannelse.
Ved uddannelser, hvor den almindelige  

 adgangsbetingelse er studenter-, højere forberedelses- eller højere  

 handelseksamen, og hvor den uddannelsessøgende har en af disse eksaminer, kan  

 der ikke ses bort fra en tidligere videregående uddannelse.
4.3.5. Den uddannelsessøgende kan selv bestemme støttens placering Den uddannelsessøgende kan undlade at søge støtte i et støtteår for derved  

 at undgå at bruge klip.
 I videregående uddannelse har den uddannelsessøgende også andre muligheder  

 for selv at bestemme støttens placering i studieforløbet.
4.3.6. Der kan fravælges indtil 4 klip En uddannelsessøgende i en videregående uddannelse kan fravælge indtil 4  

 måneders støtte hvert støtteår.
Klip, der er fravalgt, udbetales ikke.
Fravalget er bindende og kan ikke  

 ændres i løbet af støtteåret.
Meddelelse om fravalg skal være styrelsen i  

 hænde senest 1 måned forud for udbetalingsmåneden og senest den 1. maj i  

 støtteåret.
De fravalgte klip lægges altid sidst i støtteåret.
Når en uddannelsessøgende fravælger klip, forhøjes fribeløbet med 5.700  

 kr. pr. fravalgt klip.
Støtteperioden omfatter også de måneder, hvor der er  

 fravalgt klip, og de uddannelsessøgende bliver også indkomstkontrolleret for  

 disse måneder.
4.3.7. Dobbeltklip Er en videregående uddannelse normeret med en studietid på mere end 4 år,  

 kan den uddannelsessøgende anvende opsparede klip til at fordoble støtten de  

 sidste 12 støttemåneder af uddannelsen.
Uddannelsesinstitutionen skal afgive  

 en erklæring om, at uddannelsen kan afsluttes inden for 12 måneder.
 Der kan kun udbetales dobbeltklip, hvis den uddannelsessøgende har klip  

 til gode svarende til det antal måneder, der er tilbage af uddannelsen, og  

 derudover har opsparet et antal klip.
Hvis den uddannelsessøgende ikke har klip nok til, at der kan udbetales  

 dobbeltklip i hele perioden, udbetales dobbeltklippene så langt den opsparede  

 støtte rækker.
Anmodning om udbetaling af dobbeltklip og om standsning af  

 udbetaling af dobbeltklip skal være styrelsen i hænde senest 1 måned forud  

 for udbetalingsmåneden, dog senest den 1. maj i støtteåret.
 Inden for samme støtteår kan en uddannelsessøgende ikke både fravælge klip  

 og få udbetalt dobbeltklip.
 Der vil blive tildelt støtte efter de nye støttetidsregler fra 1. august  

 1989, selv om den uddannelsessøgende har begyndt en uddannelse på et  

 tidligere tidspunkt.
 I ungdomsuddannelser medregnes kun klip brugt efter 1. august 1989.
4.3.8. Indplacering i klippekortsystemet For uddannelsessøgende, der har begyndt en videregående uddannelse før 1.  

 august 1989, vil indplaceringen i klippekortsystemet ske således:
4.3.9. Uddannelsessøgende, der har begyndt en videregående uddannelse før  

 15. marts 1988 1. Uddannelsessøgende, der har begyndt en videregående  

 uddannelse før 15. marts 1988, indplaceres i klippekortsystemet med en  

 støttetid svarende til sædvanlig studietid plus 1 år med fradrag af  

 indskrivningsperioder ved den igangværende uddannelse samt ved en eventuelt  

 afsluttet eller afbrudt støtteberettigende videregående uddannelse, uanset om  

 der har været ydet uddannelsesstøtte.
 Ved indplaceringen kan der ses bort fra indskrivningsperioder-efter de  

 retningslinier, som er nævnt under afsnit 4.3.4. Reglen om, at der kan  

 ses bort fra 12 støttemåneder brugt til studieskift/ omprøver m.v. gælder dog  

 ikke her.
Der ses herudover bort fra perioder med orlov og fra perioder med lønnet  

 praktik i tidligere uddannelser.
Perioder med lønnet praktik i den  

 igangværende uddannelse medregnes.
Der ses endvidere bort fra perioder, hvor  

 den uddannelsessøgende ikke har kunnet få støtte, fordi den  

 uddannelsessøgende ikke har været studieaktiv.
Der kan i det samlede  

 studieforløb højst ses bort fra 3 år på grund af inaktivitet.
Styrelsen kan godkende, at der ses bort fra perioder med erhvervsarbejde,  

 aftjening af værnepligt eller manglende børnepasningsmuligheder.  

 Forudsætningen for, at der kan ses bort fra disse perioder er, at studiet er  

 forsinket på grund af de nævnte forhold.
Det er endvidere en betingelse, at  

 der ikke er modtaget støtte i de nævnte perioder, heller ikke statsgaranteret  

 lån.
 Hvis der, i henhold til de hidtil gældende retningslinier, tidligere er  

 set bort fra indskrivningsperioder, lægges disse dispensationer til grund ved  

 indplaceringen.
4.3.10. Uddannelsessøgende, der har begyndt en videregående uddannelse i  

 perioden 15. marts 1988-31. juli 1989 2. Uddannelsessøgende, der har påbegyndt en  

 videregående uddannelse den 15. marts 1988 eller senere, indplaceres i  

 klippekortsystemet med en støttetid svarende til normeret-studietid.
Heri  

 fradrages perioder, hvori den uddannelsessøgende har modtaget  

 uddannelsesstøtte (stipendium og studielån) til den igangsværende uddannelse  

 og til tidligere afsluttede eller afbrudte støtteberettigende videregående  

 uddannelser.
Der fradrages endvidere perioder, hvori den uddannelsessøgende  

 har modtaget uddannelsesydelse i henhold til lov om arbejdstilbud til ledige  

 til videregående uddannelser, der er påbegyndt efter den 13. december 1988.
 I forbindelse med indplaceringen kan der ses bort fra støttetid i det  

 omfang, det fremgår af afsnit 4.3.3. og 4.3.4.
Indplacering i klippekortet Uddannelsessøgende, der har påbegyndt en videregående uddannelse 4.4. Betingelser, der angår ansøgers økonomiske forhold Tildeling af stipendium og studelån er afhængig af den uddannelsessøgendes  

 indkomst- og formueforhold: egenindkomsten.
Ved egenindkomsten forstås  

 ansøgers samlede indtjening i støtteperioden eller støtteperioderne uden  

 fradrag (bruttoindkomsten), men med tillæg af 75% af den del af ansøgers  

 nettoformue, der overstiger 100.000 kr. pr. 31. december 1988. Det er ikke  

 længere muligt at få opgjort formuen ved støtteperiodens begyndelse.
I  

 støtteåret 1989/90 kan en uddannelsessøgende have en egenindkomst på 34.000  

 kr. (fribeløbet), uden at der sker nedsættelse af stipendium og studielån.  

 Hvis der fravælges klip, forhøjes fribeløbet med 5.700 kr. pr. fravalgt klip.  

 Fribeløbet forhøjes med 14.100 kr. for hvert af den uddannelsessøgendes egne  

 børn eller adoptivbørn, som er under 18. år.
Forhøjelsen gives for hele  

 støtteperioden, hvis betingelserne for forhøjelsen er til stede i en del af  

 støtteperioden.
Det tildelte stipendium medregnes ikke i egenindkomsten (fribeløbet). Hvis  

 den uddannelsessøgende er selvstændig erhvervsdrivende eller ejer af en  

 udlejningsejendom anerkendes dog fradrag i erhvervsindkomsten for udgifter,  

 der er forbundet med at erhverve, sikre og vedligeholde indkomsten efter  

 skattevæsenets regler.
Evt. underskud kan ikke modregnes i anden indkomst.  

 For almindelige lønmodtagere kan styrelsen alene anerkende et fradrag i  

 egenindkomsten for kørselsgodtgørelse, udbetalt af arbejdsgiveren i  

 forbindelse med benyttelse af eget befordringsmiddel ved udførelse af arbejde  

 i firmaets tjeneste (erhvervsmæssig kørsel). Kørselsgodtgørelsen medregnes  

 til bruttoindkomsten, men styrelsen kan godkende et fradrag for  

 kørselsudgifterne, som er godkendt af skattevæsenet, dog højst med et beløb  

 svarende til den modtagne godtgørelse.
Overstiger egenindkomsten i støtteåret 34.000 kr., nedsættes stipendium og  

 studielån.
Så længe der er både stipendium og studielån til rest, fordeles  

 nedsættelsen med halvdelen på stipendiet og halvdelen på lånet.
Derefter sker  

 nedsættelsen fuldt ud i stipendiet henholdvis studielånet for  

 uddannelsessøgende, der modtager forældreafhængig støtte.
Nedsættelsen sker  

 altid, som om der er søgt størst muligt studielån.
Er støtteperioden kortere end støtteåret (12 måneder), f.eks fordi ansøger  

 først fylder 18 år i løbet af støtteåret, nedsættes fribeløbet, tillæg for  

 børn og formuetillæg forholdsmæssigt.
Fribeløbet (uden tillæg for børn) udgør  

 f.eks. for 6 mdr. = 17.000 kr.
Ansøgers egenindkomst tages foreløbig i betragtning på grundlag af  

 oplysningerne i ansøgningskemaet om, hvad egenindkomsten forventes at ville  

 udgøre i støtteperioden.
Hvis en uddannelsessøgende har flere støtteperioder  

 inden for samme støtteår, beror støttetildelingen på en samlet opgørelse af  

 den uddannelsessøgendes indtægter i støtteårets støtteperioder og  

 formueforholdene.
Den uddannelsessøgendes egneindkomst er da de samlede  

 indkomster i støtteperioderne med tillæg af 75% af den del af nettoformuen,  

 der den 31. december 1988 overstiger 100.000 kr.
Er støtteperioderne  

 sammenlagt kortere end støtteåret, reguleres formuetillæg, fradrag og  

 fribeløbet forholdsmæssigt.
4.4.1. Egenindkomst I ansøgers egenindkost indgår enhver indkomst,der henføres til eller  

 indgår i den skattepligtige almindelige indkomst, bortset fra tildelt  

 stipendium.
Se i øvrigt om formuetillæg nedenfor.
Hvis ansøger har indkomst i  

 udlandet, som ikke er skattepligtig i Danmark, og indkomst på Færøerne og i  

 Grønland, medregnes denne.
Særlig indkomst medregnes ikke.
I egenindkomsten medregnes ansøgerens samlede indkomster i støtteperioden  

 (eller støtteperioder inden for samme støtteår) bortset fra tildelt  

 stipendium.
Det er bruttoindkomsten, der lægges til grund.
Fradrag anerkendes  

 ikke.
 Ansøgeren skal medregne sin personlige indkomst (uden fradrag) og positiv  

 kapitalindkomst (uden fradrag af negativ kapitalindkomst) efter  

 skattevæsenets regler.
Eksempler på indkomster, der skal medregnes: Indkomst fra  

 ansættelsesforhold, indkomst fra selvstændig erhvervsvirksomhed, indkomst som  

 medhjælpende ægtefælle, rente eller udbytte, indtægt udlejning af fast  

 ejendom eller løsøre, syge- og barselsdagepenge, afkast (renter) er  

 erstatninger, der er udbetalt som engangsbeløb.
Det samme gælder legater,  

 medmindre de er givet med uddannelsesformål for øje.
Fradrag i indkomsten  

 anerkendes således ikke.
Se om selvstændige erhvervsdrivende afsnit  

4.4.
Følgende beløb medregnes ikke: Stipendium, studielån fra SU, løbende  

 udbetalinger i henhold til lov om arbejdsskadeforsikring og lov om  

 erstatningsansvar, f.eks. erstatning for tab af erhvervsevne og  

 meenerstatning, tilskud til tilbagebetaling af statsgaranteret studielån i  

 henhold til den enhver tid gældende lovgivning herom, renter og præmie af  

 beløb på en uddannelseskonto i henhold til lov om uddannelsesopsparing,  

 støtte fra forældre, herunder bidrag fastsat af statsamtet og løbende  

 udbetalinger på børnepension, lejeværdi af egen bolig, boligsikring,  

 børnetilskud, hjælp ydet efter § 42, stk. 1, i loven om social bistand og  

 suppelerende hjælp i henhold til bistandsloven.
Indbetalinger på  

 kapitalpensioner, der er oprettet i henhold til arbejdsgiverordningen efter  

 skattevæsenets regler, medregnes ikke i bruttoindkomsten.
Andre former for  

 indbetalinger på kapitalpensioner kan ikke fradrages.
Ansøgers ægtefælles  

 indkomst medregnes heller ikke.
Indkomsten, herunder eventuelle feriepenge, skal medregnes for den  

 periode, hvori den indtjenes, uanset udbetalingstidspunktet.
Indkomsten  

 angives for hele den støtteperiode, der er angivet i ansøgningsskemaet som  

 den forventede støtteperiode, selv om ansøgeren f.eks. først i løbet af denne  

 fylder 19 år og på-grund af forældrenes indkomst først kan få stipendium fra  

 dette tidpunkt.
Angående den endelige opgørelse af egenindkomsten henvises  

 til 4.4.3.
4.4.2. Formueforhold Ansøgers nettoformue er den skattepligtige nettoformue.
Har ansøger formue  

 på Færøerne, i Grønland eller i udlandet, som ikke er skattepligtig i  

 Danmark, medregnes denne.
Af det beløb, hvormed en ansøgers nettoformue (formueposter - gældsposter)  

 pr. 31. december 1988 overstiger 100.000 kr., lægges 75% til indkomsten.
Den  

 skattepligtige nettoformue fremgår af skattevæsenets åropgørelse for 1988.
 Opgørelse af formue i fast ejendom (herunder ejerlejlighed) sker altid på  

 grundlag af ejendomsværdien ifølge den årsregulering/ årsomvurdering, der  

 forelå ved udgangen af 1988.
 Andelslejlighed medregnes med den regulerede nettoværdi af andelsbeviset  

 ifølge foreningens årsregnskab, opgjort pr. 31. december 1988.
Opgørelsen af formueposter (aktiver) og gældsposter (passiver) sker efter  

 skattevæsenets regler.
Vedrørende fastsættelse af kursværdien for pantebreve  

 kan nedenstående tabel udarbejdet af skattevæsenet, anvendes som vejledende  

 for fastsættelse af værdien.
 Tabel til kursfastsættelse af pantebreve:
 For pantebreve, der kan indfries til pari, skal der ikke anvendes en kurs  

 over 100.
Se i øvrigt Statsskattedirektoratets brochure punkt 93: »Sådan  

 udfyldes selvangivelsen 1988.« Obligationer og aktier medregnes til kursværdien.
 Arv medregnes efter skattevæsenets regler.
 Nettoformuen opgøres som nævnt efter skattevæsenets regler.
 Styrelsen ser dog bort fra: Engangserstatninger i.h.t. lov om  

 arbejdsskadeforsikring og lov om erstatningsansvar, f.eks. erstatning for tab  

 af erhvervsevne og meenerstatning, beløb, der i henhold til lov om  

 uddannelsesopsparing er indsat på en uddannelseskonto, båndlagte kapitaler,  

 medmindre båndlæggelsen er foretaget af ansøger selv eller af en af ansøgers  

 nært beslægtede i forbindelse med gaveoverdragelse.
 En gift ansøger skal ved opgørelsen af nettoformuen kun medtage sin del af  

 ægtefællernes formue- og/eller gældsposter.
Selv om der i et ægteskab er fælleseje, er ægtefællerne i princippet  

 selvstændige personer med hver sin formue, idet hver af dem ejer det, de hver  

 især har indbragt i ægteskabet eller senere har erhvervet f.eks. ved  

 indtjening, arv eller gave.
Tilsvarende henregnes til den enkelte ægtefælle  

 de gældsposter, som han/hun havde ved ægteskabets indgåelse eller senere har  

 pådraget sig (herunder studiegæld). Dette gælder uanset, hvordan formue og  

 gæld er placeret mellem ansøger og ægtefællen på selvangivelsen.
Med hensyn til fast ejendom gælder som hovedregel, at den, der har  

 underskrevet skødet, anses for ejer.
Har begge ægtefæller underskrevet  

 skødet, betragtes hver af ægtefællerne som ejer af halvdelen, medmindre anden  

 fordeling fremgår af skødet.
Dokumentation i form af tingbogsattest kan  

 kræves.
Kan en formue eller en gældspost ikke bevisligt henføres til den ene  

 af ægtefællerne, medregner ansøgeren halvdelen af det pågældende beløb.
Er  

 ansøger blevet separeret eller skilt, er det også ansøgers nettoformue pr.  

 31. december 1988, der lægges til grund.
Ved opgørelse af gældsposterne (passiverne) skal der i nogle  

 tilfælde ske en kursfastsættelse af restgælden.
Dette skal således ske for  

 pantegæld i fast ejendom i form af sælgerpantebreve og gæld til  

 realkreditinstitutter.
Der henvises i øvrigt til de retningslinier for,  

 hvilke typer gældsposter der skal kursfastsættes, som Statsskattedirektoratet  

 har anført i brochuren: »Sådan udfyldes selvangivelsen 1988«. punkt  

 84.
4.4.3. Indkomstkontrol (tilbagebetaling - 7%-tillæg - supplerende  

 tildeling - indkomst forud for uddannelses begyndelse og efter uddannelses  

 ophør - indkomstperiode) Stipendium og studielån tildeles i støtteperioden foreløbig på grundlag af  

 ansøgers oplysninger om forventet egenindkomst.
Ved støtteårets udløb sender  

 styrelsen hver støttemodtager et skema til angivelse af den faktisk opnåede  

 egenindkomst i støtteperioden.
Skemaet skal snarest tilbagesendes til  

 styrelsen i udfyldt stand.
Hvis skemaet ikke tilbagesendes til styrelsen, vil  

 hele støtten for 1989/90 blive krævet tilbagebetalt med renter.
Har  

 egenindkomsten overskredet 34.000 kr. (fribeløbet), skal det overskydende  

 stipendiebeløb og studielån med påløbne renter straks tilbagebetales.
 Om nedsættelsen af stipendium og studielån se afsnit 4.4. og for de  

 18-årige afsnit 4.5.1.
Når styrelsen har fået oplysninger om støttemodtagers faktiske indkomst i  

 støtteperioden, beregnes det beløb, som endelig kan tildeles for  

 støtteperioden.
Evt. overskydende beløb, som er udbetalt for meget, tillægges  

 7% og kræves straks tilbagebetalt. 7%-tillægget beregnes dog ikke, hvis  

 støttemodtager tilbagebetaler det overskydende beløb til styrelsen, før  

 fristen for at tilbagesende det første indkomstkontrolskema udløber.
Denne  

 frist fremgår af indkomstkontrolskemaet.
Hvis støttemodtageren ikke kan betale gælden, incl. 7%-tillægget, straks  

 når kravet fremsættes, kan styrelsen ud fra gældens størrelse fastsætte en  

 periode, over hvilken gælden skal betales.
Den længste  

 tilbagebetalingsperiode er 5 år, og den laveste ydelse er 200 kr. om måneden.  

 Styrelsen kan efter ansøgning give lempelser i tilbagebetalingen, når  

 forholdene i det konkrete tilfælde taler herfor.
Gælden forrentes fra kravets  

 fremsættelse med 1% over den til enhver tid gældende diskonto.
 På indkomstkontrolskemaet for 1989/90 kan den uddannelsessøgende gøre  

 opmærksom på, at han/hun mener at have krav på supplerende stipendium og  

 studielån, hvis tildelingen er blevet reduceret på grund af en tidligere  

 oplyst forventet egenindkomst, der var større end den faktiske egenindkomst.
Ved den endelige opgørelse af egenindkomsten opgøres indkomsten samlet for  

 hele støtteåret (1/8-31/7), hvis den uddannelsessøgende i hele støtteåret har  

 været indskrevet på en støtteberettigende uddannelse og var fyldt 18 år og  

 ikke har været udelukket fra støtte på grund af manglende studieaktivitet  

 eller overskridelse af tiden for støtte.
Dette gælder også, selv om  

 støttemodtageren har anmodet om at få standset støtteudbetalingen på grund af  

 for høj egenindkomst eller har fravalgt støtte i nogle måneder af støtteåret.
Har en støttemodtager ikke været under uddannelse i støtteåret 1988/89,  

 kan styrelsen efter anmodning godkende, at indtægten i de måneder af  

 støtteåret 1989/90, der ligger forud for uddannelsens begyndelse, ikke  

 medregnes ved opgørelsen af egenindkomsten.
Der kan så ikke modtages støtte  

 for disse måneder, og eventuelt for meget udbetalt støtte skal  

 tilbagebetales.
Er uddannelsen afbrudt eller afsluttet i juni måned, og er  

 støttemodtageren ikke under uddannelse i det følgende støtteår, kan styrelsen  

 efter anmodning herom godkende, at der ved beregningen af egenindkomsten ses  

 bort fra indkomsterne i juli måned, mod at støtten for juli måned  

 tilbagebetales.
Fribeløbet nedsættes forholdsmæssigt.
Det afgørende er således ikke, om den uddannelsessøgende modtager støtte i  

 hele støtteåret, men at den uddannelsessøgende er støtteberettiget.
Indtægten  

 medregnes således eksempelvis for hele støtteåret, selv om den  

 uddannelsessøgende kun får uddannelsesstøtte halvdelen af året (fylder 19 år  

 i januar og har været udelukket fra stipendium på grund af  

 forældreøkonomien).
 Ved den endelige opgørelse af egenindkomsten medregnes formuetillægget på  

 grundlag af nettoformuen.
4.5. Betingelser, der angår ansøgers forældres økonomiske forhold 4.5.1. 18-årige ansøgere Indtil udgangen af det SU-kvartal, hvori den uddannelsessøgende fylder 19  

 år, er tildelingen af stipendier afhængig af ansøgers forældres samlede  

 indkomstgrundlag.
Der kan tildeles maksimalt stipendium, hvis forældrenes  

 samlede korrigerede indkomstgrundlag ikke overstiger 167.700 kr.
Ved højere  

 korrigeret indkomstgrundlag aftrappes stipendiestøtten og bortfalder ved et  

 korrigeret indkomstgrundlag på 274.700 kr.
Se i øvrigt tabellen bilag 4.
Det er kun stipendiet, der nedsættes og eventuelt bortfalder på grund af  

 forældrenes indkomstgrundlag.
Studielånet nedsættes ikke, men kan forhøjes i  

 takt med nedsættelsen af stipendiet.
Bortfalder således stipendiet helt, kan  

 den uddannelsessøgende som udeboende få et lån på op til 52.000 kr. og som  

 hjemmeboende op til 38.000 kr.
Er den uddannelsessøgende kun 18 år en del af  

 støtteperioden, nedsættes beløbene forholdsmæssigt.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
Bortfalder stipendiet (36.000 kr.) helt, og der kun søges forhøjet  

 studielån på 10.000 kr., forhøjes fribeløbet med 26.000 kr., d.v.s. at der i  

 alt må tjenes 60.000 kr. (34.000 kr. + 26.000 kr.). Hvis der tjenes mere end  

 fribeløbet, nedsættes studielånet tilsvarende, indtil studielånet når ned på  

 16.000 kr.
Derefter sker nedsættelsen efter de almindelige gældende regler.  

 Se afsnit 4.4.
 Forældrenes indkomstgrundlag sammenlægges, når begge forældre lever, er  

 gift med hinanden og ikke separerede, eller hvis de har fælles  

 folkeregisteradresse eller bor sammen den 31. december forud for støtteåret.
Er den uddannelsessøgendes forældre ikke gift med hinanden, eller er de  

 separeret og har de samtidig ikke fælles folkeregisteradresse eller bor  

 sammen den 31. december forud for støtteåret, tages kun indkomstgrundlaget  

 for den af forældrene, der senest alene har haft forældremyndigheden, i  

 betragtning.
Har ingen af forældrene alene haft forældremyndigheden, tages  

 indkomstgrundlaget i betragtning for den af forældrene, den  

 uddannelsessøgende ved støtteperiodens begyndelse er nærmest knyttet til.
 Lever kun den ene af forældrene, kan styrelsen se bort fra dennes  

 indkomstgrundlag, hvis det godtgøres, at den uddannelsessøgende gennem en  

 meget lang årrække ikke har haft kontakt med denne, og støtte har været eller  

 ville være tildelt på grundlag af afdødes indkomstgrundlag.
4.5.2. Nyt indkomstgrundlag Ved beregning af den forældreafhængige støtte bruges i støtteåret 1989/90  

 indkomstgrundlaget for 1990. Indkomstgrundlaget, som nu danner grundlag for  

 beregning af indkomstafhængige offentlige ydelser, er et nyt begreb, som  

 afløser socialindkomsten.
 Indkomstgrundlaget for 1990 opgøres på grundlag af de økonomiske forhold i  

 1988. Styrelsen får i de fleste tilfælde oplysning om indkomstgrundlaget  

 direkte fra Statsskattedirektoratet.
 For personer, som ikke er skattepligtige eller er begrænset skattepligtige  

 i Danmark, som ikke har været skattepligtige et helt indkomstår, eller hvor  

 der er sket dødsfald, beregner styrelsen indkomstgrundlaget.
4.5.2.1. Hvordan opgøres indkomstgrundlaget? Indkomstgrundlaget er summen af den personlige indkomst, den positive  

 (netto) kapitalindkomst samt eventuelt et beregnet formueafkast.
De to første  

 beløb fremgår af årsopgørelsen for 1988, medens formueafkastet kun anføres på  

 støttemeddelelsen fra styrelsen.
Der vil kun kunne blive tale om et beregnet  

 formueafkast, hvis der pr. 31.12.1988 er opgjort en formueskattepligtig værdi  

 af danske aktier m.v. (anparter, andelsbeviser, investeringsbeviser og  

 indestående i kontoførende investeringsforeninger) og af udenlandsk formue.  

 Formueafkastet vil i så fald blive beregnet som 11% af summen af disse  

 formuebeløb, minus det faktiske afkast i 1988 af samme formuegoder og minus  

 evt. negativ kapitalindkomst i 1988. Bliver det beregnede formueafkast  

 negativt, sættes det til 0. Der sker modregning mellem ægtefæller.
4.5.3. Søskende Har ansøgeren søskende, der er under 18 år, eller søskende, der i løbet af  

 støtteperioden er under 18 år eller er 18 år og under uddannelse, fradraget i  

 forældrenes indkomst 17.800 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteperioden.
4.5.4. Støtte på grundlag af forældrenes aktuelle økonomiske forhold Hvis ansøgers forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen efter  

 ansøgning fastsætte et nyt beregningsgrundlag.
Dette beregningsgrundlag  

 fastsættes for den del af støtteperioden, der ligger efter tidspunktet for  

 indkomstnedgangen, på grundlag af forældrenes forventede bruttoindkomst i  

 perioden, og efter styrelsens bestemmelse med de fradrag i den personlige  

 indkomst, som fremgår af indkomstgrundlaget og med tillæg af positiv  

 kapitalindkomst og beregnet formueafkast ifølge indkomstgrundlaget for 1990.
4.5.5. Ændringer i forældreindkomst i løbet af støtteperioden Hvis ansøgers forældres forhold ændrer sig i løbet af støtteperioden, kan  

 den tildelte støtte efter anmodning på et særligt skema ændres i følgende  

 tilfælde:
 Ændringer, der har betydning for støttetildelingen, har som hovedregel  

 virkning fra SU-kvartalet efter begivenhedens indtræden.
5. Ændring af tildelt støtte 5.1. Regulering af støtte Efter anmodning på (ændringsansøgningsskema) fra støttemodtager vil  

 støttetildelingen kunne blive reguleret i løbet af støtteåret i følgende  

 tilfælde:
5.2. Oplysningspligt for støttemodtagere En uddannelsessøgende, som søger om at få tildelt uddannelsesstøtte skal  

 give alle de oplysninger, som er nødvendige for støttetidelingen om sine  

 studiemæssige og økonomiske forhold.
Oplysningerne, der afgives under  

 strafansvar, afgives på ansøgningsskemaet.
Sker der i løbet af støtteperioden ændringer i de økonomiske eller  

 uddannelsesmæssige forhold, skal den uddannelsessøgende straks give oplysning  

 herom til uddannelsesinstitutionen.
Det gælder oplysninger om - uddannelsens afbrydelse, - uddannelsens afslutning før det tidspunkt, som er anført i  

 støtteansøgningen, - orlov fra uddannelsen, - lønnede praktikperioder, som indgår som en del af uddannelsen, uden at  

 det er oplyst på ansøgningsskemaet, jfr. afsnit 4.1.4.
- ændring i boligstatus fra udeboende til hjemmeboende, - tildeling af en anden offentlig ydelse, som tilsigter at dække  

 leveomkostningerne, f.eks. folke- eller førtidspension, efterløn,  

 arbejdsløshedsdagpenge eller uddannelsesydelse, højskolestøtte, hjælp efter §  

 42, stk. 1, i bistandsloven (udelukker kun studielån og statsgaranteret lån) - hel eller delvis fritagelse for at betale opholdsudgifter på kostskoler,  

 skolehjem m.v.
 - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsætte grænse.
5.3. Skæringstidspunkter Følgende ændringer, der har betydning for støttetildelingen, har først  

 virkning fra SU-kvartalet, efter ændringen er sket: ændring af boligstatus  

 fra hjemmeboende til udeboende, væsentlig ændring i forældrenes  

 indkomstgrundlag og hel eller delvis fritagelse for betaling af  

 opholdsudgifter.
Øvrige ændringer, der har betydning for støttetildelingen, har virkning  

 fra den 1. i en måned, hvis ændringen er sket fra dette tidspunkt ellers fra  

 den 1. i den efterfølgende måned.
Hvis den uddannelsessøgende får anden  

 offentlig ydelse, som udelukker uddannelsesstøtte helt eller delvist, eller  

 hvis den uddannelsessøgende erklæres ikke-studieaktiv, har ændringen virkning  

 fra et tidspunkt, der fastsættes af styrelsen i det enkelte tilfælde.
Hvis  

 betingelserne for at få forhøjet fribeløbet på grund af egne børn er tilstede  

 i en del af støtteperioden, gives forhøjelsen for hele perioden.
5.4. Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån,  

 studielån eller statsgaranteret lån, selv om den pågældende ikke længere  

 modtager støtte.
5.5. Uddannelsesinstitutioners oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
Det gælder oplysning om - uddannelsens afbrydelse, - uddannelsens afslutning, - orlov - ændring af boligstatus fra udeboende til hjemmeboende, - tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge eller uddannelsesydelse,  

 højskolestøtte, hjælp efter § 42, stk. 1, i bistandsloven (udelukker kun  

 studielån og statsgaranteret lån), - hel eller delvis fritagelse for betaling af opholdsudgifter, - lønnede praktikperioder, som indgår som et led i uddannelsen, uden at  

 det er oplyst på ansøgningsskemaet, jfr. afsnit 4.1.4., - manglende studieaktivitet, - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsatte grænse.
 Se i øvrigt cirkulære om uddannelsesinstitutionernes opgaver ved tildeling  

 af statens uddannelsesstøtte, bilag 2.
6. Forrentning og tilbagebetaling 6.1. Lån 4 Om studieløn (lån 5) se afsnit 3.2.
Lån 4 (statslån ydet i perioden 1982/83 til 1987/88). Låneraterne  

 forrentes fra den første i måneden efter udbetalingen.
Lånet (og de påløbne  

 renter) forrentes i uddannelsestiden med 3% under den til enhver gældende  

 diskonto og derefter med 1% over diskontoen.
Diskontoen er pr. 15. februar  

 1989 7%.
Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede, af mindst 3  

 måneders varighed og tilrettelagt på heltidsbasis.
Uddannelser i udlandet kan  

 medregnes i uddannelsestiden, hvis uddannelsen er offentligt anerkendt i  

 uddannelseslandet og af en sådan art, at den ville-kunne offentligt  

 anerkendes i Danmark, og forudsat at de øvrige nævnte betingelser er opfyldt.  

 Uddannelsestiden ophører, når uddannelsen afsluttes eller afbrydes, medmindre  

 låntager inden for 15 måneder begynder eller genoptager en uddannelse, som  

 opfylder de ovenfor nævnte betingelser.
Styrelsen kan bestemme, at en  

 låntagers uddannelsestid skal betragtes som ophørt, selv om låntagers  

 uddannelse ikke er afsluttet eller afbrudt, når låntager ikke længere kan  

 anses for at være studieaktiv.
Tilbagebetaling af statslån med påløbne renter skal begynde 1 år efter, at  

 uddannelsen ophører, dog tidligst den 1. august.
Låntager får i god tid,  

 inden tilbagebetalingen skal begynde, tilsendt oplysninger om gældens  

 størrelse.
Tilbagebetalingsperiodens længde afhænger af gældens størrelse.  

 Den længste tilbagebetalingsperiode er 15 år, og den korteste er 7 år.
Der  

 betales lige store ydelser hver anden måned.
Beløbet kan dog ikke være lavere  

 end 200 kr. pr. gang.
Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager f.eks. på grund af  

 arbejdsløshed, sygdom, fødsel/barsel, værnepligt eller store afdragsbyrder på  

 anden studiegæld eller andre særlige omstændigheder ikke kan overholde den  

 fastsatte tilbagebetalingsordning.
De forhold, der ligger til grund for  

 ansøgningen, skal så vidt muligt dokumenteres.
6.2. Statsgaranterede studielån Uddannelsessøgende, der tidligere har optaget statsgaranteret lån i et  

 pengeinstitut, men endnu ikke hævet hele beløbet, kan fortsat hæve på lånet,  

 indtil uddannelsen afsluttes eller afbrydes.
Lånet forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
Låntager er normalt først forpligtet til at begynde  

 tilbagebetalingen af lånet et år efter det tidspunkt, hvor uddannelsen  

 afsluttes eller afbrydes.
I garantierklæring var angivet et forventet  

 afslutningstidspunkt, som pengeinstituttet retter sig efter.
Hvis der var  

 udstedt flere garantierklæringer, retter pengeinstituttet sig efter det  

 forventede afslutningstidspunkt i den sidst udstedte erklæring.
Hvis låntager  

 ikke har afsluttet uddannelsen på dette forventede tidspunkt, kan styrelsen  

 fastsætte et nyt, hvis låntager retter henvendelse herom med dokumentation  

 for stadig at være under uddannelse.
Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstitut på en formular, der er  

 forhåndsgodkendt af styrelse.
Tilbagebetalingen skal ske med passende rater i  

 forhold til gældens størrelse og inden for garantiperioden.
Garantien ophører  

 senest 15 år efter, at uddannelsen er afsluttet eller afbrudt, men kan  

 forlænges af styrelsen, når omstændighederne taler for det.
 Styrelsen kan endvidere bestemme, at tilbagebetalingen skal begynde på et  

 tidligere tidspunkt, hvis låntager ikke længere kan anses for at være  

 studieaktiv.
Styrelsen kan bestemme, at tilbagebetalingen skal begynde på et senere  

 tidspunkt, hvis låntager ikke kan indgå en tilbagebetalingsordning, og dette  

 skyldes arbejdsløshed, sygdom, fødsel, værnepligt, store afdragsbyrder på  

 anden studiegæld eller andre særlige omstændigheder.
Låntager skal rette  

 henvendelse herom til styrelsen med dokumentation for det pågældende forhold.
Hvis låntager ikke kan overholde en allerede indgået  

 tilbagebetalingsordning, kan en midlertidig, nedsættelse af ydelsen eller en  

 midlertidig udsættelse med betalingen aftales med det pågældende  

 pengeinstitut uden henvendelse herom til styrelsen.
Låntager må i givet fald  

 selv rette henvendelse til pengeinstituttet.
Indgår låntager ikke aftale om tilbagebetaling, eller betaler låntager  

 ikke tilbagebetalingsydelserne til tiden, forfalder gælden til betaling, og  

 pengeinstituttet kan forlange lånet indfriet af styrelsen.
Efter indfrielsen  

 overgives fordringen til Kongeriget Danmarks Hypotekbank og  

 Finansforvaltning, som søger kravet inddrevet hos låntager.
Forrentningen af  

 sådanne indfriede lån fastsættes af Hypotekbanken.
6.3. Lån 1 Lån 1 er statslån, der er udbetalt støtteårene 1970/71 til  

 1974/75. Tilbagebetalingen begynder normalt 1 år efter uddannelsens  

 afslutning eller afbrydelse.
Tilbagebetalingen sker med kvartalsvise ydelser  

 og principielt over 10 år.
Forrentningen begynder normalt fra det tidspunkt, den uddannelsessøgende  

 ikke længere anses for berettiget til at opnå uddannelsesstøtte, herunder  

 statsgaranti for lån i pengeinstitutter.
Forrentninger er diskontoen + 1%.
 Der kan gives udsættelse med tilbagebetalingen eller lempelse i  

 tilbagebetalingsvilkårene, hvis låntageren ikke kan overholde den fastsatte  

 afviklingsordning på grund af dokumenteret fortsat uddannelse, arbejdsløshed,  

 sygdom, fødsel/barsel, værnepligt, store afdragsbyrder på anden studiegæld  

 eller andre særlige omstændigheder.
6.4. Lån 3 Lån 3, der af Ungdommens Uddannelsesfonds midler sidste gang  

 tildeltes i støtteåret 1969/70, er rentefri.
Tilbagebetalingen begynder normalt 1 år efter uddannelsens afslutning  

 eller af brydelse.
Tilbagebetalingen sker med halvårlige ydelser.
 Der gælder samme regler om udsættelse med tilbagebetaling som for lån 1.
Bilag Bilag 1.
Bekendtgørelse af lov om statens uddannelsesstøtte er udeladt her.
Der  

 henvises til Z LBK nr. 416 af 14/06/1989 Bilag 2.
Cirkulære om uddannelsesinstitutionernes opgaver ved tildeling af statens  

 uddannelsesstøtte er udeladt her.
Der henvises til Z CIR nr. 36 af 17/03/1989 Bilag 3.
 Beløbssatser i støtteåret 1989/90.
Beløbene er angivet uden pristalsregulering Bilag 4.
Stipendietabel (afhængig af forældreindkomster) Beløbene er angivet uden pristalsregulering Helårsstøtte 1989/90 (12 mdr.) for ansøgere på 18 år under hensyn til  

 forældres økonomiske forhold. (Er støtteperioden mindre end 12 måneder,  

 nedsættes stipendiet forholdsmæssigt).
