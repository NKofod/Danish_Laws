(Til stiftsøvrighederne) I forbindelse med forberedelserne af højtidelighederne i anledning af  

 50-året for Danmarks befrielse den 4. - 5. maj 1995 er Kirkeministeriets  

 opmærksomhed blevet henledt på, at det forekommer, at frihedskæmperes grave  

 på landets kirkegårde ikke fremtræder i rimelig vedligeholdt stand.
Man skal derfor henlede opmærksomheden på reglerne i Kirkeministeriets  

 cirkulære af 18. juni 1968 om fredning m.v. af frihedskæmpernes grave.
Heri  

 er det fastsat, at vedligeholdelsen af de fredede grave, hvor det ikke er den  

 afdødes pårørende, der selv har ønsket at sørge herfor, i hvert fald bør  

 omfatte sædvanlig renholdelse, klipning af hæk, beskæring og fornyelse af  

 beplantning samt renholdelse og opmaling af eventuelle mindesmærker.
 Kirkegårdsbestyrelserne anmodes derfor om at sørge for, at de grave, der  

 ifølge kirkegårdsprotokollerne er fredede som frihedskæmpergrave, bringes i  

 god stand, hvor dette ikke allerede er tilfældet.
 Dette cirkulære bedes fordelt til stiftets provstiudvalg og  

 kirkegårdsbestyrelser - både for de folkekirkeligt og kommunalt bestyrede  

 kirkegårde.
