Betænkning afgivet af Trafikudvalget den 25. november 2004 Betænkning over Forslag  

 til lov om ændring af lov om nedlæggelse af statsbanestrækningerne  

 (statsbanerne)  

 Hobro-Løgstør og Tommerup-Assens og lov om anlæg af Ringbanen mellem Hellerup  

 og Ny Ellebjerg (Løgstørbanen og perroner til Øresundsbanen på Ringbanen) [af trafikministeren (Flemming Hansen)] 1. Udvalgsarbejdet Lovforslaget blev fremsat den 6. oktober 2004 og var til 1.  

 behandling den 27. oktober 2004. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 30. september 2004 dette udkast til  

 udvalget, jf.
L 12 − bilag 1. Den 22. oktober 2004 sendte  

 trafikministeren  

 de indkomne høringssvar samt et notat herom til udvalget.
Spørgsmål Udvalget har stillet 8 spørgsmål til trafikministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Socialdemokratiets og Socialistisk Folkepartis medlemmer af  

 udvalget understreger, at beslutningen om at stille etableringen af perroner  

 på  

 Ny Ellebjerg Station i bero er at betragte som absolut foreløbig, idet  

 eventuelle behov, der måtte opstå, ikke skal være en hindring for, at  

 projektet  

 senere genoptages.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget bemærker, at Enhedslisten vil  

 stemme imod lovforslaget om nedlæggelse af Løgstørbanen og om ændringen af  

 lov  

 om Ringbanen.
For Løgstørbanens vedkommende vil der nu formelt ske en  

 nedlæggelse.
Banen er i en stand, hvor det vil koste adskillige hundrede  

 millioner  

 kr. at genetablere muligheden for godskørsel på strækningen.
Derfor er det  

 fuldt forståeligt, at de kommuner, der gennemskæres af banen, ønsker en  

 afklaring  

 af banens fremtid, og på grund af den nuværende stand ønsker at omlægge  

 arealet  

 til et rekreativt område; det kan Enhedslisten isoleret set godt støtte.  

 Enhedslistens modstand mod forslaget skal ses som en markering mod den helt  

 uforsvarlige politik, der føres mht. de danske banestrækninger og deres  

 vedligeholdelse.
Der ligger i området omkring Løgstør en række store  

 virksomheder  

 med tunge transporter, der ofte skal transporteres langt.
Det gælder  

 produkter  

 som kalk, isolerede rør til fjernvarme og olieindustri og vinduer og døre.  

 Disse virksomheder leverer til hele Europa og formentlig også længere væk,  

 hvor  

 det efterhånden er almindeligt, at et leveringskrav er, at produkterne bliver  

 transporteret med jernbane.
Når Danmark i mange år har forsømt at  

 vedligeholde  

 de små sidebaner og godsbaner, så stilles de danske virksomheder dårligt, og  

 miljøet gøres en bjørnetjeneste.
Hvis godstransporter på skinner i stigende  

 grad bliver et krav, vil udkantområderne stå endnu ringere end i dag, når det  

 gælder placering af virksomheder, og det vil i værste fald medvirke til, at  

 virksomheder  

 flytter.
Enhedslisten har under forslagets behandling spurgt  

 trafikministeren, om han vil iværksætte initiativer for at bedre jernbanernes  

 stand, så nedlæggelsen af banestrækninger ikke skal fortsættes, og dermed  

 udelukke mulighederne for fremtidig godstransport på skinner.  

 Trafikministeren  

 har meldt ud, at han kun vil se på baner, der i dag er godstransport på, og  

 at  

 det i den sammenhæng vil blive vurderet, om en istandsættelse er rentabel ud  

 fra de mængder gods, der for nuværende bliver transporteret på strækningerne.  

 Det er efter Enhedslistens mening det samme som at modarbejde en overordnet  

 strategi om at få mere gods på skinner.
Det er imod den danske klimapolitik,  

 det er energipolitisk uforsvarligt, og det stiller virksomheder med  

 transporttung  

 produktion i en dårlig situation uden valgmuligheder.
Enhedslisten har stillet spørgsmål til, om der er stillet krav i  

 forbindelse med kommunernes overtagelse af banearealet, således at det  

 bevares  

 åbent og dermed kunne give mulighed for en fremtidig bane, hvis der blev  

 behov  

 for det.
Det er der ikke svaret tydeligt på.
Konkret må et mindstekrav være,  

 at  

 tracéet bevares åbent, så man ikke ødelægger fremtidige muligheder for  

 togdrift.
Det rejser et spørgsmål om, hvor det fremtidige ejerskab af  

 arealerne  

 skal ligge, og hvorvidt kommunerne skal betale.
Enhedslisten mener, at  

 ejerskabet fortsat bør være offentligt, og at det skal sikres, at arealerne  

 ikke tages i brug til formål, der kan hindre anlæg af jernbane på et senere  

 tidspunkt.
Den anden del af dette lovforslag omhandler et stop for  

 perronbyggeri på Ny Ellebjerg Station, fordi man har valgt at indstille  

 lokaltogforbindelsen mellem Roskilde og Kastrup.
Det kan Enhedslisten ikke  

 tilslutte sig.
Det er selvfølgelig betryggende, at der stadig i fremtiden er  

 en  

 mulighed for at bygge perroner, men ikke desto mindre er Enhedslisten  

 bekymret  

 for den forsinkelse, der kan opstå, hvilket også vil give en træghed i  

 samarbejdet over Øresund.
Dette samarbejde er jo prist i høje toner, ikke  

 mindst af flere af trafikforligspartierne.
Derfor undrer det også, at man  

 ønsker at fjerne eller udskyde den mulighed for kombination mellem  

 regionaltog  

 og ringbane, som alt andet lige må kunne lette transportforbindelserne for  

 mange  

 passagerer  ikke mindst hvis betjeningen blev bedre end én gang i  

 timen.
Det  

 fremgår af svarene til lovforslaget, at brugerne af togforbindelserne ikke er  

 blevet spurgt om deres ønsker og behov desangående.
Det fremgår også, at  

 transporttiden vil blive forlænget med op til 10 minutter.
Det kan lyde af  

 lidt, men kan for passagerer med længere transport være afgørende for valget  

 mellem bil og tog.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)   

 Svend Heiselberg (V)   

 Peter Christensen (V)   

 Flemming Damgaard Larsen (V)   

 Karsten Nonbo (V)   

 Poul Fischer (DF)   

 Peter Skaarup (DF)  

  

  nfmd.  

  

 Kaj Ikast (KF)  

  

  fmd.  

  

 Helge Adam Møller (KF)   

 Helge Mortensen (S)   

 Jytte Wittrock (S)   

 Klaus Hækkerup (S)   

 Peder Sass (S)   

 Poul Andersen (S)   

 Poul Henrik Hedeboe (SF)   

 Martin Lidegaard (RV)   

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 ______________ * Heraf 1 medlem valgt på Færøerne Bilag 1 Oversigt over bilag vedrørende L 12 Bilagsnr.
Titel 1 Udkast til forslag til lov om ændring af lov om  

 nedlæggelse af statsbanestrækningerne (statsbanerne) Hobro-Løgstør og  

 Tommerup-Assens og lov om anlæg af Ringbanen mellem Hellerup og Ny Ellebjerg 2 Forslag til tidsplan for udvalgets behandling af  

 lovforslaget.
3 Høringssvar og høringsnotat, fra trafikministeren 4 1. udkast til betænkning Oversigt over spørgsmål og svar vedrørende L 12 Spm.nr.
