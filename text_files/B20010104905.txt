Bekendtgørelse om forhandling af  

 håndkøbslægemidler fra  

 håndkøbsudsalg I medfør af § 38, § 43 og § 72, stk. 2, i lov  

 om apoteksvirksomhed, jf. lovbekendtgørelse nr. 657 af 28. juli 1995,  

 som ændret ved lov nr. 1228 af 27. december 1996 og lov nr. 493 af 7.  

 juni 2001,  fastsættes:
§ 1. Denne bekendtgørelse gælder for  

 forhandling af lægemidler, der er undtaget fra apoteksforbehold efter  

 en konkret sundhedsfaglig vurdering i medfør af lægemiddellovens  

 § 5, stk. 2, og som sker fra håndkøbsudsalg, der er  

 oprettet efter apotekerlovens § 7 a.
Lægemidlerne er optaget i  

 Specialitetstaksten under udleveringsgruppe HF eller HX.
 Stk. 2. Håndkøbsudsalg må ikke forhandle  

 apoteksforbeholdte lægemidler, jf. lægemiddellovens § 5,  

 stk. 1, med mindre en apoteker har oprettet medicinudleveringssted  

 på adressen.
 Stk. 3. Bekendtgørelsen omfatter ikke forhandling af  

 lægemidler på apotek, apoteksfilial og apoteksudsalg samt fra  

 salgssteder godkendt i medfør af lægemiddellovens § 8,  

 stk. 1.
 § 2. Et håndkøbsudsalg må kun  

 forhandle de i § 1, stk. 1, nævnte lægemidler leveret  

 fra den apoteker, håndkøbsudsalget er knyttet til.
 Stk. 2. Et håndkøbsudsalg må ikke  

 engrosforhandle lægemidler.
 Stk. 3. Lægemiddelstyrelsen fører kontrol med  

 håndkøbsudsalg, jf. apotekerlovens § 65, stk. 2.
 § 3. Et håndkøbsudsalg skal  

 være i besiddelse af følgende oplysninger om lægemidler  

 leveret til videresalg:
 1)	Leveringsdato.
 2)	Lægemiddelnavn, lægemiddelform og styrke.
 3)	Mængde.
 4)	Leverandørens navn og adresse.
Stk. 2. De i stk. 1 nævnte oplysninger skal  

 opbevares i mindst 5 år.
På baggrund af oplysningerne skal  

 håndkøbsudsalget kunne effektuere en tilbagekaldelse af et  

 lægemiddel.
Stk. 3. Forpligtelserne efter stk. 1 og 2 kan varetages  

 af den apoteker, håndkøbsudsalget er knyttet til.
Dette skal  

 apotekeren i givet fald meddele Lægemiddelstyrelsen.
 § 4. Lægemidler skal opbevares forsvarligt  

 og hensigtsmæssigt.
Stk. 2. Lægemidler skal opbevares ved den temperatur,  

 som er angivet på pakningen.
Hvis der ikke er angivet en  

 opbevaringstemperatur, skal opbevaring ske ved mindst 15oC og  

 højst 25oC.
 Stk. 3. Lægemidler, som ikke lever op til gældende  

 kvalitetskrav, herunder lægemidler hvis holdbarhedstid er overskredet,  

 og lægemidler, der returneres fra en kunde, skal destrueres på  

 forsvarlig måde.
§ 5. Et håndkøbsudsalg må ikke  

 bryde den færdigvarepakning, hvori et lægemiddel leveres fra  

 apoteket.
Reklamationer over et lægemiddel skal videregives til  

 apoteket.
 § 6. Lægemidler må ikke sælges  

 til børn under 15 år.
 Stk. 2. Lægemidler må ikke være i selvvalg.  

 De skal opbevares utilgængeligt for forretningens kunder (bag disk, i  

 aflåst skab e.l.).
 Stk. 3. Lægemidler må kun sælges efter  

 udtrykkelig anmodning fra kunden.
 Stk. 4. Der må højst sælges en pakning pr.  

 kunde pr. dag af lægemidler, der er optaget i Specialitetstaksten under  

 udleveringsgruppe HX.
 § 7. Håndkøbsudsalg skal som minimum  

 føre det basissortiment, som fremgår af bilag 1.
 § 8. Følgende bekendtgørelser finder  

 ikke anvendelse på håndkøbsudsalg:
 1)	Bekendtgørelse om afgifter for lægemidler og  

 lægemiddelvirksomheder.
 2)	Bekendtgørelse om god fremstillingspraksis (GMP) og god  

 distributionspraksis (GDP) for lægemidler.
 § 9. Den apoteker, et håndkøbsudsalg  

 er knyttet til, skal månedsvis indsende oplysninger i  

 maskinlæsbar stand til Lægemiddelstyrelsen om omsætning mv.  

 af lægemidler på håndkøbsudsalget, jf.  

 bekendtgørelse om indberetning af oplysninger om omsætning m.v.  

 af lægemidler m.v.
 § 10. Lægemiddelstyrelsen kan i  

 særlige tilfælde dispensere fra reglerne i denne  

 bekendtgørelse.
 § 11. Med bøde straffes den, der  

 overtræder §§ 2-7 og § 9 .
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft  

 den 7. januar 2002.
 Stk. 2. Bekendtgørelse nr. 718 af 6. august 2001  

 om forhandling af håndkøbslægemidler fra  

 håndkøbsudsalg ophæves.
Lægemiddelstyrelsen, den 14. december  

 2001 Jytte Lyngvig /Anne Marie Vangsted Bilag 1 Basissortiment, jf. § 7 Der skal forhandles mindst et lægemiddel inden for hver af  

 følgende produktgrupper:
Primært anvendelsesområde Lægemiddelform Aktivt indholdsstof   styrke Hvor der ikke er angivet et aktivt indholdsstof eller en styrke, stilles  

 der ikke specifikke krav til indholdsstoffet eller styrken.
Hvor der er  

 angivet flere indholdsstoffer, skal lægemidlet indeholde samtlige  

 stoffer.
