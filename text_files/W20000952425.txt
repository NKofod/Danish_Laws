Landsskatteretskendelse Straksfradrag - 3 samvurderede ejendomme Reference:
Udstykningsloven § 2 AL § 21 (dagældende) A A/S klagede for indkomståret 1997 over, at told-  

 og skatteregionen ikke havde godkendt straksafskrivning vedrørende ny  

 tilbygning (produktionshal 2) fuldt ud, jf. afskrivningslovens § 21, men i  

 stedet havde anset beregningsgrundlaget for kun at have udgangspunkt i en  

 matrikel.
 Det var oplyst, at selskabet ejede tre  

 sammenstødende selvstændigt matrikulerede arealer, hvorpå  

 selskabets driftsbygninger m.v. var opført.
 Regionen havde alene anset selskabet for berettiget til at  

 foretage straksfradrag på det afskrivningsgrundlag, der kunne  

 henføres til bygningerne på den matrikel, hvor tilbygningen var  

 foretaget.
 Der var derved henvist til afskrivningslovens § 21 og  

 cirkulære nr. 188 af 22/11 1983 til afskrivningsloven punkterne 94 og  

 96, samt til LV 1997, afsnit E.C.4.l.lO med angivelse af praksis, herunder  

 TfS 1987 nr. 471 og til TfS. 1997 nr. 762.
 Selskabets revisionsfirma påstod for  

 Landsskatteretten, at den foretagne forhøjelse blev frafaldet og  

 anførte til støtte herfor bl.a., at det ikke kunne være  

 afgørende, at bygningerne ikke var sammenbyggede, når der var  

 tale om samvurderede ejendomme.
Landsskatteretten bemærkede, at i henhold til  

 cirkulæret til afskrivningsloven pkt. 96 skulle beregningsgrundlaget  

 opgøres særskilt" for "hver ejendom" i tilfælde, hvor  

 flere ejendomme var drevet sammen som en virksomhed.
Det var derved i praksis  

 forudsat, at der ved afgrænsningen af begrebet "hver ejendom" blev lagt  

 vægt på den matrikulære afgrænsning, jf.
TfS 1987 nr.  

 471 og TfS 1997 nr. 762 forudsætningsvis.
Det var således efter  

 Landsskatterettens opfattelse i det foreliggende tilfælde uden  

 betydning, om flere ejendomme måtte være samvurderede i henhold  

 til reglerne i vurderingslovens § 8. Der var derved lagt vægt på,  

 at der var tale om tre selvstændigt matrikulerede arealer, jf.  

 udstykningslovens § 2, der ikke var landbrugsarealer.
Den påklagede  

 ansættelse blev stadfæstet.
