I medfør af § 2, stk. 5, i lov om skibsmåling, jf. lovbekendtgørelse nr. 581 af 29. september 1988, og efter bemyndigelse i bekendtgørelse nr. 570 af 26. september 1988 fastsættes:
Anvendelse § 1.  Bekendtgørelsen gælder for skibe, hvis køl er  

 lagt eller som er på et tilsvarende konstruktionsstadium på eller efter den  

 18. juli 1982, og hvis længde, som defineret i den internationale konvention  

 om måling af skibe, 1969, er under 24 m.
 § 2.  Skibe, der er omfattet af denne bekendtgørelse,  

 og som skal optages i Skibsregistret, Dansk Internationalt Skibsregister  

 eller Fartøjsfortegnelsen, skal måles i overensstemmelse med reglerne i §§  

 5-8. Målingen udføres af Søfartsstyrelsen eller af institutioner,  

 organisationer eller målingskyndige personer, der af Søfartsstyrelsen er  

 bemyndiget hertil.
 § 3.  Skibe, der er omfattet af denne bekendtgørelse,  

 men som ikke skal optages i Skibsregistret eller i Fartøjsfortegnelsen, kan  

 på ejerens begæring blive målt.
 Stk. 2.  Måling af de i stk. 1 nævnte skibe udføres  

 efter reglerne i §§ 5-8 af institutioner, organisationer eller målingskyndige  

 personer, der af Søfartsstyrelsen er bemyndiget hertil.
 § 4.  Efter afsluttet måling udstedes et målebrev på  

 en af Søfartsstyrelsen godkendt formular.
Målingens udførelse § 5.  Definitioner.
 De i §§ 6 og 7 anvendte udtryk betyder:
 V = Deplacement i kubikmeter til ydersiden af klædningen til en vandlinie,  

 der er parallel med konstruktionsvandlinien, og som tangerer det laveste  

 punkt af dækkets overside i borde.
 L1 = Længden målt fra forkant af klædningens skæring med oversiden af  

 dækket ved forstævnen til agterkant af klædningens skæring med dækket ved  

 agterstævnen.
 På åbne fartøjer måles længden ved essingens overside.
 B = Største bredde udvendig på klædningen ved dækkets overside eller  

 derunder.
D = Dybden målt på halv længde fra oversiden af dækket i borde til  

 ydersiden af klædningen ved kølen.
På åbne fartøjer måles dybden fra  

 essingens overside til ydersiden af klædningen ved kølen.
 Koefficienten K for mellemliggende værdier af V fås ved lineær  

 interpolation.
 § 6.  Skibe, hvis længde L1 er 15 m eller derover,  

 måles i overenstemmelse med reglerne i den internationale konvention om  

 måling af skibe, 1969.
 § 7.  For skibe, hvis længde L1 er under 15 m,  

 fastsættes bruttotonnagen (GT) således:
 Hvor V ikke er opmålt og beregnet, kan størrelsen fastsættes efter  

 følgende formel:
 Stk. 2.  Når bruttotonnagen er fastsat i henhold til  

 stk. 1, fastsættes en nettotonnage (NT) således:
§ 8.  Alle mål, der anvendes ved beregning af  

 kubikindhold, skal tages til nærmeste centimeter.
Kubikindhold udregnes i  

 kubikmeter med 2 decimaler.
Tonnagetal på målebrevet anføres med een decimal.
 Ikrafttræden m.v.
 § 9.  Bekendtgørelsen træder i kraft den 1. september  

 1992.
 Stk. 2.  Bekendtgørelse nr. 358 af 28. juni 1982 om  

 måling af mindre skibe ophæves.
 § 10.  Målebreve udstedt efter hidtil gældende regler  

 er gyldige, medmindre skibet underkastes ombygninger eller forandringer, der  

 i væsentlig grad medfører ændringer i skibets bruttotonnage, eller ommåles  

 efter ejerens begæring.
 Stk. 2.  Tilsvarende gælder for målebreve udstedt for  

 grønlandske skibe i henhold til lov om skibsmåling.
