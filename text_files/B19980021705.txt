 I medfør af §§ 198 og 514 i søloven, jf. lovbekendtgørelse nr. 39 af 20.  

 januar 1998, fastsættes:
Forsikring eller anden garanti ved transport af olie på dansk eller  

 udenlandsk skib § 1.  Ejeren af et dansk skib, som i bulk som last  

 transporterer over 2000 tons bestandig mineralsk olie med carbonhydrider,  

 skal have en godkendt forsikring eller anden garanti til dækning af det i  

 sølovens § 191, stk. 1, jf. stk. 2, nævnte ansvar og inden for den  

 ansvarsgrænse, der er anført i sølovens § 194.
 Stk. 2.  Bestemmelsen i stk. 1 finder tilsvarende  

 anvendelse for skibe, der ikke er danske, når de anløber eller forlader dansk  

 havn eller andet laste- eller lossested i Danmark eller på den danske  

 kontinentalsokkel, såfremt skibene transporterer over 2000 tons olie i bulk  

 som last.
 Stk. 3.  De i stk. 1 og 2 nævnte skibe skal være  

 forsynet med certifikat, som bekræfter, at der foreligger en forsikring eller  

 garanti, som dækker det i stk. 1 nævnte ansvar.
 Stk. 4.  For skibe, der ejes af danske  

 statsinstitutioner, finder stk. 1 og 3 tilsvarende anvendelse, idet disse  

 skibe til erstatning for den ovennævnte forsikring eller garanti kan være  

 udstyret med et certifikat udstedt af Søfartsstyrelsen, som bekræfter, at  

 skibet er statsejet, og at dets ansvar er dækket inden for den i søloven  

 nævnte ansvarsgrænse.
 Stk. 5.  For skibe, der ejes af en fremmed stat, finder  

 stk. 1-3 tilsvarende anvendelse, idet disse skibe til erstatning for den  

 nævnte forsikring eller garanti kan være udstyret med et certifikat udstedt  

 af vedkommende myndighed, som bekræfter, at skibet er statsejet, og at dets  

 ansvar er dækket inden for den i søloven nævnte ansvarsgrænse.
Danske skibes certifikater § 2.  Ansøgning om udstedelse af certifikater til  

 danske skibe, herunder skibe som ejes af danske statsinstitutioner, indsendes  

 til Søfartsstyrelsen bilagt en erklæring fra forsikringsgiveren eller  

 garanten udfærdiget på særlig dertil godkendt blanket, der fås i  

 Søfartsstyrelsen.
 Stk. 2.  Af erklæringen skal det fremgå, at ejeren af  

 skibet har tegnet forsikring eller stillet anden garanti til dækning af sit  

 ansvar jf. § 1, stk. 1, og at forsikringsgiveren eller den, der har stillet  

 garantien, bekræfter, at forsikringen eller garantien dækker det nævnte  

 ansvar, samt i tilfælde af garanti, hvori denne består.
Stk. 3.  For at forsikringen eller garantien kan  

 godkendes, skal forsikringsgiveren eller den, der stiller garantien, tillige  

 påtage sig at yde erstatning til den, der har et berettiget krav mod  

 fartøjets ejer i anledning af skader, som skyldes forurening forårsaget af  

 olie.
Pligten til at yde erstatning skal gælde i op til 3 måneder efter den  

 dato, hvor Søfartsstyrelsen er underrettet om forsikringens eller garantiens  

 ophør.
Dette gælder dog ikke skader, der indtræffer efter udløbet af  

 gyldighedsperioden angivet i certifikatet, eller såfremt certifikatet  

 forinden er blevet tilbagegivet til Søfartsstyrelsen, eller nyt certifikat er  

 udstedt.
Stk. 4.  Finder Søfartsstyrelsen, at forsikringen eller  

 garantien er tilstrækkelig, udstedes et certifikat til skibet.
Certifikatet  

 affattes i overensstemmelse med den i bilaget viste model A.
Stk. 5.  For skibe, der har certifikat i henhold til  

 stk. 4, kan der i tillæg til den i stk. 1 omtalte erklæring fremlægges  

 erklæring om forsikrings- eller anden garantidækning for ansvar i henhold til  

 den internationale konvention om det privatretlige ansvar for skader ved  

 olieforurening, 1969. Erklæringen fremlægges på dertil særlig godkendt  

 blanket, der fås i Søfartsstyrelsen.
Opfylder erklæringen kravene i stk. 3,  

 og finder Søfartsstyrelsen, at forsikringen eller garantien er tilstrækkelig,  

 jf. tillige stk. 4, kan Søfartsstyrelsen på ejerens anmodning tillige udstede  

 et certifikat udfærdiget efter den i bilag viste model B, medmindre dette vil  

 stride mod internationale beslutninger.
Udenlandske skibes certifikater § 3.  For skibe, der er hjemmehørende i en stat, som  

 har tilsluttet sig konventionen af 1992 om det privatretlige  

 erstatningsansvar for skader ved olieforurening, anerkendes certifikater, der  

 er udstedt af den kompetente myndighed i den pågældende stat.
Certifikatet  

 skal være affattet i overensstemmelse med den i bilaget viste model A eller  

 B.
§ 4.  For skibe, der er hjemmehørende i en stat, som  

 ikke har tiltrådt den i § 3 nævnte konvention, og som ikke har et gyldigt  

 certifikat jf. § 5 og § 6, skal der indsendes en ansøgning til  

 Søfartsstyrelsen om udstedelse af certifikat.
Ansøgningen skal vedlægges en  

 erklæring fra forsikringsgiveren eller garanten udfærdiget på særlig dertil  

 godkendt blanket, der fås i Søfartsstyrelsen.
 Stk. 2.  Ansøgningen skal indgives senest 20 dage, før  

 skibet anløber dansk havn eller andet laste- eller lossested i Danmark eller  

 på den danske kontinentalsokkel. § 2, stk. 2-5, finder tilsvarende  

 anvendelse.
 § 5.  For skibe, der ejes af en fremmed stat, jf. § 1,  

 stk. 5, anerkendes et certifikat udstedt af den kompetente myndighed.
§ 6.  Certifikater, der er udstedt af en kompetent  

 myndighed i en stat, der har tilsluttet sig konventionen af 1992 om det  

 privatretlige erstatningsansvar for skader ved olieforurening, til et skib,  

 der er registreret i en stat, som ikke har tilsluttet sig denne konvention,  

 anerkendes som gyldige.
Certifikatet skal være i overensstemmelse med den i  

 bilaget viste model A.
Certifikater, der er i overensstemmelse med den i  

 bilaget viste model B, kan også anerkendes, medmindre dette vil stride mod  

 internationale beslutninger.
Øvrige bestemmelser § 7.  Certifikater kan udstedes for et bestemt tidsrum  

 eller indtil opsigelse.
Certifikater kan dog ikke udstedes for et længere  

 tidsrum end forsikringens eller garantiens gyldighedsperiode.
Certifikater i  

 medfør af § 4 udstedes med en gyldighedsperiode på højst 3 måneder.
 § 8.  Søfartsstyrelsen fremsender kopi af det til  

 skibet udstedte certifikat til skibets ejer, eller den, der på ejerens vegne  

 har indgivet ansøgning om udstedelse af certifikat, samt for skibe, der ikke  

 er danske, til det pågældende lands skibsregister.
Stk. 2.  Ejeren af et skib, der er forsynet med et  

 certifikat, er forpligtet til straks at tilbagelevere dette til den  

 certifikatudstedende myndighed ved forsikringens eller garantiens ophør, samt  

 når certifikatets gyldighedsperiode er udløbet.
Sker der i øvrigt ændringer i  

 forsikringen eller garantien, der har betydning for certifikatets forsatte  

 gyldighed, har ejeren af skibet straks efter, at den pågældende får kendskab  

 til dette, pligt til at underrette Søfartsstyrelsen.
 § 9.  Danske skibe, som medfører over 2000 tons olie i  

 bulk som last, jf. § 1, stk. 1, må ikke benyttes uden gyldigt certifikat.
 Stk 2.  Søfartsstyrelsen eller andre myndigheder, som af  

 Erhvervsministeriet er bemyndiget hertil, kan nægte et skib adgang til eller  

 forbyde det at forlade dansk havn eller andet laste- og lossested i Danmark  

 eller på den danske kontinentalsokkel eller påbyde, at det bliver losset  

 eller forhalet, såfremt det ikke er udstyret med det påbudte certifikat.
 § 10.  Politi, toldvæsen eller havnemyndighed, som  

 under udøvelsen af deres embedsvirksomhed konstaterer overtrædelser af denne  

 bekendtgørelse, skal i henhold til instruks udfærdiget af vedkommende  

 ministerium straks anmelde dette til Søfartsstyrelsen.
 Stk. 2.  Søfartsstyrelsen kan ved skibets ankomst  

 kontrollere, om det er forsynet med det i § 1 krævede certifikat.
 § 11.  Overtrædelse af § 1, stk. 1-4, § 4, § 8, stk.  

 2, § 9 eller § 12, stk. 2, straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12.  Bekendtgørelsen træder i kraft den 16. maj  

 1998. Samtidig ophæves bekendtgørelse nr. 259 af 10. april 1996 om forsikring  

 eller anden garanti til dækning af det privatretlige ansvar for olieskader  

 fra skibe.
 Stk. 2.  Certifikater udstedt i medfør af bekendtgørelse  

 nr. 259 af 10. april 1996 om forsikring eller anden garanti til dækning af  

 det privatretlige ansvar for olieskader fra skibe må ikke benyttes efter den  

 15. maj 1998 og skal tilbageleveres til Søfartsstyrelsen senest den 1.  

 oktober 1998.
Søfartsstyrelsen, den 8. april 1998 Jørgen Hammer Hansen / Birgit Sølling Olsen Bilag Model A Certifikat Certifikat for forsikring eller anden økonomisk sikkerhed for det  

 privatretlige erstatningsansvar for olieforureningsskade.
 Certificate of insurance or other financial security in respect of  

 civil liability for oil pollution damage.
 Udfærdiget i henhold til bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening, 1992.
 Issued in accordance with the provisions of article VII of the  

 International Convention on Civil Liability for Oil Pollution Damage,  

 1992.
 Hermed attesteres, at der for ovennævnte skib foreligger en forsikring  

 eller anden økonomisk sikkerhed, som opfylder vilkårene i den internationale  

 konvention om det privatretlige ansvar for skader ved olieforurening, 1992.
 This is to certify that there is in force in respect of the  

 above-named ship a policy of insurance or other financial security satisfying  

 the requirements of Article VII of the International Convention on Civil  

 Liability for Oil Pullution Damage, 1992.
 Forklarende bemærkninger:
 1. Om det findes ønskeligt, kan på det sted, hvor statens navn og  

 adresse angives, også medtages oplysning om den kompetente myndighed i den  

 stat, hvor certifikatet er udfærdiget.
2. Er den samlede sikkerhed stillet af mere end en person, skal  

 det beløb, som er stillet af hver af dem, angives 3. Er der stillet flere slags sikkerhed, skal disse nærmere  

 angives.
 4. Under rubrikkens »sikkerhedens gyldighedsperiode«  

 skal angives den dato, fra hvilken sikkerheden gælder.
 Explanatory notes:
 1. If desired, the designation of the State may  

 include a reference to the competent public authority if the country where  

 the certificate is issued.
 2. If the total amount of security has been furnished  

 by more than one source, the amount of each of them should be indicated.
 3. If security is furnished in several forms, these  

 should be enumerated.
 4. The entry »Duration of Security« must  

 stipulate the date on which such security takes effect.
Model B Certifikat Certifikat for forsikring eller anden økonomisk sikkerhed for det  

 privatretlige erstatningsansvar for olieforureningsskade.
 Certificate of insurance or other financial security in respect of  

 civil liability for oil pollution damage.
 Udfærdiget i henhold til bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening 1969.
 Issued in accordance with the provisions of article VII of the  

 International Convention on Civil Liability for Oil Pollution Damage,  

 1969.
 Udfærdiget i henhold til bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening 1992.
 Issued in accordance with the provisions of article VII of the  

 International Convention on Civil Liability for Oil Pollution Damage,  

 1992 .
 Herved garanteres, at der for ovennævnte skib gælder en forsikring eller  

 anden økonomisk sikkerhed, der opfylder bestemmelserne i artikel VII i den  

 internationale konvention om det privatretlige ansvar for skader ved  

 olieforurening, 1969.
 This is to certify that there is in force in respect of the  

 above-named ship a policy of insurance or other financial security satisfying  

 the requirements of Article VII of the International Convention on Civil  

 Liability for Oil Pollution Damage, 1969.
 Herved garanteres, at der for ovennævnte skib gælder en forsikring eller  

 anden økonomisk sikkerhed, der opfylder bestemmelserne i artikel VII i den  

 internationale konvention om det privatretlige ansvar for skader ved  

 olieforurening, 1992.
 This is to certify that there is in force in respect of the  

 above-named ship a policy of insurance or other financial security satisfying  

 the requirements of Article VII of the International Convention on Civil  

 Liability for Oil Pollution Damage, 1992.
Sikkerhedens art Medmindre andet anføres, gælder underskrivelsen af dette certifikat  

 ansvaret for skade i henhold til begge konventioner.
 Unless indicated to the contrary the signature of this certificate  

 certifies that liability under both Conventions is covered.
 Forklarende bemærkninger:
 1. Om det findes ønskeligt, kan på det sted, hvor statens navn og  

 adresse angives, også medtages oplysning om den kompetente myndighed i den  

 stat, hvor certifikatet er udfærdiget.
2. Er den samlede sikkerhed stillet af mere end en person, skal  

 det beløb, som er stillet af hver af dem, angives 3. Er der stillet flere slags sikkerhed, skal disse nærmere  

 angives.
 4. Under rubrikkens »sikkerhedens gyldighedsperiode«  

 skal angives den dato, fra hvilken sikkerheden gælder.
 Explanatory notes:
 1. If desired, the designation of the State may  

 include a reference to the competent public authority if the country where  

 the certificate is issued.
 2. If the total amount of security has been furnished  

 by more than one source, the amount of each of them should be indicated.
 3. If security is furnished in several forms, these  

 should be enumerated.
 4. The entry »Duration of Security« must  

 stipulate the date on which such security takes effect.
