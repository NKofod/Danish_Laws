Anmodning om fornyet sambeskatning En person A ejer via selskabet B drifts-selskaberne C og D samt  

 ejendomsselskabet E.
 I perioden frem til 1. januar 1995 omfattede koncernen C og dette selskabs  

 to datterselskaber, D  og E, som alle var sambeskattede.
Med virkning fra 1. januar 1995 overdrog C alle anparterne i E til A for 1  

 kr.
A var eneaktionær i C.
Sambeskatningen omfattede herefter C og D.
Ligningsmyndigheden for E konkluderede ved en ligningsmæssig  

 gennemgang af anpartsoverdragelsen, at anparterne var overdraget til  

 underkurs til A, og at der skulle ske beskatning hos A (som maskeret  

 udlodning) af den af ligningsmyndigheden vurderede forskel - mellem  

 markedsprisen og den aftalte pris -  på 830.207 kr.  

 Ligningsmyndigheden for A har til Told- og Skattestyrelsen oplyst, at man  

 ikke har gennemført den af ligningsmyndigheden for E beregnede  

 ændring af A´s skatteansættelse.
Begrundelsen angives at  

 være ressourcemangel ligningsafdelingen.
 Den 27. maj 1999 bevilgede regionen A tilladelse til at ombytte aktierne i  

 C og anparterne i E med anparter i B.  Sidstnævnte  var et af A i 1998  

 erhvervet selskab, som ikke før ombytningen havde haft  

 driftsaktivitet.
Skattemyndigheden meddelte i juli 2001 koncernen, at E ikke kunne  

 indgå i sambeskatning - som ansøgt af koncernen - idet dette  

 selskab tidligere har været sambeskattet med C.
Betingelse 1.3 i  

 sambeskatningscirkulæret (cirkulære nr. 209 af 23. december  

 1999(TSS-cirkulære 1999-46)) ansås ikke for opfyldt.  

 Sambeskatningen omfattede -  fra og med indkomståret 2000 - herefter  

  B, C og D.
I august 2001 meddelte selskabernes repræsentant den  

 skatteansættende myndighed, at anmodningen om sambeskatning for  

 ejendomsselskabet fra indkomståret 2000 "skal ses i sammenhæng  

 med, at B ved en tilladelse til skattefri aktieombytning erhverver alle  

 anparter i E." Repræsentanten meddeler, at det i regionens begrundelse for  

 tilladelsen til aktie-ombytning er anført, at der er lagt vægt  

 på det forretningsmæssige formål med koncernetableringen.  

  Man er derfor ikke enig i at betingelserne i sambeskatningscirkulæret  

 ikke er opfyldt, da der "a) er tale om ny koncern med et nyt moderselskab og  

 b) koncernstrukturen er forretningsmæssigt begrundet" Det er den skatteansættende myndigheds opfattelse, at anmodning om  

 sambeskatning ikke kan imødekommes, da C og E tidligere har  

 været sambeskattet.
Den omhandlede situation anses for at være  

 omfattet af reglerne om fornyet sambeskatning.
Regionen er af samme  

 opfattelse.
 I forbindelse med Told- og Skattestyrelsens sagsbehandling anfører  

 repræsentanten, at en vurderet øget forretningsmæssig  

 risiko fra 1995 for den del af koncernen, der bestod af C og D var baggrunden  

 for at E pr. 1. januar 1995 udgik af koncernforholdet og af sambeskatningen.
Omstruktureringen af koncernen i 1999 anføres af  

 repræsentanten at være foretaget på basis af  

 forretningsmæssige overvejelser, der f.eks er anført i A´s  

 ansøgning om tilladelse til skattefri aktieombytning, hvor det bl.a  

 anføres, at "omstruktureringen giver bedre muligheder for at reducere  

 og adskille risici, der er forbundet med de enkelte selskabers  

 driftsaktivitet." Man angiver endvidere, at driftsrisikoen har vist sig reel via betydelige  

 tab på entrepriser i C i år 2000 og via lejetab i E i år  

 2001.
 Da den sambeskattede koncern i 1995 ikke er identisk med koncernstrukturen  

 i år 2000 og da koncernetableringen i 1999 er forretningsmæssig  

 begrundet, er det koncernens opfattelse, at betingelserne for sambeskatning  

 af alle koncernselskaber er opfyldt.
 Ligningsrådets afgørelse:
I TfS 2000, 1001 bemærkede Ligningsrådet "at enhver  

 genetablering af sambeskatning mellem to tidligere sambeskattede selskaber  

 som altovervejende hovedregel er en "fornyet" sambeskatning omfattet af  

 betingelse 1.3. i sambeskatningscirkulæret.
Udgangspunktet gælder  

 uanset om de tidligere sambeskattede selskabers indbyrdes placering er  

 ændret i perioden mellem den tidligere og den senere  

 sambeskatning." I nærværende sag er der tale om fornyet sambeskatning.
 Det fremgår af flere afgørelser, herunder de i TfS 1998, 335  

 - 342  offentliggjorte Ligningsråds-afgørelser, at det  er en  

 afgørende betingelse for tilladelse til fornyet sambeskatning, at  

 dispositionerne - både dispositioner, der medfører ophør  

 af sambeskatning og dispositioner, der giver mulighed for genetablering af  

 sambeskatning - skal være forretningsmæssigt begrundet.
I en konkret afgørelse (TfS 1996.403) tillades fornyet  

 sambeskatning, "idet Ligningsrådet lagde vægt på, at  

 såvel ophøret som genetableringen af helejerskabet var  

 dispositioner, der udelukkende var forretningsmæssigt begrundet." I nærværende sag er salget af anparter i 1995, der betinger  

 ophøret af sambeskatning fra 1995, sket koncerninternt til  

 hovedaktionæren i koncernmoderselskabet.
Det er ikke påvist eller  

 sandsynliggjort, at ophøret af sambeskatning for selskabet E  

 udelukkende er forretningsmæssigt begrundet.
 Omstændighederne omkring salget af E til A pr. 1. januar 1995 er  

 efter Ligningsrådets opfattelse sådanne, at der set fra  

 selskabets side ikke antages at være udelukkende  

 forretningsmæssige motiver til salget og dermed til  

 sambeskatningsophøret.
 Da det er en afgørende betingelse for tilladelse til fornyet  

 sambeskatning, at både de dispositioner, der medfører  

 ophør af sambeskatning og dispositioner, der giver mulighed for  

 genetablering af sambeskatning, skal være forretningsmæssigt  

 begrundet, er betingelserne for fornyet sambeskatning i  

 nærværende sag ikke opfyldt.
