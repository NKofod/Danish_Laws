 Civilretsdirektoratet tillod ophævelse af adoption og genindtræde i  

 retsforholdet til den biologiske slægt i en sag, hvor adoptanten var sigtet  

 for incest mod barnet.
 En adoptant ønskede ophævelse af adoptionsforholdet vedrørende hans afdøde  

 ægtefælles mindreårige barn, idet han påstod, at barnet afgav urigtige  

 oplysninger om ham.
 Det fremgik af sagen, at han var sigtet for incest over for barnet, og at  

 han alene var blevet løsladt som følge af manglende flugtrisiko.
 Barnet, der var 14 år og anbragt på en institution, ansøgte om ophævelse  

 af adoption, samt genindtræde i retsforholdet til den biologiske slægt.
 Den biologiske fader gav samtykke til at adoptionen blev ophævet.
 Civilretsdirektoratet beskikkede en ad hoc værge for barnet til at føre  

 sagen, og i samråd med ad hoc værgen tillod man ophævelse af adoptionen samt  

 at barnet genindtrådte i retsforholdet til den biologiske slægt.
