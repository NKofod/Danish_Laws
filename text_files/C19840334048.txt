Fastsat af bestyrelsen for Lønmodtagernes Dyrtidsfond den 29. maj 1980 Revideret senest den 4. oktober 1984 Reglenfor udbetaling fra Lønmodtagernes Dyrtidsfond Med virkning fra den 1. oktober 1984 samles reglerne i lov om folkepension  

 og lov om invalidepension og førtidspension i een lov, lov om social  

 pension.
 I forbindelse hermed ændres iinvalidepension til førtidspension.
 Lønmodtagernes Dyrtidsfond har derfor, ligeledes med virkning fra den 1.  

 oktober 1984, revideret reglerne for udbetaling af beløb fra fonden.
I.
Retten til udbetaling A.
Lønmodtagernes indestående i Lønmodtagernes Dyrtidsfond udbetales som  

 eengangsbeløb i forbindelse med de pensionssituationer o.lign., der normalt  

 er ensbetydende med lønmodtagernes udtræden af arbejdsmarkedet.
Udbetalingen  

 blev påbegyndt den 1. januar 1981. Udbetaling sker normalt kun efter  

 begæring, dog senest ved det fyldte 70. år.
Ved begæring om udbetaling  

 anvendes en særlig af dyrtidsfonden udarbejdet blanket, der kan fås på  

 kommunekontorer, i arbejdsløshedskasser samt hos Lønmodtagernes Dyrtidsfond.
B.
Lønmodtagerne er berettiget til udbetaling i følgende situationer: 1.  

Ved det fyldte 67. år.
I god tid forinden orienteres lønmodtagerne om  

 deres ret til udbetaling med henblik på, at udbetaling kan ske umiddelbart  

 ved 67-årsfødselsdagen. 2. Ved tilkendelse af førtidspension efter §  

 14 i lov om social pension.
Lønmodtagerne skal sørge for attestation fra  

 deres bopælskommune for tilkendelsen af pension.
Lønmodtagere under 67 år er  

 fortsat berettiget til udbetaling af deres indestående i dyrtidsfonden, hvis  

 der er tilkendt folkepension eller enkepension efter de inden 1. januar 1984  

 gældende regler, eller invalidepension efter de inden 1. oktober 1984  

 gældende regler. 3. Ved overgang til at modtage egenpension efter regler  

 for tjenestemænd i staten, folkeskolen og folkekirken og for kommunale  

 tjenestemænd.
Endvidere ved overgang til tjenestemandslignende pension.  

 Tilkendelsen af pension skal attesteres af den pensionsudbetalende myndighed.  

 4. Ved overgang til at modtage alders- eller invalidepension fra en  

 privat, godkendt pensionsordning, der er oprettet efter altale mellem en  

 lønmodtager og dennes arbejdsgiver eller hjemlet i henhold til kollektiv  

 overneskomst, regulativ m.v.
Tilkendelsen af pension skal attesteres af den,  

 der udbetaler pension. 5. Ved overgang til efterløn efter kap. 11 a i  

 lov om arbejdsformidling og arbejdsløshedsforsikring m.v.
Tilkendelsen af  

 efterløn skal attesteres af vedkommende arbejdsløshedskasse. 6. Ved  

 tilkendelse af erstatning for tab af erhvervsevne på 50 pct. eller derover  

 i h.t. arbejdsskadeforsikringsloven eller anden dertil svarende lov,  

 dansk eller fremmed, der hjemler udbetaling af erstatning for tab af  

 erhversevne på grund af arbejdsskader.
Erstatningstilkendelsen skal  

 attesteres af pågældende myndighed eller forsikringsselskab. 7.  Ved  

 flytning til udlandet for at tage varig bopæl der.
Det forudsættes, at  

 den pågældende ikke har til hensigt på et senere tidspunkt at tage fast bopæl  

 i Danmark igen.
Fraflytningen til udlandet skal attesteres af vedkommende  

 folkeregister.
Flytning til Grønland eller Færøerne medfører ikke ret til  

 udbetaling. 8. Ved lønmodtagerens død udbetales det i fonden  

 indestående til boet.
Udbetaling sker uanset lønmodtagerens alder ved  

 dødsfaldet.
Når meddelelse om dødsfaldet er modtaget fra Det Centrale  

 Personregister, orienteres vedkommende skifteret om afdødes tilgodehavende.  

 Udbetalingen foretages, når skifteretten har meddelt, til hvem beløbet skal  

 udbetales.
II: Opgørelse af udbetalingsbeløbet A.
Den enkelte lønmodtagers indestående i dyrtidsfonden udgøres af 1. det  

 af staten for den pågældende i medfør af dyrtidsindbetalingsloven til ATP  

 indbetalte beløb, 2. de tilskrevne renter.
B.
Retten til indsigelse mod størrelsen af det indbetalte beløb forældes  

 den 1. januar 1985.
C.
Renter tilskrives årligt på grundlag af fondens overskud i det forløbne  

 år.
Rentesatsen fastsættes af dyrtidsfondens bestyrelse.
Der tilskrives  

 renter til udbetalingsdagen.
For tiden fra sidste ordinære årlige  

 rentetilskrivning pr. 31. december anvendes en rentesats, der fastsættes af  

 bestyrelsen på grundlag af det forventede overskud i det pågældende  

 regnskabsår.
For den forløbne periode er tilskrevet renter med følgende  

 procentsatser: 1977-79 12,5%, 1980 13,5%, 1981 18%, 1982 18%, 1983 19%, 1984  

 16%.
D.
Ved udbetalingen beregnes afgift i h.t. pensionsbeskatningslovens § 14  

 A.
Afgiften beregnes med 25% af det af staten inbetalte beløb med tillæg af  

 renter til 31. december 1979, nedrundet til det nærmeste med hundrede  

 delelige kronebeløb.
Af rentebeløb for tiden efter 31. december 1979 beregnes  

 afgiften med 40%. Det samlede afgiftsbeløb tilbageholdes inden udbetaling og  

 indbetales til Statsskattedirektoratet i overensstemmelse med  

 pensionsbeskatningslovens regler.
III.
Udbetaling A.
Udbetalingen sker i check, der sendes til den berettigede på den  

 adresse, der fremgår af Det Centrale Personregister.
Indsigelser mod det  

 udbetalte beløbs størrelse kan ikke fremsættes efter 3 år fra  

 udbetalingsdagen.
B.
Sker der efter stedfunden udbetaling yderligere indbetalinger af beløb  

 fra staten i h.t. dyrtidsindbetalingsloven, efterudbetales dette beløb med  

 renter, som om beløbet var blevet indbetalt i rette tid.
C.
I tilfælde, hvor der er udbetalt for store beløb, søges det for meget  

 udbetalte tilbagebetalt.
D.
Har en lønmodtager endnu ikke ved sit fyldte 70. år begæret sit  

 indestående i dyrtidsfonden udbetalt, sker udbetaling ved fondens  

 foranstaltning uden begæring.
Beløbet sendes til den berettigede på den  

 adresse, der fremgår af Det Centrale Personregister.
E.
Hvor udbetaling som nævnt under D ikke kan foretages, f.eks. fordi  

 adressaten er ubekendt, eller checken ikke bliver indløst, bliver beløbet  

 stående i fonden.
I rimelig tid, inden den berettigede fylder 75 år,  

 orienteres han om sin ret til udbetaling, og hvis begæring indsendes senest  

 på 75-årsfødselsdagen, udbetales det indestående til ham.
I modsat fald  

 tilfalder beløbet dyrtidsfonden og medregnes ved opgørelse af fondens  

 overskud i det pågældende år.
