 I medfør af § 25, stk. 1, pkt. 5, stk. 3 og § 42, stk. 2 i lov nr. 306 af  

 4. juni 1986 om saltvandsfiskeri, fastsættes:
 § 1.  I Lønnerup Fjord fastsættes på indersiden af  

 Hovsørdæmningen et fredningsbælte på 500 m, regnet fra slusen, og hvori  

 fiskeri er forbudt.
 Stk. 2.  Uanset stk. 1, er det i månederne august,  

 september, oktober og november tilladt at anbringe ovenvandsruser, der er  

 bestemt til fangst af blankål, og hvis munding og fangarme vender mod  

 strømmen, og som anmeldes til fiskerikontrollen.
 Stk. 3.  Der fastsættes ingen fredet  

 gennemgangsstrækning til fredningsbæltet.
 § 2.  Som bilag til bekendtgørelsen er trykt en  

 kortskitse, der viser det i § 1 nævnte fredningsbælte inden for udmundingen  

 af indvandet og øvrige fredningsbælter.
 § 3.  Overtrædelse af § 1, stk. 1 og 2 straffes med  

 bøde.
 § 4.  Bekendtgørelsen træder i kraft den 1. februar  

 1991.
