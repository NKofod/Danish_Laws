Ks tidligere ægtefælle Æ hævede 24.000 kr. på en konto, som Æ havde  

 oprettet i et pengeinstitut P i Ks og Æs umyndige søns navn.
P fandtes ikke  

 at have udbetalt beløbet med frigørende virkning, da kontoen tilhørte sønnen,  

 for hvem K alene var værge.
Kendelse af 28. maj 1990 i sag 485/89 (Bog.
Frigørende udbetaling.
Gave) I 1984 oprettede klageren Ks daværende ægtefælle en konto hos  

 pengeinstituttet P med Ks og ægtefællens barn som kontohaver.
Ved ægteparrets  

 skilsmisse i 1987 tillagdes K forældremyndigheden over barnet, hvilket P fik  

 meddelelse om.
 I 1989 overførte P på faderens begæring 24.000 kr. fra kontoen til en  

 anden konto.
 K indbragte sagen for Ankenævnet med påstand om, at P tilpligtedes at  

 tilbageføre det hævede beløb på 24.000 kr. samt anerkende, at K var  

 berettiget til at overføre kontoen til andet pengeinstitut.
 Ankenævnet tog Ks påstand delvis til følge med følgende bemærkninger:
»Den omhandlede garantkonto er oprettet i Ks mindreårige søns navn,  

 og det må derfor formodes, at de indsættelser på kontoen, der er foretaget af  

 Ks tidligere ægtefælle, har haft karakter af gaver til sønnen.
I så fald må  

 disse gaver i hvert fald efter, at parterne er blevet skilt, og  

 forældremyndigheden over sønnen er tillagt K, anses for uigenkaldelige.
Det  

 må i denne forbindelse anses for uden betydning, at den tidligere ægtefælle  

 fortsat er i besiddelse af den til kontoen knyttede bog, selv om denne, som  

 det efter det oplyste må lægges til grund, er en ihændehaverbog.
P, som efter  

 det anførte måtte indse, at kontoens indestående formentlig tilhører Ks søn,  

 og som var bekendt med, at K alene er værge for sønnen, har ikke været  

 berettiget til at efterkomme den tidligere ægtefælles anmodning om at hæve de  

 omhandlede 24.000 kr. på kontoen, jfr. herved gældsbrevslovens § 33, stk. 2,  

 2. pkt.
Ks påstand om, at P skal tilbageføre beløbet til kontoen tages derfor  

 til følge.
Det må som nævnt lægges til grund, at den til kontoen knyttede bog er en  

 ihændehaverbog.
Da K ikke er i besiddelse af denne, kan P på den anden side  

 ikke være forpligtet til at foretage udbetaling til K som værge for sønnen  

 eller til at efterkomme en anmodning fra K om at overføre indeståendet til et  

 andet pengeinstitut.
K må således henvises til at søge bogen udleveret fra  

 sin tidligere ægtefælle, om fornødent gennem sagsanlæg eller umiddelbar  

 fogedforretning.
Ks anden påstand kan derfor ikke tages til følge«.
