Landsskatteretskendelse vedr. tilbagekaldelse af tilladelse  

 til skattefri aktieombytning Der klages over, at Told- og  

 Skatteregionen ved afgørelse af 2. september 2003 har tilbagekaldt tilladelse  

 til skattefri anpartsombytning af 11. april 2000.
Landsskatterettens afgørelse Regionen har tilbagekaldt tilladelse til  

 skattefri anpartsombytning.
 Landsskatteretten stadfæster regionens  

 afgørelse.
Sagens oplysninger Klageren og B stiftede den 30. juni 1999  

 C ApS ved en skattefri virksomhedsomdannelse med virkning pr. 1. januar 1999.  

 Anskaffelsessummen for anparterne udgjorde -2.927.669 kr.
Egenkapitalen  

 udgjorde i henhold til åbningsbalancen pr. 1. januar 1999 620.228 kr.  

 Virksomheden var hidtil drevet i et interessentskab.
Klageren og B søgte ved brev af 24.  

 november 1999 tilladelse til skattefri anpartsombytning af anparterne i C ApS  

 med et til lejligheden stiftet holdingselskab.
Ved afgørelse af 11. april  

 2000  

 meddelte regionen tilladelse til den ansøgte anpartsombytning.
Af regionens  

 afgørelse fremgår:
 Told- og Skatteregionen tillader den  

 ansøgte anpartsombytning.
 Det er et vilkår for tilladelsen, at det  

 oplyses til Told- og Skatteregionen, hvis der indenfor de første 3 år efter  

 at  

 ombytningen er gennemført, sker væsentlige ændringer i de forhold, der ligger  

 til grund for tilladelsen.
 Det skal f.eks. oplyses, hvis der sker  

 ændringer i de forhold, som De har anført for at godtgøre, at formålet med  

 ombytningen  

 ikke er skatteunddragelse eller -undgåelse.
Ligeledes skal det oplyses, hvis der  

 sker ændringer i koncernstrukturen, eller hvis der i øvrigt sker ændringer i  

 forhold, der har betydning for, om tilladelsen kan opretholdes.
Den vedlagte  

 vejledning beskriver nærmere hvilke forhold, der kan være tale om.
 Anmeldelsen skal være skriftlig og skal  

 være Told- og Skatteregionen i hænde senest 3 måneder før ændringen ønskes  

 gennemført.
 Told- og Skatteregionen vil efter  

 modtagelsen af anmeldelsen tage stilling til, om tilladelsen kan opretholdes  

 eller om gennemførelsen af ændringen i givet fald vil føre til tilladelsens  

 tilbagekaldelse ud fra synspunkter om skatteunddragelse eller -undgåelse.
 Deres klienter er velkommen til, inden  

 ændringen gennemføres, at rette henvendelse til Told- og Skatteregionen med  

 en  

 anmodning om, at denne på forhånd tager stilling til, om ændringen vil give  

 anledning til tilbagekaldelse af tilladelsen.
 Når ændringen skyldes omstændigheder  

 uden for Deres klienters eller det erhvervende selskabs indflydelse, er det  

 ikke muligt, at oplyse om de ændrede forhold 3 måneder før ændringerne  

 gennemføres.  

 I denne situation skal Deres klienter inden for 1 måned, efter at de ændrede  

 forhold er kommet til deres kundskab, anmelde ændringen til Told- og  

 Skatteregionen.  

 Også i denne situation vil Told- og Skatteregionen tage stilling til  

 spørgsmålet om tilbagekaldelse.
 Sker der ændringer, og disse ikke  

 anmeldes til Told- og Skatteregionen, vil tilladelsen normalt blive anset for  

 bortfaldet, og anpartsombytningen vil derfor blive anset for at være  

 skattepligtig.
 Anpartsombytningen skal foretages senest  

 6 måneder fra denne afgørelse.
Det bemærkes, at anpartsombytningen i  

 skattemæssig henseende ikke kan ske med tilbagevirkende kraft. Af den tilhørende sagsfremstilling  

 fremgår:
Problemstilling Anmodning om tilladelse til skattefri  

 anpartsombytning Ombytningen ønskes foretaget således,  

 anparterne i C ApS indskydes som apportindskud i et nystiftet selskabet  

 kaldet  

 D ApS.
Som vederlag for anparterne modtager A  

 og B anparterne i D ApS, nom.
Kr. 125.000 samt et kontant vederlag på 10 % af  

 værdien af de overtagne anparter.
Regionens afgørelse Told og Skatteregionen tillader den  

 ansøgte ombytning, med vilkår om at der skal ske anmeldelse, hvis der  

 indenfor  

 de først 3 år efter at ombytningen er gennemført, sker væsentlige ændringer i  

 de forhold, der ligger til grund for tilladelsen.
Sagens faktiske forhold Anpartskapitalen i C ApS er på nom. kr.  

 500.000. A og B ejer 50 % hver.
 Selskabet er stiftet den 30.06.1999, med  

 virkning pr. 1. januar 1999, ved overtagelse af det af A og B hidtil drevne  

 interessentskab.
 I henhold til åbningsbalancen udgør  

 egenkapitalen kr. 620.228.
 Selskabets aktivitet består i at drive  

 vognmandsvirksomhed og dermed beslægtet virksomhed.
Begrundelsen for afgørelsen Kravet i aktieavancebeskatningslovens §  

 13, stk. 1 og 2, om at det erhvervende selskab skal erhverve flertallet af  

 stemmerne  

 i det erhvervede selskab er opfyldt.
 Baggrunden for, at skattemyndighedernes  

 tilladelse skal indhentes, er, at det skal sikres, at hovedformålet eller et  

 af  

 hovedformålene med ombytningen ikke er skatteunddragelse eller -undgåelse.
 I ansøgningen har revisor oplyst  

 følgende forhold der godtgør, at hovedformålet eller et af hovedformålene  

 ikke  

 er skatteunddragelse eller -undgåelse:
 Ønsket om at være parat til at imødegå  

 kommende forventede strukturændringer, ved at en del af den store egenkapital  

 kan udloddes skattefrit til holdingselskabet.
 Holdingselskabet vil endvidere give  

 mulighed for stiftelse af datterselskaber i fremtiden.
 Der er ikke planer om, at  

 holdingselskabet afhænder anparter i datterselskabet indenfor de kommende 3  

 år.
 Told- og Skatteregionen finder på  

 baggrund af disse oplysninger det sandsynliggjort, at hovedformålet ikke er  

 skatteunddragelse  

 eller -undgåelse.
Udtalelse  

 fra skatteansættende myndighed Der er inden afgørelsen indhentet  

 udtalelse fra skattemyndighederne i de ionvolverede  

 kommuner.
De har indstillet, at ansøgningen  

 imødekommes med vilkår om anmeldelse af senere ændringer. Afgørelsen var vedlagt vejledning om  

 aktieombytning.
 Den 9. oktober 2000 blev anparterne i C  

 ApS ombyttet med anparter i D ApS.
Den 31. januar 2001 indgav C ApS  

 konkursbegæring mod sig selv.
Konkursdekret blev afsagt af skifteretten den  

 1.  

 februar 2001.
 Af cirkulæreskrivelse nr. 1 af 5.  

 februar 2001 fra kurator fremgår blandt andet:
idet jeg allerede nu kan oplyse, at  

 selskabets aktiver i stort omfang er behæftede, og der på grund af de mange  

 ansatte, der har fortrinsstilling for deres krav på løn og feriepenge, næppe  

 bliver grundlag for en dividende til simple krav. Af cirkulæreskrivelse nr. 2 af 22.  

 februar 2001 fra kurator fremgår blandt andet:
 Jeg kan supplerende oplyse, at  

 virksomheden, der pr. dekretdagen beskæftigede 43 ansatte og havde  

 køretilladelser  

 til 25 lastbiler, hvoraf 17 befandt sig i udlandet, nu er indstillet.
 Samtlige ansatte chauffører er sagt op  

 og fritstillede, ligesom kun enkelte fra administrationen forsat arbejder med  

 at sikre boets værdier.
Det bemærkes særligt, at selskabet er  

 etableret i 1999, men at omregistrering af kunde- og leverandørforhold samt  

 aktiver  

 i realiteten først er påbegyndt i efteråret 2000, idet køretilladelserne på  

 grund af skatterestancer ikke kunne overføres tidligere. Af cirkulæreskrivelse nr. 5. af 1 juni  

 2001 fra kurator fremgår blandt andet:
 Den 25. november 1999 anmodede  

 selskabet Færdselsstyrelsen om, at virksomhedens 25 kørselstilladelser blev  

 overført  

 fra interessentskabet til anpartsselskabet.
 Anmodningen blev afvist 28. december  

 1999, idet selskabet på daværende tidspunkt havde en gæld til det offentlige,  

 der oversteg 50.000 kr.
( ) Den 29. november 2000 anmodede selskabet  

 på ny Færdselsstyrelsen om tilladelse til overførsel af kørselstilladelserne  

 fra interessentskabet til anpartsselskabet.
Ansøgningen blev imødekommet den  

 9.  

 januar 2001.
Årsagerne til konkursen Udviklingen i prisen på brændstof var i  

 perioden op til konkursen meget negativ for virksomheden, der samtidig var  

 bundet op på meget store faste omkostninger især til finansiering af det  

 kørende  

 materiel.
 Når dertil kom en stigende konkurrence  

 og et vigende antal nye opgaver især indenfor den udenlandske eksportkørsel,  

 blev det økonomiske grundlag for virksomheden i løbet af efteråret svækket.
 Ultimo januar blev det på grundlag af en  

 periodebalance udarbejdet af en ekstern revisor klart, at virksomhedens  

 bankforbindelse  

 ikke ønskede at udvide engagementet eller tillade overtræk.
 Herefter var det ikke muligt at  

 gennemføre lønudbetalingen den 1. februar 2001.
( ) I januar 2001 lod selskabet eksternt  

 udarbejde en urevideret periodebalance pr. 31. december 2000, som forelå i  

 udkast den 26. januar 2001.
 Det fremgår heraf, at der trods en  

 mindre fremgang i omsætning i år 2000 til 30 millioner forelå et fald både i  

 det primære og sekundære dækningsbidrag.
 Resultatet af den ordinære drift i året  

 2000 blev i udkastet opgjort til et underskud på 3,4 millioner, hvortil kom  

 en  

 yderigere ekstraordinær nedskrivning af resultatet med ca. 1,1 million, som  

 følge  

 af en justering af periodeafgrænsninger vedrørende tidligere regnskabsår.
 Udkastet til periodebalancen var den  

 direkte årsag til, at banken ikke ville udvide engagementet, hvorved  

 konkursen  

 blev en realitet.
Afvigelser fra seneste regnskab Ved konkursens indtræden var  

 omregistrering af aktiver, leasingkontrakter, kundeforhold etc. fra  

 interessentskab til anpartsselskab lang fra gennemført.
 Eneste aktiver, der således umiddelbart  

 indgik i boet, er derfor et reservedelslager, udestående fordringer samt  

 ristorno mv. fra forsikringer, vejafgifter, vægtafgift etc.
 Stort set hele vognparken, der dels var  

 leaset og dels var købt under ejendomsforbehold/løsørepant samt bygningerne  

 var  

 fortsat ejet/kontraheret af interessentskabet.
( ) Den 28. marts har jeg som kurator i boet  

 under henvisning til konkurslovens § 110, stk. 4, fremsendt et fyldigt  

 materiale til Politimesteren.
Materialet er fremsendt, idet jeg, ud  

 fra de regnskabstal der blev lagt til grund ved ansøgning om  

 kørselstilladelser  

 sammenholdt med de faktiske forhold, er af den opfattelse, at der kunne være  

 afgivet  

 urigtige erklæringer overfor offentlige myndigheder i strid med straffelovens  

 §  

 163. Af det nævnte perioderegnskab for 1.  

 oktober til 31. december 2000 fremgår desuden, at egenkapitalen den 31.  

 december  

 2000 udgjorde -2.602.000 kr.
 Af brev fra banken af 6. marts 2003  

 fremgår:
 C ApS under konkurs.
Undertegnede, Bank, erklærer herved, at  

 det kom som en overraskelse for os, at C ApS under konkurs i indkomståret  

 2000  

 havde et underskud af den pågældende størrelse.
Os bekendt var ingen i  

 selskabets  

 ledelse  A og B  bekendt med underskuddets størrelse førend i  

 januar måned  

 2001, da der forelå periodeoversigt fra registrerede revisor den  

 26.01.2001. Regionens afgørelse Tilladelse til skattefri  

 anpartsombytning er tilbagekaldt.
 Selskaber, hvis værdi er negative kan  

 ikke ombyttes i henhold til aktivavancebeskatningslovens § 13. Ved  

 apportindskud  

 af aktier/anparter modtages aktier eller anparter i det modtagende selskab.  

 Hvis de anparter, der indskydes har en negativ værdi, er det i sagens natur  

 umuligt at give aktier eller anparter i moderselskabet som vederlag.
 På grundlag af de forelagte oplysninger  

 i sagen er det regionens opfattelse, at anparterne på ombytningstidspunktet  

 den  

 9. oktober 2000 må have været negative og at anpartshaverne må have været  

 vidende herom.
 Selskabet har endvidere aldrig været den  

 formelle ejer af de i regnskabets anførte aktiver.
Det fremgår endvidere af regionens  

 afgørelse af 11. april 2000, at det skal oplyses, hvis der sker ændringer i  

 de  

 forhold, som er anført for at godtgøre, at formålet med ombytningen ikke er  

 skatteunddragelse eller undgåelse.
Dette er ikke sket.
 På denne baggrund anses formålet med  

 ombytningen ikke at have været forretningsmæssige som oplyst, men at  

 hovedformålet eller et af hovedformålene har været skatteunddragelse eller  

 undgåelse, idet anparternes anskaffelsessum som udgør -2.927.669 kr.  

 ville  

 være kommet til beskatning, såfremt anparterne ikke var blevet ombyttet den  

 9.  

 oktober 2001.
 Sker der endvidere ændringer, og disse  

 ikke anmeldes til Told- og Skatteregionen, vil tilladelsen normalt blive  

 anset  

 for bortfaldet, og anpartsombytningen vil derfor blive anset for at være  

 skattepligtig.
 Der er inden afgørelsen indhentet  

 udtalelse fra skattemyndighederne samt Told- og Skattestyrelsen.
Selskabsbeskatningen i X kommune har  

 meddelt, at den tidligere givne tilladelse til anpartsombytning bør  

 tilbagekaldes.
Skattemyndigheden er enig med Told- og Skatteregionen i, at  

 hovedformålet med anpartsombytningen har været skatteundgåelse eller  

 skatteunddragelse, idet anparternes negative anskaffelsessum ville være  

 kommet  

 til beskatning, hvis ikke anparterne var blevet ombyttet.
Skattemyndigheden  

 er  

 ligeledes enig i med Told- og Skatteregionen i, at det ikke har været  

 forretningsmæssige  

 motiver som har været hovedårsagen til anpartsombytningen.
 Skatteforvaltningen Y kommunehar udtalt,  

 at den foretagne anpartsombytning indebærer, at der er sket skatteundgåelse,  

 idet forudsætningerne for tilladelsen ikke var til stede på  

 ombytningstidspunktet.  

 Endvidere er de af regionen givne vilkår for tilladelsen ikke opfyldte.  

 Konsekvensen må herefter blive, at tilladelsen til skattefri anpartsombytning  

 tilbagekaldes.
Skatteforvaltningen i Z kommune har  

 udtalt, at på grundlag af det udarbejdede udkast til regnskab pr. 31.  

 december  

 2000 og oplysningerne i advokatens redegørelse af 2. juni 2001 er det  

 skatteforvaltningens  

 opfattelse, at egenkapitalen kan have været negativ allerede på  

 ansøgningstidspunktet.
Det kan heller ikke udelukkes, at anpartskapitalen  

 ikke  

 var til stede på omdannelsestidspunktet.
Forvaltningens udtalelse af 10.  

 februar 2000 anses for at være givet under forkerte forudsætninger, når der  

 henses til de af revisor anførte begrundelser for anpartsombytningen.  

 Skatteforvaltningen kan tilslutte sig at tilladelse af 11. april 2000  

 tilbagekaldes.
 Told- og Skattestyrelsen har udtalt, at  

 styrelsen kan tilslutte sig, at den meddelte tilladelse tilbagekaldes med  

 begrundelse om, at den skattefri anpartombytning ikke blev gennemført på det  

 grundlag, som blev oplyst til skattemyndighederne i foråret 2000. Styrelsen  

 er  

 i øvrigt enig i at sagens omstændigheder tyder på at formålet med ombytningen  

 ikke har været forretningsmæssige hensyn, men at hovedformålet har været at  

 undgå beskatning af interessenterne i forbindelse med den forestående  

 konkurs.
 Tilladelse til skattefri  

 anpartsombytning tilbagekaldes, da der ikke er fremkommet oplysninger, som  

 dokumenterer eller sandsynliggør, at selskabets egenkapital på  

 ombytningstidspunktet ikke var negativ.
Af perioderegnskabet pr. 26. januar 2001  

 fremgår, at selskabet havde et resultat før ekstraordinære poster på  

 -1.959.000  

 kr. for perioden 1. januar 2000 til 30. september 2000. Hertil kommer en  

 ekstraordinær  

 udgift vedrørende udgifter tidligere år på 1.137.000 kr.
Det er ikke  

 afkræftet,  

 at dette ikke er korrekt.
Egenkapitalen var på  

 ombytningstidspunktet den 9. oktober 2000 som følge heraf allerede negativ  

 med  

 over 1.000.000 kr. før ekstraordinære poster.
Perioderegnskabet er udarbejdet  

 under forudsætning af fortsat drift.
Et underskud af den pågældende  

 størrelsesorden anses ikke at kunne være undgået anpartshavernes kendskab.  

 Såfremt dette alligevel er tilfældet, burde det ikke være undgået  

 anpartshavernes kendskab.
Er der tale om en fejl fra revisors side, kan dette  

 ikke fritage anpartshaverne fra, at de burde have haft kendskab til  

 forholdet.
 Den skattefri anpartsombytning anses på  

 denne baggrund ikke for gennemført på det grundlag, som blev oplyst til  

 skattemyndighederne  

 i foråret 2000. I stedet anses formålet med ombytningen ikke at have været  

 forretningsmæssige som oplyst, men hovedformålet eller et af hovedformålene  

 anses at have været at undgå beskatning af interessenterne i forbindelse med  

 den forestående konkurs.
 Der henvises til TfS 1997.206, hvor en  

 anmodning om skattefri aktieombytning ikke blev imødekommet med det formål at  

 undgå en avancebeskatning i tilfælde af et selskabs konkurs.
 Vedrørende periodebalancen bemærkes, at  

 der ikke er tale om en ajourført balance pr. 31. august 2000, som ifølge  

 revisors brev af 27. december 2002, men balancen pr. 30. juni 2000. Hvis  

 balancen  

 pr. 30. juni 2000, der ikke er revideret, var retvisende for resultatet i 1.  

 halvår 2000, indebærer det, at der i 3. kvartal 2000, der var gået inden  

 anpartsombytningen skete, blev konstateret et underskud på ca. 3 mio. kr. (og  

 i  

 sidste kvartal ca. 1,5 mio. kr.) før ekstraordinære poster, jf. det  

 efterfølende  

 udarbejdede regnskab pr. 26. januar 2001.
Balancen er dog ikke retvisende, idet  

 der ikke indgår afskrivninger.
Tages der hensyn hertil, var der ikke overskud  

 pr. 30. juni 2000. Hvis påstanden om, at der er tale om en balance pr. 31.  

 august 2000 med et overskud på ca. 1 mio. kr. var korrekt, ville forholdet  

 indebære, at der er konstateret et underskud på ca. 3 mio. kr. i september  

 2000. Et underskud i den størrelsesorden må det antages, at parterne og/eller  

 deres revisor var klar over, eller at de i hvert fald burde have været klar  

 over.
Et sådant underskud betyder, at egenkapitalen (uanset om der tages  

 hensyn  

 til fejl med hensyn til periodisering for tidligere perioder) klart var tabt  

 på  

 ombytningstidspunktet.
Såfremt ToldSkat havde haft oplysningen om at  

 egenkapitalen var tabt på ombytningstidspunktet, ville ToldSkat have anset,  

 at  

 der forelå en forhåndsformodning om, at anpartsombytningen skete med det  

 formål  

 at undgå beskatning, nemlig beskatning af den negative anskaffelsessum på  

 anparterne.
Der er ikke fremlagt dokumentation eller  

 sandsynliggørelse, der afkræfter denne forhåndsformodning.
Bankens erklæring  

 har ikke betydning for spørgsmålet, idet den alene indeholder oplysning om,  

 at  

 Banken ikke var klar over, at der i 2000 var tale om et betydeligt underskud,  

 og at Banken ikke har kendskab til, at ledelsen i selskabet var bekendt med  

 underskuddets  

 størrelse før januar 2001.
 Det afgørende er imidlertid, at et  

 underskud af den pågældende størrelsesorden ikke kan være undgået  

 anpartshavernes kendskab  er der tale om fejl fra revisors side kan  

 dette ikke  

 fritage anpartshaverne fra, at de burde have haft kendskab til forholdet.
 Der er hjemmel til at tilbagekalde  

 tilladelsen, hvis grundlaget for tilladelsen, det vil sige de omstændigheder  

 tilladelsen er givet på, ikke længere er til stede, hvis dette er kendt for  

 parterne eller burde være kendt, men parterne alligevel vælger at udnytte en  

 tilladelse, der er givet under andre forudsætninger, som er kendelige for  

 parterne.
Med hensyn til tidspunktet for  

 tilbagekaldelsen bemærkes, at parterne ikke selv har oplyst om de ændrede  

 økonomiske forhold, herunder konkursen, selvom dette indebar en så væsentlig  

 ændring af forudsætningerne for anpartsombytningen, at der var pligt til at  

 anmelde ændringen.
Afståelse af anparter i det ombyttede selskab, herunder i  

 forbindelse med konkurs, er klart omfattet af anmeldelsesvilkåret.
Parterne  

 kan  

 således alene indrette sig på tilladelsen, såfremt forudsætningerne herfor er  

 opfyldt.
Tilbagekaldelsen af tilladelsen har ikke  

 andre økonomiske konsekvenser for skatteyderne, end hvis tilladelsen ikke var  

 blevet givet, bortset fra omkostningerne til stiftelse mv. af  

 holdingselskabet.  

 Da parterne har valgt efterfølgende at retablere kapitalen i  

 holdingselskabet,  

 kan dette ikke anses at have påført parterne noget økonomisk tab.
Det  

 eventuelt  

 økonomiske tab er ikke forvoldt af skattemyndighederne, men af parterne selv  

 via udnyttelsen af tilladelsen til anpartsombytning, uanset at det som anført  

 måtte være klart, at tilladelsen var givet under andre forudsætninger.
Klagerens påstand og argumenter Klagerens repræsentant har fremsat  

 påstand om, at den givne tilladelse til skattefri anpartsombytning  

 opretholdes.
Det forhold, at kurator i C ApS under  

 konkurs, har oplyst, at der ikke var sket omregistrering af alle aktiverne,  

 betyder ikke, at de pågældende aktiver ikke indgår i konkursboet formuemasse.  

 Aktiverne var medtaget i åbningsbalancen i forbindelse med den skattefri  

 virksomhedsomdannelse, og tilhører derfor selskabet.
Den formelle  

 registrering  

 af aktiverne betyder ingenting i relation til konkursboets krav på aktiverne.  

 Dette gælder både løsøre og fast ejendom.
Såfremt kurator har opgivet  

 ejendomsretten  

 til nogle aktiver alene på grund af registreringsforholdene, er dette  

 kurators  

 ansvar.
For så vidt angår vognparken, er det  

 regionens opfattelse, at man kan tage i betragtning ved tilbagekaldelse af  

 tilladelsen, at denne stort set var leaset, købt med ejendomsforbehold eller  

 behæftet med løsørepant.
Dette har ikke ændret sig i forhold til den  

 tidligere  

 personligt drevne virksomhed (interessentskabet). Det bemærkes i den  

 forbindelse, at de formelle registreringer ikke betyder noget i relation til  

 konkursboet.
Rettighedshaverne kan naturligvis have nægtet at acceptere, at  

 selskabet indtrådte i kontrakten, men skatteyderne ville have været  

 forpligtet  

 til at aflevere en eventuel friværdi til konkursboet.
Derudover har regionen henvist til  

 kurators bemærkninger om, at sagen er videresendt til politimesteren, idet  

 advokaten er af den opfattelse, at der kunne være afgivet urigtige  

 oplysninger  

 i forbindelse med indhentelse af kørselstilladelser.
Dertil bemærkes, at  

 skatteyderne aldrig er blevet kontaktet af politimesteren eller andre  

 offentlige myndigheder i den anledning.
Det har derfor formodningen for sig,  

 at  

 politimesteren har vurderet, at der ikke var afgivet urigtige erklæringer af  

 skatteyderne.
Endelig har regionen henvist til  

 periodebalance udarbejdet af revisor ultimo januar 2001, og har ud fra denne  

 konkluderet, at anparterne pr. 9. oktober 2000 var negative, og at  

 skatteyderne  

 må have været vidende herom.
For det første er periodebalancen udarbejdet  

 ultimo  

 januar 2001, og dermed mere end 3 måneder efter ombytningen fandt sted.  

 Dernæst  

 er periodebalancen udarbejdet i bagklogskabens klare lys.
På  

 tidspunktet for  

 periodebalancens udarbejdelse forelå samtlige tal for 2000, og det var derfor  

 muligt at danne sig et helhedsbillede over året.
Den skattefri  

 anpartsombytning  

 blev foretaget på baggrund af tallene pr. 30. juni 2000. På det tidspunkt var  

 resultatet før afskrivninger positivt med 922.918 kr.
Indkomståret 2000 var for selskabet  

 præget af store økonomiske omvæltninger.
Skatteyderne kunne derfor umuligt  

 have  

 konstatere den negative drejning, selskabets resultat havde taget, i tide til  

 at kunne rette op herpå.
Blandt andet købte selskabet fast ejendom og opførte  

 bygninger til driften.
Omkostningerne i forbindelse med byggeriet blev større  

 end forventet  ikke mindst på grund af, at det viste sig nødvendigt at  

 lave  

 det meste af indkørslen om, da den ikke var lavet til at kunne klare de tunge  

 lastbiler.
I løbet af efteråret 2000 mistede  

 selskabet endvidere kørslen med 10 af fiskebilerne.
Det betød en sammenlagt  

 mistet omsætning på 1.500.000 kr. pr. måned.
Man sparede alene omkostninger  

 til  

 brændstof, eftersom alle chaufførerne fortsat var ansat.
Dieselpriserne steg  

 i  

 efteråret 2000 med ca. 1 kr. pr. liter.
Det betød en merudgift for selskabet  

 på  

 ca. 195.000 kr. pr. måned.
Selskabet kunne ikke viderefakturere denne  

 merudgift  

 til kunderne, eftersom der var tale om kontraktkørsel og dermed fastlagte  

 vilkår, herunder priser.
Disse forhold sammenholdt med at man  

 ikke hurtigt nok fik tilpasset omkostningerne til den ændrede omsætning,  

 gjorde,  

 at selskabet fik oparbejdet det voldsomme underskud, som resulterede i, at  

 selskabets bank nægtede yderligere udvidelse af engagementet.
Den manglende  

 tilpasning af omkostningerne var blandt andet, at selskabet valgte at beholde  

 chaufførerne på trods af den mistede kørsel i forventning om, at man ville  

 kunne få arbejde andre steder.
Dette lykkedes ikke.
Selskabets økonomiske situation ved  

 årsskiftet var en overraskelse for alle.
Der henvises til brev fra selskabets  

 bank.
Banken fulgte selskabets økonomi nøje og i august udvidede man endda  

 engagementet.
Det ville banken naturligvis ikke have indladt sig på, hvis  

 selskabet  

 på det tidspunkt var i samme økonomiske situation som senere på året.
Tilladelse til skattefri anpartsombytning  

 er en begunstigende forvaltningsakt.
I selve tilladelsen er der taget et  

 tilbagekaldelsesforbehold.
Tilbagekaldelsesforbeholdet er bredt og medtager  

 alle ændringer i de forhold, der ligger til grund for tilladelsen.
Enslydende  

 forbehold indsat i langt de fleste tilladelser til skattefri  

 aktie-/anpartsombytninger.
Der er ikke lovhjemmel til tilbagekaldelse i denne  

 sag.
Myndighedens tilbagekaldelse beror således på  

 tilbagekaldelsesforbeholdet  

 og på almindelige, uskrevne forvaltningsretlige grundsætninger.
For så vidt angår forbeholdet, er  

 spørgsmålet, hvorvidt myndigheden overhovedet kan gøre det brede forbehold  

 gældende som begrundelse for tilbagekaldelse af en udnyttet tilladelse.  

 Generelt skal tilbagekaldelsesforbehold begrundet konkret, sagligt og  

 væsentligt.
Det er ikke tilfældet i nærværende sag.
Forbeholdet er taget  

 under  

 hensyntagen til sagens konkrete omstændigheder og uden nærmere overvejelse  

 om,  

 hvorvidt et forbehold var nødvendigt.
Der er en formodning for, at  

 tilbagekaldelse  

 af tilladelser på grundlag af sådanne brede forbehold ikke kan strækkes  

 udover,  

 hvad der er gældende i henhold til almindelige grundsætninger om  

 tilbagekaldelse.
Ifølge de almindelige  

 forvaltningsretlige grundsætninger om tilbagekaldelse skal en tilbagekaldelse  

 begrundes.
Eftersom der er tale om en ulovhjemlet tilbagekaldelse er kravene  

 til myndighedens begrundelse skærpet.
Regionen er af den opfattelse, at  

 anparterne i selskabet var negative allerede på tidspunktet for ombytningen,  

 og  

 at skatteyderne var bekendt hermed.
På tidspunktet for ombytningen havde  

 skatteyderne  

 ikke mulighed for at tage højde for de omstændigheder, der gjorde, at  

 selskabet  

 endte i en konkurs.
Regionen har alene henvist til den af revisor udarbejdede  

 balance.
Hvis skatteyderne havde kendskab til anparternes mulige negative  

 værdi  

 på tidspunktet for ombytningen, havde der ikke været grund til at få en  

 ekstern  

 revisor til at udarbejde yderligere materiale i januar 2001.
Da regionen rettede henvendelse til  

 skatteyderne med besked om, at man ville tilbagekalde tilladelsen, havde  

 denne  

 været udnyttet i mere end 1½ år.
Samtlige de oplysninger, som regionen har  

 henvist  

 til, herunder oplysninger fremkommet i forbindelse med behandlingen af  

 konkursboet, er mere end 1 år gamle.
Regionen har ikke foretaget sig noget i  

 denne periode, og der er efterfølgende ikke fremkommet yderligere  

 oplysninger.  

 Meddelelse om, at man ville tilbagekalde tilladelsen, kunne således være  

 fremsendt til skatteyderne på et langt tidligere tidspunkt.
Skatteyderne har  

 derfor indrettet sig i tillid til den givne tilladelse og det gør det så  

 meget  

 desto sværere at tilbagekalde denne.
Derudover vil en tilbagekaldelse af  

 tilladelsen have særdeles indgribende konsekvenser for skatteyderne.  

 Resultatet  

 af tilbagekaldelsen er, at skatteyderne bliver skattepligtige af næsten  

 3.000.000 kr.
Det vil betyde en meget stor økonomisk byrde for skatteyderne  

 og  

 det kan ikke på forhånd udelukkes, at det vil betyde en personlig konkurs.  

 Konsekvenserne ved tilbagekaldelsen er derfor så indgribende, at de langt  

 overstiger tilbagekaldelsens hensyn.
Der er nemlig ikke tale om et  

 kvalificeret  

 grundlag for at tilbagekalde tilladelsen.
Der er alene tale om, at den  

 skattepligtige avance for afståelse af anparter, som skal betales i  

 forbindelse  

 med afståelse af holdingselskabet.
Der er derfor alene tale om en udskydelse  

 af  

 skatten og ikke en mistet indtægt for statskassen.
Landsskatterettens bemærkninger og  

 begrundelse Af regionens afgørelse af 11. april 2000  

 fremgår, at tilladelse til skattefri anpartsombytning af anparterne i  

 selskabet  

 er givet med vilkår om, at det oplyses til Told- og Skatteregionen, hvis der  

 indenfor  

 de første 3 år efter ombytningen er gennemført, sker væsentlige ændringer i  

 de  

 forhold, der ligger til grund for tilladelsen.
Det fremgår videre, at hvis  

 det  

 ikke er muligt, at oplyse om de ændrede forhold 3 måneder før ændringerne  

 gennemføres, skal anmeldelse ske inden for 1 måned, efter at de ændrede  

 forhold  

 er kommet til anpartshavernes kendskab.
Endelig fremgår, at sker der  

 ændringer,  

 og disse ikke anmeldes til Told- og Skatteregionen, vil tilladelsen normalt  

 blive anset for bortfalder, og anpartsombytningen vil derfor blive anset for  

 at  

 være skattepligtig.
Af den ved afgørelsen medsendte  

 vejledning om aktieombytning efter aktieavancebeskatningslovens § 13 fremgår,  

 at når der er givet anmeldelsesvilkår, vil der være pligt til at anmelde  

 væsentlige ændringer i koncernstrukturen og ejerforholdene, samt andre  

 forhold  

 der kan betyde en ændret vurdering af grundlaget for tilladelsen.
Som  

 eksempler  

 er nævnt tilbagesalg af aktier til selskabet, ændringer i kapitalforholdene,  

 ændringer i aktieklasser, andre former for ændringer i koncernstrukturen og  

 afhændelse af aktierne i det erhvervede selskab.
Det fremgår videre, at hvis  

 anmeldelse af forhold, som det ikke er muligt at anmelde forud for deres  

 gennemførelse, ikke er anmeldt inden for 1 måned efter gennemførelsen, kan  

 tilladelsen tilbagekaldes.
Selskabets konkurs den 1. februar 2001  

 samt det i januar 2001 udarbejdede perioderegnskab anses for sådanne forhold,  

 der ifølge tilladelse til den skattefri anpartsombytning, skulle anmeldes  

 inden  

 for 1 måned.
Klagerens manglende anmeldelse heraf kan medføre tilladelsens  

 tilbagekaldelse.
Når der endvidere henses til, at selskabet er stiftet efter  

 reglerne om skattefri virksomdannelse med negativ anskaffelsessum, der ville  

 være kommet til beskatning ved selskabets konkurs, såfremt der ikke var  

 foretaget en ombytning, og at der derfor er en formodning for, at et af  

 hovedformålene med anpartsombytningen har været skatteundgåelse eller  

 skatteunddragelse, tiltrædes det, at tilladelsen til skattefri  

 anpartsombytning  

 tilbagekaldes.
