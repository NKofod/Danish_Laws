(Afgiftsnedsættelse for campingbiler,  

 afgiftsfritagelse for ekstraudstyr m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om registreringsafgift af motorkøretøjer m.v., jf. lovbekendtgørelse  

 nr. 319 af 18. maj 1989, foretages følgende ændringer:
 1. I § 3, stk. 4, indsættes efter »§  

 4«: »og § 5 a,», og sidste pkt. affattes således:
»For biler, der er forsynet med blokeringsfri bremser, ydes der  

 tillige et særligt fradrag på 7.500 kr. for personbiler afgiftsberigtiget  

 efter § 4, 4.000 kr. for varebiler afgiftsberigtiget efter § 5, stk. 1, og  

 2.500 kr. for personbiler afgiftsberigtiget efter § 5 a.« 2. I § 3, stk. 6, indsættes efter »§ 5,  

 stk. 1,»: »med 3.700 kr. for personbiler afgiftsberigtiget efter §  

 5 a,».
 3. Efter § 5 indsættes:
 » § 5 a.  For køretøjer med tilladt totalvægt  

 over 2 t, som utvivlsomt er konstrueret og indrettet til ophold og beboelse,  

 udgør afgiften 60 pct. af den afgiftspligtige værdi.
Stk. 2.  Et køretøj, som er berigtiget med afgift efter  

 stk. 1, afgiftsberigtiges efter § 4, når betingelserne for den foretagne  

 afgiftsberigtigelse ikke længere er opfyldt.
Afgiften nedsættes dog med 60  

 pct. af køretøjets afgiftspligtige værdi.« 4. I § 7, stk. 1 og stk. 2, indsættes  

 efter »§ 4«: »og § 5 a«.
 5. § 8, stk. 2, affattes således:
» Stk. 2.  Til den afgiftspligtige værdi medregnes  

 værdien af alt udstyr, som leveres med køretøjet, eller hvortil køretøjet er  

 indrettet.
Der kan dog ses bort fra betalingen for radioapparater, der indgår  

 i handelen, dog højst for et beløb af 1.000 kr.
Uden for afgiftsberegningen  

 kan endvidere holdes ekstraudstyr, der leveres af forhandleren i forbindelse  

 med køretøjets salg til bruger og efter særskilt aftale mellem forhandleren  

 og brugeren, dog betinget af, at montering eller udførelse af arbejdet i  

 øvrigt på køretøjet ikke foretages af fabrikations- eller  

 importørvirksomheden.
Til den afgiftspligtige værdi medregnes heller ikke  

 betaling for sidevogne, som utvivlsomt er konstrueret og indrettet til  

 godstransport og ikke benyttes til persontransport.« 6. I § 9, stk. 2, ophæves 2. pkt.
7. I § 14, stk. 2, ændres »50.000  

 kr.« til: »200.000 kr.« 8. I § 14, stk. 3, indsættes som 2.  

 pkt.:
»Registrering af køretøjer efter § 15, stk. 1, jf. § 22, stk. 2, kan  

 dog først finde sted efter 2 måneder.« 9. I § 15, stk. 1, ændres »§ 4 og § 5,  

 stk. 1-3,» til: »§ 4, § 5, stk. 1-3, og § 5 a,».
 10. I § 16, stk. 2, ændres »§ 5, stk. 2 og  

 3,» til: »§ 5, stk. 2 og 3, og § 5 a,».
 11. § 18, stk. 1, ophæves, og i stedet indsættes:
»Betaler en virksomhed ikke skyldig afgift rettidigt, eller  

 foreligger der for toldvæsenet oplysninger om virksomhedens forhold, der gør  

 det overvejende sandsynligt, at afgiften ikke vil blive betalt rettidigt, kan  

 toldvæsenet påbyde virksomheden at afgive den i § 16, stk. 1, omhandlede  

 angivelse for kortere perioder end en måned.
Toldvæsenet kan endvidere i  

 sådanne tilfælde pålægge en virksomhed en kortere betalingsfrist end de i §  

 17 nævnte og kræve, at der stilles fuld sikkerhed for afgiftsskylden.
Stk. 2.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldsdagen at  

 regne.
Er der ydet henstand efter § 17, stk. 2, forfalder afgiften til  

 betaling ved udløbet af henstandsperioden.
Stk. 3.  Toldvæsenet kan inddrage registreringen af  

 virksomheden, indtil de forfaldne afgifter er betalt.
Registreringen kan  

 endvidere inddrages, hvis virksomheden undlader at stille fuld sikkerhed for  

 afgiftsskylden, når toldvæsenet har fremsat krav herom.« Stk. 2  bliver herefter stk. 4.
 12. I § 22, stk. 2, ændres »§ 4 eller § 5,  

 stk. 1-3,» til: »§ 4, § 5, stk. 1-3, eller § 5 a,».
 13. I § 27, stk. 1, indsættes som nr. 5:
 14. § 29, stk. 1 og 2, affattes således:
»Skatteministeren nedsætter et nævn bestående af 6 medlemmer.
Af  

 medlemmerne skal 1 medlem være dommer og 1 medlem være teknisk kyndig. 3  

 medlemmer, der skal være branchekyndige, udpeges efter indstilling fra  

 henholdsvis Danmarks Automobilforhandler Forening, Håndværksrådet og  

 Industrirådet.
Nævnets formand udpeges af skatteministeren.
 Stk. 2.  Nævnet har den endelige administrative  

 afgørelse af:
§ 2 Loven træder i kraft den 15. februar 1990.
Givet på Christiansborg Slot, den 7.  

 februar 1990 Under Vor Kongelige Hånd og Segl MARGRETHE R.
