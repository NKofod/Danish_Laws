EKSPORTØRVEJLEDNING Vedlagt fremsendes omtryk 1 - august 87 SMS-LICENSER Samtidig med Spaniens og Portugals tiltrædelse af landbrugsordningerne den  

 1. marts 1986 blev der for visse produkter - i forbindelse med forvaltningen  

 af den supplerende mekanisme for samhandelen - indført et nyt system med  

 SMS-licenser   

 i den interne handel.
 SMS-licenser vedr. oksekødsprodukter.
Ved import til Spanien fra »DE 10« anvendes der SMS-licenser for  

 visse oksekødsprodukter, for hvilke der er fastsat en malmængde jf.
BILAG I.
 Ansøgning om og udstedelse af en SMS-licens kan kun foregå i en  

 medlemsstat, som ikke er identisk med den medlemsstat, hvor produktet skal  

 overgå til frit forbrug.
 I denne forbindelse betragtes »DE 10« gamle medlemsstater som  

 een medlemsstat.
 SMS-licensen udstedes i Danmark af EF-direktoratet til enhver  

 erhvervsdrivende, der ansøger herom, uanset hvor den erhvervsdrivende  

 (herefter benævnt ansøgeren) er etableret i Fællesskabet.
Ansøgning om SMS-licens De forpligtelser, der knytter sig til en SMS-licens, påhviler ansøgeren,  

 hvorimod rettighederne tilhører indehaveren.
Som ansøgning om SMS-licens anvendes den almindelige ansøgning om  

 importlicens jf.
BILAG II.
 Det skal bemærkes, at ansøgerens navn og adresse samt virk.nr. skal  

 anføres i rubrik 12.
 Såfremt det ønskes, kan indehaverens navn i rubrik 4a være forskelligt fra  

 ansøgerens.
 For hver af de varekategorier, for hvilke der er fastsat målmængder  (M),  

 kan den enkelte ansøger i samme måned højst ansøge om 10% af den årlige  

 målmængde.
 Ansøgninger indeholdende større mængder afvises.
 Opmærksomheden henledes på, at 100 kg ikke-udbenet kød i denne forbindelse  

 svarer til 77 kg udbenet kød.
 For produkter, for hvilke der er fastsat en målmængde kan ansøgninger kun  

 indgives de første ti dage i hver måned og senest kl. 13.00 den tiende dag.
 Såfremt den tiende dag er en helligdag, en lørdag eller en søndag, kan  

 ansøgningen om SMS-licens dog indgives den følgende arbejdsdag.
 Vedrørende udfyldning af ansøgningen om SMS-licens henvises til side 3.
Udstedelse For produkter, for hvilke der er fastsat en målmængde, udstedes SMS-  

 licensen den 21. hver måned, eller hvis denne dag er en helligdag, en lørdag  

 eller en søndag, den følgende arbejdsdag.
 Når de mængder, for hvilke der er ansøgt om SMS-licenser, overskrider den  

 disponible mængde, fastsætter Kommissionen en enhedskoefficient til  

 nedsættelse af de mængder, der er ansøgt om.
 Koefficienten offentliggøres i De Europæiske Fællesskabers Tidende.
 Såfremt ansøgeren ikke er interesseret i en nedsat mængde, kan ansøgningen  

 trækkes tilbage indenfor de første ti arbejdsdage efter offentliggørelsen af  

 koefficienten og den stillede garanti frigives.
Hvis en ansøgning ikke trækkes tilbage, udstedes SMS-licensen umiddelbart  

 efter udløbet af den ovennævnte periode på ti arbejdsdage.
Licensen kan dog  

 efter anmodning udstedes før udløbet af perioden.
Overdragelse Licensen kan overdrages til en enkelt modtager pr.
SMS-  

 licens/partiallicens.
 Overdragelse kan efter anmodning enten foretages af EF-direktoratet eller  

 af de spanske myndigheder.
Garanti Udstedelsen af SMS-licensen sker på betingelse af, at ansøgeren sammen med  

 ansøgningen om SMS-licens stiller en garanti som sikkerhed for, at produktet  

 indenfor SMS-licensens gyldighedsperiode - overgår til frit forbrug i  

 Spanien.
 Garantien fortabes helt eller delvist, såfremt importforpligtelsen ikke  

 opfyldes, eller såfremt den afstemplede licens ikke er EF- direktoratet i  

 hænde inden 6 måneder efter licensens udløbsdato.
 OBS! Licensen skal afstemples af det spanske toldvæsen og skal ikke  

 fremlægges for eller afstemples af det danske toldvæsen.
 Garantien frigives helt, såfremt 95% af den i SMS-licensen angivne mængde  

 er overgået til frit forbrug.
 For produkter, for hvilke der er fastsat en målmængde, må overskridelse  

 ikke finde sted.
 For produkter, for hvilke der er fastsat en målmængde, kræves der ikke  

 sikkerhedsstillelse, når garantibeløbet er 5 ECU eller derunder.
 Garantisatser og gyldighedsperioder fremgår af BILAG I.
Henvisninger til KAPITEL 2 Med undtagelse af de særlige regler, der er nævnt i denne vejledning  

 gælder bestemmelserne med de nødvendige tillempelser i KAPITEL 2 for så vidt  

 angår afsnittene:
»Ansøgning om eksportlicens« »Tilbagekaldelse af ansøgning« »Garantistillelse« »Udstedelse og gyldighed« »Anmodning om partiallicens« »Overdragelse« »Frigivelse af garanti« »Bortkomst eller ødelagte licenser« »Force Majeure« Udfyldning af ansøgning om SMS-licens.
 Ansøgeren skal ikke udfylde rubrikkerne 9 samt 13, 14 og 15.
 Opmærksomheden henledes særligt på udfyldningen af rubrik 12.
 Ved udfyldning af blanketten benyttes skrivemaskine.
 Blanketten skal udfyldes på dansk, og der må ikke forekomme rettelser.
Mangelfuld eller forkert udfyldning af en rubrik medfører, at ansøgningen  

 afvises.
Dette gælder ligeledes, når der ansøges om større mængder end  

 tilladt.
 Mængderne angives i metrisk vægt eller volumenenheder og efter følgende  

 forkortelser:
t for ton kg for kilo stk for stykantal OBS! I feltet efter DK øverst i venstre hjørne - anføres med store  

 bogstaver:
»SMS« Såfremt den i ansøgningen nævnte mængde ønskes opdelt på flere SMS-  

 licenser/partiallicenser, må dette oplyses i rubrikken »Bemærkninger til  

 EF-direktoratet«.
 Særligt vedrørende rubrik:
4a: Her skal indehaverens navn og adresse angives.
Virk.nr. kan undlades.
 Indehaveren og ansøgeren (rubr. 12) behøver nødvendigvis ikke at være  

 samme person.
 Principielt bør rubrikken indeholde importørens navn.
 4b: OBS! Selv om rubr. 4a indeholder et andet navn end ansøgerens, så vil  

 overdragelse kunne finde sted i licensens gyldighedsperiode efter reglerne i  

 afsnittet om SMS-licenser.
 7: Varebeskrivelsens nøjagtige ordlyd fremgår af BILAG I.
 8: Positionen i den fælles toldtarif (FTT), som anført i AFSNIT 2.
 Er der foran FTT-positionen anført »ex« skal dette angives.
 SMS-licensen vil i dette tilfælde kun omfatte en del af varerne i den  

 tilhørende varebeskrivelse.
 12: Her anføres ansøgerens navn og adresse samt virksomhedsnummer.
 16: Beløbet anføres i kroner og øre . Medfølger garantibeløbet i check,  

 skal checken lyde på det nøjagtige beløb, da et eventuelt overskydende beløb  

 normalt ikke vil blive returneret.
 Bemærk! - Ansøgningen skal være dateret, stemplet med virksomhedens navn  

 og underskrevet af en ansvarlig repræsentant for virksomheden.
