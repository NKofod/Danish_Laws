Fremsat den 25. november 1998 af  

 kulturministeren (Elsebeth Gerner Nielsen) Forslag til Lov om ændring af lov om offentlige  

 arkiver m.v.
(Arkivlovens registerbestemmelser m.v.) § 1 I lov nr. 337 af 14. maj 1992 om offentlige arkiver m.v. som ændret  

 ved lov nr. 421 af 10. juni 1997 foretages følgende  

 ændringer:
 1. I § 9 indsættes som stk. 3:
 »Stk. 3.
 2. § 13, 1. pkt. affattes således:
» 3. § 14 ophæves.
 4. Efter § 15 indsættes:
»§ 15a.
Kulturministeren kan efter indhentet udtalelse fra  

 Datatilsynet fastsætte nærmere regler om offentlige arkivers  

 opbevaring af materiale af den art, der er omfattet af lov om behandling af  

 personoplysninger.« 5. I § 20, stk. 2, 2. pkt., ændres  

 »§ 22, stk. 1, nr. 1-5« til: »§ 22, stk. 1, nr. 1-4.« 6. § 22, stk. 1, nr. 2, ophæves.
 Nr. 3-5 bliver herefter nr. 2-4.
 7. I § 22, stk. 2, indsættes som 2.  

 pkt.:
»Fastsættelse af kortere tilgængelighedsfrist  

 end 80 år for materiale af den art, der er omfattet af lov om  

 behandling af personoplysninger, kan dog kun finde sted efter indhentet  

 udtalelse fra Datatilsynet.« 8. I § 24, stk. 2, nr. 2, ændres »§ 22,  

 stk. 1, nr. 2-5« til: »§ 22, stk. 1, nr. 2-4.« 9. § 24, stk. 3, affattes således:
»Stk. 3. Tilladelse efter stk. 1 kræver samtykke  

 fra Datatilsynet, hvis arkivenheden indeholder oplysninger om enkeltpersoners  

 rent private forhold, og 1)	tidligere behandling af oplysningerne har været omfattet af  

 lov om behandling af personoplysninger, eller 2)	oplysningerne stammer fra et edb-register, der har været  

 ført for den offentlige forvaltning.« 10. I § 24, stk. 6, indsættes som 2.  

 pkt.:
»Herunder kan der efter indhentet udtalelse fra  

 Datatilsynet fastsættes særlige regler om vilkår for brugen  

 af oplysninger af den art, der er omfattet af lov om behandling af  

 personoplysninger.« 11. I § 27 indsættes som 2. pkt.:
»Der kan herunder efter indhentet udtalelse fra  

 Datatilsynet fastsættes regler om tilgængelighed til materiale af  

 den art, der er omfattet af lov om behandling af personoplysninger.« 12. Efter § 28 indsættes:
» 13. I § 31 indsættes som stk. 2:
»Stk. 2. Kulturministeren kan efter indhentet udtalelse fra  

 Datatilsynet fastsætte nærmere regler om tilgængelighed til  

 materiale af den art, der er omfattet af lov om behandling af  

 personoplysninger, og som er afleveret til offentlige arkiver.« 14. Efter § 32 indsættes:
Kapitel 6 a Begæring om indsigt »§ 32a.
En person kan over for et offentligt arkiv  

 fremsætte begæring om indsigt i oplysninger om den  

 pågældende af den art, som er omfattet af lov om behandling af  

 personoplysninger, og som er overført til opbevaring i det  

 pågældende arkiv.
 Stk. 2. Begæring efter stk. 1 skal angive den  

 myndighed, der oprindeligt har behandlet de pågældende  

 oplysninger.
 Stk. 3. Begæring om indsigt videresendes af det  

 pågældende arkiv til vedkommende myndighed, der træffer  

 afgørelse efter bestemmelserne herom i lov om behandling af  

 personoplysninger.
Stk. 4. For så vidt angår begæring om  

 indsigt i private arkivalier, som er afleveret til et offentligt arkiv, og  

 som er omfattet af lov om behandling af personoplysninger, træffer det  

 pågældende arkiv afgørelse efter bestemmelserne herom i  

 den nævnte lov.
Begæringen skal angive den dataansvarlige, der  

 oprindeligt har behandlet de pågældende oplysninger.« 15. Efter § 33 indsættes:
Kapitel 7 a Delegation »§ 33 a.
Kulturministeren kan bemyndige rigsarkivaren til at  

 foretage den mere detaljerede regelfastsættelse om behandling,  

 bevaring, kassation af offentlige arkivalier samt aflevering af arkivalier  

 til Statens Arkiver, jf. § 10, stk. 1-2, § 12, stk. 2,  

 § 13, 2. pkt., samt § 15, stk. 2.« § 2.
 »Stk. 1. Loven træder i kraft dagen efter  

 bekendtgørelse i Lovtidende.
Stk. 2. Regler, der fastsættes i medfør af  

 bestemmelsen i § 31, stk. 2, i lov om offentlige arkiver m.v., som affattet  

 ved denne lovs § 1, nr. 13, omfatter arkivalier, der er afleveret til  

 offentlige arkiver efter lovens ikrafttræden.« Almindelige bemærkninger Lovforslagets formål Folketinget vedtog i maj 1997 en revision af arkivloven,  

 jf. lov nr. 421 af 10. juni 1997 om ændring af lov om offentlige  

 arkiver m.v.
Om behandlingen af lovrevisionen henvises til Folketingstidende  

 1996-97 s. 3901, tillæg A, s. 3882, tillæg A, s. 5055, FF, s.  

 883, tillæg B, s. 943, tillæg B, s. 7078, FF, s. 1035,  

 tillæg B, s. 7358, FF, s. 441, tillæg C.
 Lovens hovedformål var i lys af indhentede  

 erfaringer primært at styrke den udvikling, som blev igangsat med  

 arkivloven af 1992, med hensyn dels til fremme af større åbenhed  

 til de offentlige arkivers samlinger, dels til sikring af en koordineret  

 bevarings- og kassationspolitik vedrørende offentlige arkivalier.
 I bemærkningerne til lovforslaget gjorde  

 Kulturministeriet opmærksom på, at en række forhold i  

 forbindelse med den stigende anvendelse af informationsteknologi i den  

 offentlige forvaltning gør det hensigtsmæssigt at optage  

 bestemmelser i arkivlovgivningen, der præciserer de offentlige arkivers  

 rolle i informationssamfundet.
 Samtidig bemærkedes det, at gennemførelsen af  

 EU-direktiv 95/46/EF om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger måtte aktualisere en revision af arkivlovens regler om  

 aflevering, bevaring og tilgængelighed af arkivalier, der er lagret  

 på elektronisk medium, og som indeholder personoplysninger, men at  

 Kulturministeriet fandt det mest hensigtsmæssigt at afvente  

 afslutningen af arbejdet i Justitsministeriets udvalg om  

 registerlovgivningen, før der stilledes konkrete forslag om revision  

 af arkivlovgivningen.
 Udvalget afgav i december 1997 betænkning om  

 behandling af personoplysninger (betænkning nr. 1345/1997) og  

 justitsministeren fremsatte på baggrund heraf den 30. april 1998,  

 genfremsat den 8. oktober 1998, forslag til lov om behandling af  

 personoplysninger (L 44, 1998-99). Lovforslaget er udarbejdet til  

 afløsning af den nuværende generelle registerlovgivning (lov om  

 offentlige myndigheders registre og lov om private registre m.v.).
 I forbindelse med den ny lovgivning om behandling af  

 personoplysninger finder Kulturministeriet det hensigtsmæssigt at  

 justere arkivlovgivningen i lys heraf og af den teknologiske udvikling.  

 Hovedpunkterne i Kulturministeriets lovforslag er følgende:
Der skelnes ikke mellem papirarkivalier og elektroniske  

 arkivalier ved beslutning om bevaring af materiale med personoplysninger.  

 Forslaget indebærer således en forenkling af den gældende  

 ordning, hvorefter bevaring af arkivalier, der er omfattet af lov om  

 offentlige myndigheders registre, som hovedregel kræver samtykke fra  

 Registertilsynet.
Materiale, der tidligere har været underkastet denne  

 særlige regulering, vil blive omfattet af de almindelige regler om  

 aflevering, bevaring og kassation af offentlige arkivalier.
 Hensynet til beskyttelse af den personlige integritet hos  

 de personer, om hvem der bevares oplysninger i offentlige arkiver, varetages  

 ved inddragelse af Datatilsynet ved fastsættelse af generelle regler om  

 offentlige arkivers behandling af personoplysninger, herunder  

 behandlingssikkerhed, tilgængelighed til og vilkår for brugen af  

 personoplysninger.
 Endvidere inddrages Datatilsynet i afgørelsen af  

 konkrete spørgsmål, f.s.v. angår dels fastsættelse  

 af kortere tilgængelighedsfrist end 80 år for arkivalier, der er  

 omfattet af lov om behandling af personoplysninger, dels dispensationer fra  

 tilgængelighedsfristen i tilfælde, hvor det drejer sig om  

 oplysninger om enkeltpersoners rent private forhold.
Samtidig tilsigtes det at skabe hjemmelsmæssig  

 klarhed med hensyn til aflevering og bevaring af private arkivalier, der er  

 omfattet af lov om behandling af personoplysninger, ved at indsætte en  

 særlig bestemmelse herom i arkivloven.
Det foreslås endvidere at  

 bemyndige kulturministeren til efter indhentet udtalelse fra Datatilsynet at  

 fastsætte nærmere regler om tilgængelighed til private  

 arkivalier, som indeholder oplysninger, der er omfattet af lov om behandling  

 af personoplysninger.
Endvidere indeholder lovforslaget en bestemmelse, der  

 knytter sig til forvaltningens gradvise overgang til elektroniske  

 sagsbehandlings- og arkivsystemer.
Det foreslås således, at  

 kulturministeren bemyndiges til efter forhandling med forskningsministeren at  

 fastsætte bestemmelse om, at statslige myndigheder, der inden for en  

 nærmere fastsat dato ikke er overgået til elektronisk arkivering,  

 skal betale for bevaring i Statens Arkiver af arkivalier, der efter denne  

 dato dannes på papir.
 Endelig indeholder lovforslaget en bestemmelse, hvorefter  

 kulturministeren kan delegere den mere detaljerede regelfastsættelse  

 vedrørende bevaring og kassation samt en række andre forhold af  

 overvejende arkivteknisk karakter til rigsarkivaren.
 Det skal tilføjes, at der i henhold til § 41 i  

 lov nr. 337 af 14. maj 1992 om offentlige arkiver m.v. som ændret ved  

 lov nr. 421 af 10. juni 1997 skal finde en revision af loven sted senest i  

 Folketingsåret 2001-2.
Gældende bestemmelser om sletning og arkivering af registre, der  

 er omfattet af registerlovgivningen Offentlige myndigheders registre var indtil  

 gennemførelsen af lov nr. 294 af 8. juni 1978 om offentlige  

 myndigheders registre omfattet af de for statens arkivalier i øvrigt  

 gældende regler.
Loven er på enkelte punkter ændret ved lov  

 nr. 383 af 10. juni 1987, ved lov nr. 346 af 6. juni 1991 og ved lov nr. 1093  

 af 19. december 1994 samt endelig ved lov nr. 337 af 14. maj 1992 om  

 offentlige arkiver m.v.
Ved lov om offentlige myndigheders registre  

 indførtes særlige regler om behandling, bevaring og kassation af  

 arkivalier (registre), der var omfattet af loven.
Lov om offentlige  

 myndigheders registre gælder ifølge dens § 1, stk. 1,  

 for »edb-registre, der føres for den offentlige forvaltning, og som  

 indeholder personoplysninger.« Edb-registre defineres i samme lovs § 1,  

 stk. 2, som »registre eller andre systematiserede fortegnelser, hvor der  

 gøres brug af elektronisk databehandling.« Ifølge lov om offentlige myndigheders registre,  

 § 9, stk. 3, skal registrerede oplysninger, der på grund af  

 alder eller af andre grunde har mistet deres betydning for varetagelsen af  

 registrets opgaver, slettes.
Bestemmelsen skal sikre, at registret til  

 stadighed har de aktuelt gældende oplysninger og kun disse.
 Den gældende regulering om arkivering af registre,  

 der indeholder personoplysninger, tager således sit udgangspunkt i  

 databeskyttelseshensyn, det vil sige hensynet til den personlige integritet  

 hos det enkelte registrerede individ.
Et ubetinget krav om sletning vil imidlertid i mange  

 tilfælde kunne medføre uoprettelig skade for planlægning  

 og forskning, herunder navnlig historieforskning.
Der blev derfor i lov om  

 offentlige myndigheders registre, § 9, stk. 4, indsat en  

 bestemmelse om, at registereksemplarer i stedet for at blive slettet kunne  

 overføres til opbevaring i arkiv.
Bestemmelsen lyder:
»Registertilsynet kan tillade, at registre, der  

 føres for kommunale myndigheder, overføres til opbevaring i  

 arkiv på nærmere angivne vilkår.
Registre, der føres  

 for statslige myndigheder, overføres til opbevaring i Statens Arkiver  

 efter reglerne i lov om offentlige arkiver m.v.« For så vidt angår statslige myndigheders  

 registre er det i den gældende arkivlovs § 14, stk. 1,  

 fastsat, at journalregistre er omfattet af en almindelig afleveringspligt,  

 idet bevaringen af sådanne registre er en betingelse for, at  

 myndighedens øvrige arkiv vil kunne anvendes i forskningsmæssig  

 eller anden sammenhæng.
Andre registre, der indeholder  

 personhenførbare oplysninger, skal afleveres til Statens Arkiver,  

 såfremt det findes nødvendigt for udførelsen af  

 forskningsmæssige eller statistiske undersøgelser af  

 væsentlig samfundsmæssig interesse.
Afgørelsen af, om et givet register, bortset fra  

 statslige myndigheders journalregistre, skal afleveres til arkiv,  

 træffes ifølge arkivlovens § 14, stk. 2, af  

 Registertilsynet efter indstilling fra rigsarkivaren.
At  

 afgørelseskompetencen er henlagt til Registertilsynet, baserer sig  

 på hensynet til databeskyttelse.
I praksis tillægges  

 rigsarkivarens udtalelse vedrørende den forskningsmæssige eller  

 statistiske betydning af arkivering i denne forbindelse stor vægt.
Til udfyldelse af denne bestemmelse er det i § 11,  

 stk. 2, i bekendtgørelse nr. 919 af 28. november 1997 om  

 offentlige arkivalier og om offentlige arkivers virksomhed fastsat, at  

 vurdering af, om et register indeholder oplysninger, der tilsiger, at  

 registret skal afleveres, i alle tilfælde bør finde sted.
Denne  

 vurdering bør foretages snarest efter registrets oprettelse ved  

 drøftelse mellem den oprettende myndighed og Statens Arkiver.
Inden  

 der foretages sletning af et statsligt register, skal  

 spørgsmålet om aflevering til Statens Arkiver forelægges  

 Registertilsynet med en indstilling fra myndigheden og rigsarkivaren.
Ifølge arkivlovens § 14, stk. 3, sker  

 arkivering af statslige myndigheders registre, der indeholder  

 personhenførbare oplysninger, i henhold til nærmere angivne  

 vilkår.
Sådanne vilkår blev i hovedtræk fastlagt i  

 forbindelse med ikrafttrædelsen af registerloven i 1979, jf.  

 Registertilsynets årsberetning 1982. Bl.a. er det et vilkår, at  

 arkiveringen er endelig.
Det indebærer, at udlevering af oplysninger  

 fra registre i Statens Arkiver til den afleverende myndighed eller andre som  

 udgangspunkt kun kan ske efter udløbet af tilgængelighedsfristen  

 for det pågældende registereksemplar.
For det enkelte  

 registereksemplar skal der endvidere foreligge en specifikation af omfanget  

 af det materiale, der overlades til opbevaring i Statens Arkiver.
I hvert  

 enkelt tilfælde skal det tillige angives, hvor ofte der kan  

 overføres registereksemplarer fra den afleverende myndighed til  

 Statens Arkiver.
For opbevaringen i Statens Arkiver gælder  

 særlige sikkerhedsforskrifter.
Tilgængelighedsfrister blev før  

 ikrafttrædelsen af lov nr. 337 af 14. maj 1992 om offentlige arkiver  

 m.v. fastsat med udgangspunkt i de af rigsarkivaren fastsatte almindelige  

 tilgængelighedsfrister.
I arkivlovens § 22, stk. 1, nr. 2,  

 fastsattes en generel 80 års tilgængelighedsfrist for materiale,  

 der vedrører registre, der er omfattet af lov om offentlige  

 myndigheders registre.
Det bemærkes, at der i enkelte tilfælde,  

 hvor det har drejet sig om særlig følsomme oplysninger, er  

 fastsat længere tilgængelighedsfrist end 80 år.
 Dispensationer fra tilgængelighedsfristerne kan  

 efter bestemmelsen i arkivlovens § 24, stk. 1 og 3, meddeles af  

 rigsarkivaren, for så vidt der foreligger samtykke såvel fra den  

 afleverende myndighed som fra Registertilsynet.
Særligt om kommunale registre Kommunale myndigheders registre kan som nævnt efter  

 bestemmelsen i registerlovens § 9, stk. 4, 1. pkt., jf. arkivlovens  

 § 37, efter tilladelse fra Registertilsynet overføres til  

 opbevaring i kommunale arkiver.
Det vil sige, at afgørelsen om  

 arkivering af kommunale registre i modsætning til statslige registre  

 træffes på grundlag af bestemmelserne i registerloven og ikke  

 på grundlag af bestemmelser i arkivloven.
 Det tilføjes, at det følger af arkivlovens  

 § 14, stk. 4, at kommunerne kan aflevere kommunale registre til  

 Statens Arkiver efter regler, der fastsættes af kulturministeren efter  

 indhentet udtalelse fra Registertilsynet.
Særligt om private registre Lov nr. 293 af 8. juni 1978 om private registre regulerer  

 ikke spørgsmålet om arkivering.
Registertilsynet har imidlertid antaget, at dette ikke i  

 sig selv indebærer, at der ikke vil kunne ske arkivering af registre,  

 som er omfattet af denne lov.
Det bemærkes her, at lov om private  

 registre har et noget videre anvendelsesområde end lov om offentlige  

 myndigheders registre, idet loven, jf. § 1, stk. 1, ud over  

 registrering, der omfatter personoplysninger, og hvor der gøres brug  

 af elektronisk databehandling, også omfatter systematisk registrering,  

 der omfatter oplysninger om personers, institutioners, foreningers eller  

 virksomheders private eller økonomiske forhold eller i øvrigt  

 oplysninger om personlige forhold, som med rimelighed kan forlanges unddraget  

 offentligheden, uanset om der er tale om manuelle eller elektroniske  

 registre.
Det følger af § 28, stk. 1, i arkivloven,  

 at Statens Arkiver kan indsamle, modtage og bevare private arkivalier, som  

 hidrører fra enkeltpersoner, foreninger, organisationer m.v.
Ved  

 aflevering af private arkivalier til Statens Arkiver træffes der aftale  

 mellem den afleverende part og det modtagende arkiv om tilgængelighed,  

 jf. arkivlovens § 31.
Særligt om forskningsregistre Forskningsregistre, der føres for statslige  

 myndigheder, kan afleveres til Statens Arkiver efter de regler, der er  

 fastsat i den gældende lovs § 14 og de i medfør heraf  

 fastsatte nærmere regler.
Private forskningsregistre - især inden for de  

 samfundsvidenskabelige og sundhedsvidenskabelige områder - indsamles og  

 bevares af Dansk Data Arkiv, der indgår i Statens Arkiver.
For så  

 vidt der er tale om registre, der indeholder oplysninger, der kan  

 henføres til enkelte personer, sker bevaringen efter tilladelse fra  

 Registertilsynet.
 Forholdet mellem lovgivningen om behandling af personoplysninger og  

 arkivlovgivningen.
 Det lovforslag om behandling af personoplysninger, der er  

 fremsat af justitsministeren (L 44, 1998-99) har et videre  

 anvendelsesområde end den gældende registerlovgivning.
 For så vidt angår den organisatoriske  

 afgrænsning omfatter lovforslaget ud over den behandling af  

 personoplysninger, der finder sted for den offentlige forvaltning og private,  

 som udgangspunkt også domstolenes behandling af personoplysninger.
 For så vidt angår lovforslagets funktionelle  

 anvendelsesområde er dette ikke som i den gældende  

 registerlovgivning afgrænset på grundlag af en definition af et  

 »register«, men omfatter al behandling af personoplysninger, der helt eller  

 delvis foretages ved hjælp af elektronisk databehandling, og for  

 ikke-elektronisk behandling af personoplysninger, der er eller vil blive  

 indeholdt i et manuelt register.
 Den offentlige forvaltnings og domstolenes stigende  

 anvendelse af elektronisk sagsbehandling vil således medføre, at  

 et stadig større område vil blive omfattet af lovgivningen om  

 behandling af personoplysninger.
 Om forholdet mellem arkivlovgivning og den kommende  

 lovgivning om behandling af personoplysninger anføres i  

 bemærkningerne til det ovennævnte lovforslag følgende:
»Særligt hvad angår forholdet mellem forslaget  

 til lov om behandling af personoplysninger og arkivlovgivningen,  

 bemærkes, at lovforslaget bygger på den forudsætning, at  

 spørgsmålet om arkivmæssig anvendelse (behandling) af  

 personoplysninger afgøres efter arkivlovgivningens regler herom (og  

 ikke efter regler i lov om behandling af personoplysninger kapitel 4), medens  

 de øvrige generelle regler i lov om behandling af personoplysninger  

 finder anvendelse på arkivmæssig behandling af personoplysninger,  

 medmindre det databeskyttelsesretlige spørgsmål er reguleret i  

 arkivlovgivningen.« Nærværende lovforslag bygger på den  

 samme ordning og indeholder en række bestemmelser om arkivmæssig  

 behandling af personoplysninger.
Medmindre andet er fastsat i  

 arkivlovgivningen, vil det i øvrigt være reglerne i lov om  

 behandling af personoplysninger, der finder anvendelse på arkivernes  

 behandling af personoplysninger.
Dette indebærer bl.a., at de regler i  

 lov om behandling af personoplysninger, der vedrører anmeldelse til  

 Datatilsynet af behandling af personoplysninger samt registreredes  

 rettigheder, som udgangspunkt finder anvendelse.
Tilsynet med bl.a. disse  

 reglers overholdelse i forbindelse med offentlige arkivers behandling af  

 personoplysninger føres af Datatilsynet, jf. kapitel 16 i lovforslaget  

 om behandling af personoplysninger.
For så vidt angår bestemmelserne i kapitel 9 i  

 lovforslaget om behandling af personoplysninger om den registreredes  

 indsigtsret bemærkes dog, at der i det foreliggende  

 ændringslovforslag foreslås fastsat særlige regler for  

 proceduren i forbindelse med anmodning om indsigt.
Der henvises herom til  

 ændringsforslag nr. 14 og bemærkningerne hertil.
Særligt om § 14 i forslag til lov om behandling af  

 personoplysninger Som § 14 i forslag til lov om behandling af  

 personoplysninger er indsat følgende bestemmelse, der i det  

 væsentlige svarer til bestemmelsen i lov om offentlige myndigheders  

 registre, § 9, stk. 4, jf. arkivlovens § 37. Bestemmelsen  

 lyder:
»Oplysninger, som er omfattet af denne lov, kan  

 overføres til opbevaring i arkiv efter reglerne i  

 arkivlovgivningen.« Af bemærkningerne til denne bestemmelse  

 fremgår:
»Bestemmelsen regulerer spørgsmålet om  

 arkivering.
Efter bestemmelsen kan oplysninger, som er omfattet af loven,  

 overføres til opbevaring i arkiv efter reglerne i arkivlovgivningen.  

 Bestemmelsen indebærer, at der vil kunne ske arkivering af oplysninger  

 i det omfang, dette følger af reglerne i arkivlovgivningen.
Dette  

 gælder for oplysninger, som er behandlet for såvel offentlige  

 myndigheder som for private.
Med hensyn til de private arkivalier  

 bemærkes, at den foreslåede bestemmelse er udtryk for en  

 kodificering af, hvad der antages at gælde efter lov om private  

 registre. [ ].
Der henvises i øvrigt til lovforslagets almindelige  

 bemærkninger pkt. 4.2.11.3. og betænkningen, side 145-150.« Udvalget om registerlovgivningen har i Betænkning  

 nr. 1345/1997, s. 166, påpeget, »at en række forhold kan  

 anføres til støtte for, at kompetencen til at meddele  

 tilladelse til arkivering af oplysninger, som er omfattet af lovudkastet,  

 generelt henlægges til Rigsarkivaren.
Der kan bl.a. peges på, at  

 Rigsarkivarens udtalelse om, hvorvidt arkivalier er bevaringsværdige, i  

 praksis tillægges stor betydning [...].
Endvidere kan der peges  

 på, at den forventede udvikling hen imod digital forvaltning også  

 synes at tale for, at kompetencen til at meddele tilladelse til arkivering af  

 oplysninger, som er omfattet af lovudkastet, henlægges til  

 Rigsarkivaren.
Herved vil retstilstanden svare til de regler, der i dag  

 gælder for papirbaserede arkivalier.« Kulturministeriet er enig i udvalgets vurdering, og det  

 foreslås således at ophæve de bestemmelser i den  

 gældende arkivlov, der fastsætter inddragelse af Registertilsynet  

 ved afgørelsen af konkrete bevaringssager, nemlig § 14.
Det tilføjes, at en nyordning vil medføre en  

 administrativ forenkling.
Statens Arkiver har oplyst, at der i perioden  

 1992-1997 er forelagt Registertilsynet ca. 70 sager, der vedrører  

 bevaring af registre.
I perioden 1998-2000 forventes det, at Statens Arkiver  

 efter den gældende ordning vil skulle indstille ca. 550 registre til  

 bevaring.
Det mere omfattende virkeområde for lovgivningen om  

 behandling af personoplysninger i forhold til den gældende  

 registerlovgivning ville sammen med udviklingen hen imod digital forvaltning  

 resultere i, at en stigende mængde konkrete afgørelser af  

 arkiveringsspørgsmål skulle træffes af Datatilsynet.
Forslag til ændringer i arkivlovgivningen Som ovenfor bemærket er Kulturministeriet enig i det  

 synspunkt, at reguleringen af den behandling af personoplysninger, der sker  

 primært af hensyn til historiske eller videnskabelige  

 forskningsformål, skal finde sted i arkivlovgivningen.
Denne lovgivning  

 må endvidere indeholde bestemmelser, der sikrer varetagelsen af de  

 databeskyttelsesmæssige vilkår for opbevaring af og  

 tilgængelighed til arkiverede personoplysninger.
 Det er et hovedprincip i lovforslaget, at der ikke som i  

 den gældende lovgivning skelnes mellem papirarkivalier og elektroniske  

 arkivalier ved beslutning om arkivering af materiale med personoplysninger,  

 jf. ovenfor om § 14 i forslag til lov om behandling af  

 personoplysninger.
Den omstændighed, at en oplysning ikke længere  

 er administrativt aktuel, indebærer imidlertid ikke, at den samtidig  

 har mistet sin betydning i forhold det enkelte individ.
Der må derfor  

 samtidig fastsættes sådanne vilkår for arkiveringen, at  

 hensynet til den personlige integritet hos de registrerede personer  

 varetages.
 Hensynet til den personlige integritet varetages i den  

 gældende arkivlovgivning ved fastsættelse af en 80 års  

 tilgængelighedsfrist for arkivalier, der indeholder oplysninger om  

 enkeltpersoners private, herunder økonomiske, forhold, jf. lovens  

 § 22, stk. 1, nr. 1.
Ifølge § 22, stk. 2, kan den afleverende  

 myndighed efter drøftelse med det modtagende arkiv fastsætte en  

 kortere eller længere tilgængelighedsfrist end 80 år, hvor  

 forholdene taler herfor.
For at sikre, at hensynet til den personlige  

 integritet varetages fuldt ud, er der i forslaget optaget en bestemmelse om,  

 at fastsættelse af kortere frist end 80 år for materiale af den  

 art, der er omfattet af lov om behandling af personoplysninger, kun kan finde  

 sted efter indhentet udtalelse fra Datatilsynet, jf. ændringsforslag  

 nr. 7.
 Lovforslaget indeholder derudover en bestemmelse,  

 hvorefter kulturministeren efter indhentet udtalelse fra Datatilsynet kan  

 fastsætte de nærmere regler, der skal sikre varetagelsen af  

 databeskyttelsesmæssige hensyn i forbindelse med arkivering af  

 personoplysninger, jf. ændringsforslag nr. 4.
Ifølge § 24, stk. 1, kan rigsarkivaren i  

 konkrete tilfælde give dispensation til benyttelse af arkivalier inden  

 udløbet af tilgængelighedsfristerne.
Indeholder arkivalierne  

 materiale, der er omfattet af lov om offentlige myndigheders registre,  

 kræver dispensation tillige samtykke fra Registertilsynet og den  

 afleverende myndighed, jf. § 24, stk. 3.
 Under hensyn til den i forhold til den gældende  

 registerlovgivning ændrede funktionelle afgrænsning af  

 lovgivningen om behandling af personoplysninger, der medfører en  

 betydelig udvidelse af denne lovgivnings virkeområde, ville en  

 opretholdelse af en ordning, hvorefter såvel den afleverende myndighed  

 som det kommende Datatilsyn i alle tilfælde skulle inddrages i  

 afgørelsen af en større mængde  

 dispensationsansøgninger, der vedrører personoplysninger,  

 være uhensigtsmæssig allerede derved, at det vil medføre  

 en væsentlig administrativ belastning af Datatilsynet.
Kulturministeriet finder, at sikring af, at der ikke sker  

 misbrug af personoplysninger i forbindelse med dispensationsadgang i vidt  

 omfang kan finde sted ved fastsættelse af særlige vilkår  

 for benyttelse af sådanne oplysninger.
Der henvises herom til  

 bemærkningerne til ændringsforslagene nr. 10 og 11.
Det foreslås imidlertid også, at det kommende  

 Datatilsyn, hvor det drejer sig om adgang til oplysninger om enkeltpersoners  

 rent private forhold, vil blive inddraget i afgørelsen af konkrete  

 spørgsmål om dispensationer fra de tilgængelighedsfrister,  

 der gælder for arkivalier, som vil blive omfattet af den kommende  

 lovgivning om behandling af personoplysninger.
Der henvises herom til  

 bemærkningerne til ændringsforslag nr. 9.
Lovforslaget indeholder endvidere en bestemmelse,  

 hvorefter der kun kan ske aflevering af private arkivalier, der er omfattet  

 af lov om behandling af personoplysninger, til offentlige arkiver, jf.  

 ændringsforslag nr. 12. Det foreslås i denne forbindelse, at  

 kulturministeren bemyndiges til efter indhentet udtalelse fra Datatilsynet at  

 fastsætte nærmere regler om tilgængelighed til private  

 arkivalier, som indeholder oplysninger, der er omfattet af lov om behandling  

 af personoplysninger.
Den gældende lov indeholder ikke hjemmel for  

 kulturministeren til at fastsætte regler om tilgængeligheden til  

 private arkivalier, idet det af lovens § 31 fremgår, at »ved  

 aflevering af private arkivalier til Statens Arkiver træffes der aftale  

 mellem den afleverende part og det modtagende arkiv om tilgængelighed.«  

 Af hensyn til beskyttelse af den personlige integritet hos registrerede  

 personer i de tilfælde, hvor personoplysninger overføres fra  

 private dataansvarlige til offentlige arkiver, findes det  

 hensigtsmæssigt at bemyndige kulturministeren til efter indhentet  

 udtalelse fra Datatilsynet at fastsætte regler om tilgængelighed  

 til sådanne arkivalier, der er afleveret til offentlige arkiver, jf.  

 ændringsforslag nr. 13.
Bestemmelserne i lovforslaget om behandling af  

 personoplysninger om registrerede personers indsigtsret gælder som  

 udgangspunkt også for personoplysninger, der er overført til  

 opbevaring i arkiv.
Under hensyn til de særlige vilkår, der  

 gør sig gældende for arkivvæsenet, der opbevarer en meget  

 betydelig mængde af oplysninger, foreslås imidlertid, at  

 arkivloven indeholder en procedurebestemmelse, hvorefter begæring om  

 indsigt skal angive den myndighed eller private dataansvarlige, der  

 oprindelig har behandlet de pågældende oplysninger.
Endvidere  

 foreslås det, at det for oplysninger i offentlige arkivalier, der er  

 overført til arkiv, vil være den myndighed, der oprindelig har  

 behandlet oplysningerne, der vil skulle træffe afgørelse om  

 indsigt, jf. ændringsforslag nr. 14.
 Endvidere indeholder lovforslaget en bestemmelse, jf.  

 ændringsforslag nr. 1, der vedrører det forhold, at udviklingen  

 hen imod digital forvaltning på sigt vil kunne få konsekvenser  

 for dækning af omkostningerne ved bevaring af papirarkivalier.
Endelig indeholder lovforslaget en bestemmelse, hvorefter  

 kulturministeren kan delegere den mere detaljerede regelfastsættelse  

 vedrørende bevaring og kassation samt forhold af arkivteknisk karakter  

 til rigsarkivaren.
Det drejer sig om de bemyndigelser til  

 regelfastsættelse, der er indeholdt i lovens § 10, stk. 1-2,  

 § 12, stk. 2, § 13, 2. pkt., samt § 15, stk. 2, jf.  

 ændringsforslag nr. 15.
 Lovforslagets økonomiske konsekvenser m.v.
 Lovforslaget indebærer en ophævelse af den  

 gældende ordning, hvorefter aflevering, bevaring og  

 tilgængelighed af arkivalier, der er omfattet af lov om offentlige  

 myndigheders registre, som hovedregel afgøres af Registertilsynet  

 efter indhentet udtalelse fra rigsarkivaren.
 Som tidligere omtalt har Statens Arkiver oplyst, at der i  

 perioden 1992-97 er forelagt Registertilsynet ca. 70 sager, der  

 vedrører bevaring af registre.
 Ændringen antages at medføre en vis  

 arbejdsmæssig lettelse af det kommende Datatilsyn, der ikke  

 længere vil skulle foretage afgørelser i enkelte sager  

 vedrørende bevaring.
Datatilsynet vil imidlertid som følge af de nye  

 bestemmelser i ændringsforslagene nr. 4, 10, 11 og 13 skulle udtale sig  

 om generelle bestemmelser om dels behandling af materiale med  

 personoplysninger, dels vilkår for benyttelse af sådant materiale  

 før udløbet af tilgængelighedsfristerne.
Endvidere vil  

 Datatilsynet skulle udtale sig i konkrete sager, hvor der kan blive tale om  

 fastsættelse af kortere tilgængelighedsfrister end 80 år  

 for materiale med personoplysninger, eller hvor det drejer sig om  

 dispensation til benyttelse af materiale med særlig følsomme  

 personoplysninger, jf. ændringsforslagene nr. 7 og 9. Det  

 skønnes ikke, at disse administrative omlægninger vil  

 medføre økonomiske konsekvenser.
Som følge af den generelle udvikling hen imod  

 digital forvaltning vil Statens Arkiver i de kommende år skulle  

 behandle et markant øget antal sager, der vedrører elektronisk  

 arkivering af personoplysninger.
Baseret på opgørelser over  

 eksisterende elektroniske registre i forvaltningen, der er omfattet af den  

 gældende registerlovgivning, forventer Statens Arkiver som nævnt  

 ovenfor således i perioden 1998-2000 at skulle behandle ca. 550 sager  

 om bevaring af registre.
Det bemærkes, at dette forhold var forudset i  

 forbindelse med revisionen af arkivloven i folketingssamlingen 1996-97. Der  

 er i forbindelse med den resultatkontrakt, der er indgået mellem  

 Kulturministeriet og Statens Arkiver for perioden 1997-2000, tilført  

 Statens Arkiver bevilling til gennemførelse af den nævnte  

 opgave.
Lovforslaget medfører således ikke i denne henseende  

 økonomiske konsekvenser for staten.
 Det skønnes ikke, at lovforslaget vil have  

 økonomiske eller væsentlige administrative konsekvenser for  

 stat, kommuner og amtskommuner, når bortses fra de administrative  

 konsekvenser, der er beskrevet ovenfor om omlægningen af arbejdsbyrden  

 i Datatilsynet.
 For så vidt angår de økonomiske og  

 administrative konsekvenser ved forvaltningens gradvise overgang til  

 elektroniske sagsbehandlings- og arkivsystemer henvises til  

 bemærkningerne til lovforslagets § 1, nr. 1.
 Lovforslaget har ikke miljømæssige  

 konsekvenser, ligesom lovforslaget ikke indeholder bestemmelser med  

 økonomiske eller administrative  konsekvenser for erhvervslivet.
Forholdet til EU-retten Lovforslaget knytter sig som nævnt til den  

 lovgivning om behandling af personoplysninger, der gennemføres til  

 implementering af EU-direktiv 95/46/EF.
I følge denne lovgivning vil overførsel til  

 offentligt arkiv skulle ske efter reglerne i arkivlovgivningen.
Det er  

 således arkivlovgivningen eller bestemmelser, der udstedes i henhold  

 til denne, der fastlægger vilkårene for overførsel af  

 materiale med personoplysninger til offentlige arkiver samt for den  

 behandling, som dette materiale gøres til genstand for i  

 arkivsammenhæng.
Der henvises i øvrigt til afsnittet ovenfor om  

 forholdet mellem lovgivningen om behandling af personoplysninger og  

 arkivlovgivningen.
Efter Kulturministeriets opfattelse må det antages,  

 at de foreslåede ændringer i arkivlovgivningen er forenelige med  

 det nævnte direktiv.
Det bemærkes i denne forbindelse, at det i  

 EU-direktivets artikel 6, stk. 1, litr. b, fastslås, at senere  

 behandling af personoplysninger i historisk, statistisk eller videnskabeligt  

 øjemed ikke anses for at være uforenelig med de legitime  

 formål, hvortil oplysninger i sin tid er indsamlet, for så vidt  

 medlemsstaterne giver de fornødne garantier.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Nej Nej Høring Kulturministeriet har modtaget høringssvar over  

 lovudkastet fra følgende myndigheder, organisationer m.v.:
 Advokatrådet, Arbejdsmarkedets Tillægspension,  

 Danmarks Nationalbank, Danmarks Radio, Danske Dagblades Forening, Dansk  

 Journalistforbund, Erhvervsministeriet, Finansministeriet,  

 Forskningsministeriet, Forskningsrådene, Forsvarsministeriet,  

 Indenrigsministeriet, Kommunernes Landsforening, Justitsministeriet, Kort- og  

 Matrikelstyrelsen, Københavns Kommune, Københavns Universitet,  

 Københavns Universitet, Institut for Historie, Københavns  

 Universitet, Institut for Statskundskab, Ministeriet for Fødevarer,  

 Landbrug og Fiskeri, Registertilsynet, Sammenslutningen af Lokalarkiver,  

 Skatteministeriet, Socialministeriet, Stadsarkivarforeningen,  

 Statsbiblioteket, Statsministeriet, Trafikministeriet, Udenrigsministeriet,  

 Undervisningsministeriet, Værdipapircentralen,  

 Økonomiministeriet, Aalborg Universitet, Det samfundsvidenskabelige  

 Fakultet, Aarhus Universitet, Det samfundsvidenskabelige Fakultet.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at kulturministeren bemyndiges til  

 efter forhandling med forskningsministeren at fastsætte bestemmelser  

 om, at statslige myndigheder kan pålægges betaling for bevaring  

 af papirarkivalier, der dannes efter en bestemt dato.
En sådan betaling  

 skal dække de meromkostninger, der er forbundet med bevaring af  

 papirarkivalier i forhold til elektroniske arkivalier.
I regeringens IT-politiske handlingsplan (1995)  

 udgør overgang fra papirbaseret til elektronisk sagsbehandling et  

 vigtigt element.
Denne overgang har allerede været genstand for  

 regulering på arkivområdet, idet det i Statens Arkivers  

 cirkulære af 23. november 1995 om elektronisk arkivering er fastsat, at  

 arkivalier, der skabes eller tilvejebringes på elektronisk medium,  

 også bevares elektronisk.
De bevaringsmæssige hensyn varetages  

 derved, at Statens Arkiver skal godkende elektroniske sags- og  

 dokumenthåndteringssystemer, som benyttes af statslige myndigheder.
Udviklingen i retning mod en digital forvaltning er i  

 gang.
En række statslige myndigheder har iværksat eller  

 planlægger overgang til elektronisk sagsbehandling og arkivering for at  

 opnå ressourcemæssige besparelser, effektiviseringsgevinster samt  

 et højere serviceniveau over for borgere og virksomheder.
Også  

 Statens Arkiver kan opnå ressourcemæssige besparelser, hvis de  

 myndigheder, som skal aflevere deres arkivalier til Statens Arkiver,  

 afleverer disse i elektronisk form.
Det forudsættes, at bemyndigelsen først  

 udnyttes i lyset af resultaterne af en udredning, der iværksættes  

 af forskningsministeren med det formål at afklare, hvornår det  

 vil være teknisk, økonomisk og organisatorisk forsvarligt at  

 fastsætte en frist for overgang til elektronisk sagsbehandling og  

 arkivering.
Det forudsættes således, at der gives nogle års  

 varsel til de statslige myndigheder, svarende til den omtrentlige  

 gennemsnitlige levetid for IT-systemer til arkivering m.v.
Forskningsministeren vil derfor tage initiativ til, at der  

 igangsættes et udredningsarbejde med repræsentation fra bl.a.  

 Finansministeriet, Justitsministeriet og Kulturministeriet.
Udredningen skal  

 kortlægge en række spørgsmål i forbindelse med  

 forvaltningens overgang til elektroniske sags- og  

 dokumenthåndteringssystemer, herunder tekniske, organisatoriske og  

 økonomiske aspekter.
Det skal i denne forbindelse bl.a. på basis  

 af de relevante myndigheders udtalelser herom vurderes, hvor langt varsel der  

 skal gives myndighederne.
Til nr. 2 Ændringen er redaktionel som konsekvens af  

 ændringsforslagets § 1, nr. 3.
Til nr. 3 Den gældende § 14 foreslås ophævet.  

 Idet der henvises til de almindelige bemærkninger, skal det  

 anføres, at ved ophævelsen af den særlige regulering af  

 aflevering af edb-registre indeholdende personoplysninger i lovens § 14,  

 stk. 1-2, opnås, at retstilstanden bliver den samme, hvad enten  

 der er tale om statslige myndigheders aflevering af elektronisk lagrede eller  

 af papirbaserede arkivalier.
 De bemyndigelser for kulturministeren, der er indeholdt i  

 § 14, stk. 3-4, vil blive afløst af bemyndigelsen i  

 ændringsforslagets § 1, nr. 4.
Til nr. 4 Det foreslås, at der i lovens kapitel 4 om  

 aflevering indsættes en bestemmelse, hvorefter kulturministeren  

 bemyndiges til efter indhentet udtalelse fra Datatilsynet at kunne  

 fastsætte nærmere regler om offentlige arkivers opbevaring af  

 afleverede arkivalier, som er omfattet af lov om behandling af  

 personoplysninger.
Reglerne vil omfatte opbevaring i bred forstand, herunder  

 tekniske og organisatoriske sikkerhedsforanstaltninger, arkivmæssig  

 behandling m.v.
Reglerne vil tillige omfatte arkivalier, der er afleveret til  

 kommunale arkiver, jf. bemærkningerne til ændringsforslagets  

 § 1, nr. 3.
Til nr. 5 I den gældende § 20, stk. 2, 2. pkt.,  

 henvises til § 22, stk. 1, nr. 1-5. Ændringen, der  

 indebærer henvisning til § 22, stk. 1, nr. 1-4,  

 foreslås som en konsekvens af ændringsforslagets § 1, nr. 6,  

 om ophævelse af § 22, stk. 1, nr. 2, om arkivenheder, der er  

 omfattet af lov om offentlige myndigheders registre.
Til nr. 6 Det foreslås, at bestemmelsen i § 22,  

 stk. 1, nr. 2, ophæves som en konsekvens af, at lov om offentlige  

 myndigheders registre ophæves.
Nr. 3-5 bliver herefter nr. 2-4. Det  

 bemærkes, at oplysninger, der vedrører enkeltpersoners private,  

 herunder økonomiske forhold, er omfattet af bestemmelsen i § 22,  

 stk. 1, nr. 1. Der henvises i øvrigt til ændringsforslagets  

 § 1, nr. 9, om de tilfælde, der kræver Datatilsynets  

 samtykke til dispensation fra tilgængelighedsfristen.
Til nr. 7 Der foreslås som 2. pkt. optaget en bestemmelse,  

 hvorefter fastsættelse af en kortere generel tilgængelighedsfrist  

 end 80 år for arkivenheder eller grupper af arkivenheder, som er  

 omfattet af lov om behandling af personoplysninger, kun kan finde sted efter  

 indhentet udtalelse fra Datatilsynet.
Herved sikres, at  

 databeskyttelsesmæssige hensyn tages i betragtning i tilfælde,  

 hvor en kortere tilgængelighedsfrist foreslås fastsat ud fra en  

 vurdering af oplysningernes karakter.
Til nr. 8 Ændringen er redaktionel som konsekvens af  

 ændringsforslagets § 1, nr. 6.
Til nr. 9 Bestemmelsen indebærer, at Datatilsynets samtykke  

 skal foreligge, hvis der skal dispenseres fra 80 års  

 tilgængelighedsfristen for så vidt angår arkivenheder, der  

 indeholder oplysninger om enkeltpersoners rent private forhold og 1)  

 tidligere behandlinger af oplysningerne har været omfattet af lov om  

 behandling af personoplysninger, eller 2) oplysningerne stammer fra et  

 edb-register, der har været ført for den offentlige  

 forvaltning.
 Under den gældende ordning kræves i  

 forbindelse med dispensation til benyttelse af arkivenheder, der er omfattet  

 af den gældende § 22, stk. 1, nr. 2, (arkivenheder, der  

 vedrører registre, der er omfattet af lov om offentlige myndigheders  

 registre) samtykke fra såvel vedkommende ressortmyndighed som  

 Registertilsynet, mens rigsarkivaren uden forudgående samtykke fra  

 andre myndigheder kan meddele dispensation for så vidt angår  

 materiale, der kun er omfattet af § 22, stk. 1, nr. 1,  

 (arkivenheder, der indeholder oplysninger om enkeltpersoners private,  

 herunder økonomiske, forhold). Den gældende bestemmelse i  

 § 22, stk. 1, nr. 2, medfører, at der i alle  

 spørgsmål om tilgængelighed til arkivalier, der i dag er  

 omfattet af lov om offentlige myndigheders registre, skal indhentes samtykke  

 fra såvel ressortmyndigheden som Registertilsynet, uanset  

 oplysningernes større eller mindre følsomhed.
Efter den foreslåede bestemmelse begrænses  

 kravet om samtykke fra Datatilsynet ved afgørelse af  

 ansøgninger om dispensation fra tilgængelighedsfristen efter  

 § 22, stk. 1, nr. 1, til de tilfælde, hvor der søges  

 adgang til oplysninger om enkeltpersoners rent private forhold.
For så  

 vidt angår »enkeltpersoners rent private forhold« henvises til § 28 i  

 forvaltningsloven (lov nr. 571 af 19. december 1985), der til rent private  

 forhold henregner »oplysninger om enkeltpersoners rent private forhold,  

 herunder oplysninger om race, religion og hudfarve, om politiske,  

 foreningsmæssige seksuelle og strafbare forhold samt oplysninger om  

 helbredsforhold, væsentlige sociale problemer og misbrug af  

 nydelsesmidler og lignende.« Datatilsynet kan således sikre, at hensynet til de  

 interesser, der betinger 80 års tilgængelighedsfristen, herunder  

 hensynet til den, oplysningerne angår, afvejes over for de hensyn, der  

 kan begrunde dispensation fra tilgængelighedsfristen, herunder hensynet  

 til forskningen.
Datatilsynet kan endvidere sikre, at der ikke sker en  

 omgåelse af § 10 i lov om behandling af personoplysninger, hvoraf  

 bl.a. fremgår, at oplysninger, der oprindelig er behandlet i  

 videnskabeligt eller statistisk øjemed, ikke senere må behandles  

 i andet end videnskabeligt eller statistisk øjemed, og at de i  

 bestemmelsen omhandlede oplysninger kun må videregives til tredjemand  

 efter forudgående tilladelse fra Datatilsynet.
 Bestemmelsens nr. 1 omfatter oplysninger af den  

 nævnte karakter, der af den afleverende part er behandlet efter  

 reglerne i lov om behandling af personoplysninger efter dennes  

 ikrafttræden, og som senere måtte blive afleveret til offentlige  

 arkiver.
 Bestemmelsens nr. 2 indebærer, at Datatilsynets  

 samtykke skal indhentes for så vidt angår dispensationer, der  

 drejer sig om adgang til oplysninger af den nævnte karakter, som  

 stammer fra registre, der har været omfattet af lov om offentlige  

 myndigheders registre.
Til nr. 10 Der foreslås indsat en bestemmelse, som bemyndiger  

 kulturministeren til efter indhentet udtalelse fra Datatilsynet at  

 fastsætte nærmere regler om vilkår for brugen af  

 oplysninger, som er omfattet af lov om behandling af personoplysninger.
Med hjemmel i lovens § 24, stk. 6, er der i  

 bekendtgørelse nr. 919 af 28. november 1997 om offentlige arkivalier  

 og offentlige arkivers virksomhed fastsat generelle vilkår for  

 benyttelse af ikke umiddelbart tilgængelige arkivalier.
De generelle  

 vilkår omfatter oplysning om formålet med benyttelsen  

 (bekendtgørelsens § 17), kopiering af det materiale, der gives  

 adgang til (bekendtgørelsens § 19) samt erklæring om at  

 overholde de vilkår, der er fastsat for benyttelse af ikke umiddelbart  

 tilgængeligt materiale.
Det bemærkes, at det af bestemmelsen i  

 § 19 fremgår, at kopiering af edb-registre som udgangspunkt ikke  

 kan finde sted.
 Ifølge bekendtgørelsens § 18 kan  

 rigsarkivaren fastsætte nærmere vilkår for benyttelse af  

 ikke umiddelbart tilgængeligt arkivmateriale, der er afleveret til  

 Statens Arkiver, herunder om brug af og videregivelse af oplysninger m.v.,  

 idet det fremgår, at særlige vilkår for benyttelse af  

 materiale, der er omfattet af lov om offentlige myndigheders registre,  

 fastsættes af Registertilsynet i forbindelse med indhentning af  

 samtykke derfra.
Det må på baggrund af den ny lovgivning om  

 behandling af personoplysninger og af den teknologiske udvikling anses for  

 hensigtsmæssigt, at der søges fastsat generelle vilkår for  

 benyttelse af oplysninger, som er omfattet af lov om behandling af  

 personoplysninger.
Herved kan det sikres, at der foretages en afbalancering  

 af på den ene side princippet om størst mulig åbenhed og  

 på den anden side de databeskyttelsesmæssige principper.
Til nr. 11 Der foreslås som 2 pkt. indsat en bestemmelse, der  

 bemyndiger kulturministeren til efter indhentet udtalelse fra Datatilsynet at  

 fastsætte regler om tilgængelighed til offentlige arkivalier, der  

 er afleveret til kommunale arkiver, og som er omfattet af lov om behandling  

 af personoplysninger.
 I § 15 i bekendtgørelse nr. 919 af 28.  

 november 1997 om offentlige arkivalier og offentlige arkivers virksomhed er  

 fastsat, at bestemmelserne om tilgængelighed i lovens § 20,  

 stk. 1, §§ 21-23 samt § 25 også gælder for  

 offentlige arkivalier i kommunale arkiver.
 Det foreslås, at den ordning, hvorefter der for  

 offentlige arkivalier gælder samme tilgængelighedsprincipper,  

 hvad enten de er afleveret til Statens Arkiver eller til kommunale arkiver,  

 opretholdes, når det gælder arkivalier, som er omfattet af lov om  

 behandling af personoplysninger.
Til nr. 12 Det foreslås, at der i lovens kapitel 6 om private  

 arkivalier indsættes en bestemmelse, hvorefter private arkivalier, der  

 er omfattet af lov om behandling af personoplysninger, kan afleveres til  

 offentlige arkiver.
Herved sikres, at der kan ske den fornødne  

 varetagelse af beskyttelseshensyn i forhold til den enkelte borger.
Der  

 henvises til § 14 i forslag til lov om behandling af personoplysninger,  

 hvorefter oplysninger, der er omfattet af denne lov, kan overføres til  

 opbevaring i arkiv efter reglerne i arkivlovgivningen.
Det følger  

 heraf, at der ikke kan ske overførsel af private arkivalier, der er  

 omfattet af lov om behandling af personoplysninger, til arkiver, der ikke er  

 omfattet af lov om offentlige arkiver m.v.
Til nr. 13 Der foreslås indsat et stk. 2, hvorefter  

 kulturministeren bemyndiges til efter indhentet udtalelse fra Datatilsynet at  

 fastsætte nærmere regler om tilgængelighed til private  

 arkivalier, der er omfattet af lov om behandling af personoplysninger.
Ifølge arkivlovens § 31, stk. 1,  

 træffes der i forbindelse med aflevering af private arkivalier aftale  

 om tilgængelighed mellem den afleverende part og det modtagende arkiv.  

 Statens Arkiver har tilstræbt en standardisering af sådanne  

 aftaler.
Private personarkiver er som regel umiddelbart tilgængelige  

 efter en 80 års frist.
Private institutioners, foreningers samt  

 selskabers arkiver er som regel tilgængelige efter en 30 års  

 frist, med mindre de indeholder oplysninger af den karakter, der er omhandlet  

 i arkivlovens § 22, stk. 1, (enkeltpersoners private, herunder  

 økonomiske forhold). I så tilfælde er  

 tilgængelighedsfristen som regel 80 år.
 Det bemærkes, at indgåede aftaler om  

 tilgængelighed til private arkivalier, der er afleveret før  

 lovens ikrafttræden, ikke ændres jf. ændringslovens § 2,  

 stk. 2.
 Det ny stk. 2 foreslås indsat for at sikre  

 varetagelsen af databeskyttelsesmæssige hensyn i forbindelse med  

 offentlige arkivers, jf. ændringsforslagets § 1, nr. 12, modtagelse og  

 bevaring af private arkivalier, der er omfattet af lov om behandling af  

 personoplysninger, f.eks. private forskningsregistre inden for det  

 sundhedsvidenskabelige område.
Til nr. 14 ad stk. 1.
 Bestemmelserne i kapitel 9 om den registreredes  

 indsigtsret i lov om behandling af personoplysninger gælder også  

 for personoplysninger, der er overført til opbevaring i arkiv.
Kulturministeriet finder det imidlertid nødvendigt  

 på grund af de særlige forhold, der gør sig gældende  

 på arkivområdet at fastsætte særlige regler om  

 proceduren i forbindelse med begæring om indsigt i oplysninger, der er  

 overført til opbevaring i arkiv.
Det bemærkes, at det for  

 offentlige arkiver gør sig gældende , at der er tale om meget  

 store mængder af personoplysninger, der er modtaget som  

 arkivafleveringer fra de myndigheder, der i sin tid har indsamlet dem.
En  

 gennemførelse af retten til indsigt efter den procedure, der er omtalt  

 i lov om behandling af personoplysninger, vil for offentlige arkivers  

 vedkommende således kunne medføre et meget betydeligt  

 ressourceforbrug, idet i princippet alle arkivalier fra alle myndigheder, der  

 kan indeholde oplysninger om den pågældende, ville skulle  

 gennemgås.
Det foreslås derfor fastsat, at en begæring om  

 indsigt skal angive den myndighed eller private dataansvarlige, der  

 oprindeligt har behandlet de pågældende oplysninger, jf. de  

 foreslåede bestemmelser i stk. 2. For oplysninger, der er  

 overført til offentlige arkiver fra myndigheder, vil det som  

 hovedregel være den pågældende myndighed, der træffer  

 afgørelse om og gennemfører indsigten, jf. den foreslåede  

 bestemmelse i stk. 3. Det sikres herved, at den ret til indsigt, der  

 efter lov om behandling af personoplysninger tilkommer registrerede personer,  

 er den samme, hvad enten oplysninger er afleveret til offentligt arkiv eller  

 ej.
For så vidt der er tale om ophævede myndigheder, hvis  

 sagsområde ikke er overtaget af en anden myndighed, vil  

 afgørelse af og gennemførelse af indsigt påhvile  

 vedkommende arkiv.
 ad stk. 2.
 Det foreslås, at en begæring om indsigt skal  

 angive den myndighed, der oprindelig har behandlet de pågældende  

 oplysninger, jf. ovenfor.
 ad stk. 3.
Den procedure, der efter bestemmelsen vil skulle  

 følges i sager om indsigt, jf. stk. 1, er følgende:  

 Modtager et offentligt arkiv en begæring om indsigt, videresendes  

 begæringen til den myndighed, der har afleveret de begærede  

 oplysninger.
Myndigheden træffer efter reglerne i lov om behandling af  

 personoplysninger afgørelse om gennemførelse af indsigten.
Der henvises i denne forbindelse til Betænkning nr.  

 1345, s. 165 f., hvoraf det fremgår, at »det udarbejdede lovudkast  

 bygger [...] på den forudsætning, at registrerede personer  

 også efter arkivering af oplysninger, som er omfattet af lovudkastet,  

 vil kunne fremsætte anmodning om indsigt i disse oplysninger over for  

 den dataansvarlige.
I givet fald forudsættes det, at arkivmyndigheden  

 udleverer de arkiverede oplysninger til den dataansvarlige med henblik  

 på dennes vurdering af, om der kan meddeles den registrerede indsigt i  

 oplysningerne.« ad stk. 4.
Svarende til bestemmelsen i stk. 2, der gælder  

 for offentlige arkivalier, foreslås, at en begæring om indsigt i  

 personoplysninger, der er afleveret fra private dataansvarlige, skal angive  

 den dataansvarlige, der oprindelig har behandlet de pågældende  

 oplysninger.
Der henvises til bemærkningerne til stk. 1 og 2.
Til nr. 15 I forbindelse med behandling af en konkret sag har  

 Folketingets Ombudsmand givet udtryk for den opfattelse, at delegation af  

 kompetence fra kulturministeren til rigsarkivaren til at fastsætte  

 regler om bevaring og kassation af kommunernes arkivalier ikke kan anses for  

 tilladelig uden en udtrykkelig lovhjemmel til delegationen.
Ombudsmanden  

 peger i denne forbindelse på, at reglerne om bevaring og kassation har  

 en væsentlig betydning for borgerne, idet de indirekte fastlægger  

 omfanget og betydningen af arkivlovens regler om tilgængelighed.
Dette  

 forhold kan efter ombudsmandens opfattelse tale for, at ministerens  

 kompetence til regelfastsættelse ikke delegeres.
Kulturministeriet er imidlertid af den opfattelse, at der  

 under hensyn til arkivområdets karakter bør være en  

 mulighed for, at ministeren kan delegere kompetencen til nærmere  

 regelfastsættelse til rigsarkivaren.
Det drejer sig om den mere  

 detaljerede regelfastsættelse vedrørende bevaring og kassation  

 af såvel statslige som kommunale arkivalier samt den arkivmæssige  

 behandling, jf. § 10, stk. 1-2. Det drejer sig endvidere om offentlige  

 myndigheders aflevering af arkivalier til Statens Arkiver, jf. § 12, stk. 2,  

 § 13, 2. pkt., samt § 15, stk. 2. Kulturministeriet finder det på denne  

 baggrund hensigtsmæssigt at optage en bestemmelse, der indeholder en  

 klar hjemmel til at delegere den mere detaljerede regelfastsættelse,  

 der sker til varetagelse af arkivmæssige hensyn, og som beror på  

 en arkivfaglig vurdering, til rigsarkivaren.
Det forudsættes, at  

 rigsarkivarens regelfastsættelse finder sted efter drøftelse med  

 de berørte parter.
Til § 2 ad stk. 1.
 Det foreslås, at loven træder i kraft dagen  

 efter bekendtgørelse i Lovtidende.
 ad stk. 2.
 Den foreslåede bestemmelse præciserer, at de  

 regler, der fastsættes med hjemmel i arkivlovens § 31,  

 stk. 2, og som vedrører tilgængelighed til private  

 arkivalier, ikke tilsidesætter allerede indgåede aftaler mellem  

 enkeltpersoner, foreninger, organisationer m.v. og det modtagende arkiv.
BILAG Lovforslaget sammenholdt med gældende lov Gældende formulering Lovforslaget I lov nr. 337 af 14. maj 1992 om offentlige arkiver m.v.  

 som ændret ved lov nr. 421 af 10. juni 1997 foretages følgende  

 ændringer:
§ 9. Myndighederne skal drage omsorg for, at deres arkivalier  

 opbevares på betryggende måde.
Myndighederne skal herunder sikre,  

 at arkivalier, der er lagret på elektronisk medium, bevares  

 således, at de kan afleveres til offentlige arkiver.
 I § 9 indsættes som stk. 3:
»Stk. 3. Kulturministeren kan efter forhandling med forskningsministeren  

 fastsætte bestemmelser om, at statslige myndigheder, der inden for en  

 nærmere fastsat dato ikke er overgået til elektronisk arkivering,  

 skal betale for omkostningerne ved bevaring i Statens Arkiver af arkivalier,  

 der efter den nævnte dato dannes på papir.« Stk. 2. Ved aflevering af arkivalierne til offentlige arkiver  

 overgår ansvaret for arkivaliernes fremtidige bevaring til disse.
 § 13. De myndigheder, der er nævnt i § 12, afleverer,  

 medmindre modstående hensyn gør sig gældende, deres  

 arkivalier til Statens Arkiver, inden de er 30 år gamle, jf. dog § 14.  

 Kulturministeren fastsætter nærmere regler om tidspunktet for  

 aflevering, herunder om de tilfælde, hvor en fravigelse af den i 1.  

 pkt. nævnte hovedregel kan finde sted.
 2.
»De myndigheder, der er nævnt i § 12, afleverer,  

 medmindre modstående hensyn gør sig gældende, deres  

 arkivalier til Statens Arkiver, inden de er 30 år gamle.« § 14. Journalregistre, der føres for statslige  

 myndigheder, og som er omfattet af lov om offentlige myndigheders registre,  

 skal afleveres til Statens Arkiver, når de ikke længere skal  

 anvendes til administrativt formål hos myndigheden.
Andre statslige  

 registre, der er omfattet af lov om offentlige myndigheders registre,  

 afleveres til opbevaring i Statens Arkiver, hvis det findes nødvendigt  

 for udførelsen af videnskabelige eller statistiske  

 undersøgelser af væsentlig samfundsmæssig interesse.
 3. § 14 ophæves.
 Stk. 2. Registertilsynet træffer efter indhentet udtalelse  

 fra rigsarkivaren afgørelse om aflevering af de i stk. 1, 2. pkt.,  

 nævnte registre.
Stk. 3. Arkivering af de i stk. 1 nævnte registre sker i  

 henhold til nærmere angivne vilkår.
Kulturministeren  

 fastsætter efter indhentet udtalelse fra Registertilsynet nærmere  

 regler om afleveringen, herunder i hvilken form afleveringen skal ske, og om  

 fastsættelse af vilkår.
 Stk. 4. Kommunerne kan aflevere kommunale registre til Statens  

 Arkiver, jf. § 37, efter regler, der fastsættes af kulturministeren  

 efter indhentet udtalelse fra Registertilsynet.
 4. Efter § 15 indsættes:
»§ 15 a.
Kulturministeren kan efter indhentet udtalelse fra  

 Datatilsynet fastsætte nærmere regler om offentlige arkivers  

 opbevaring af materiale af den art, der er omfattet af lov om behandling af  

 personoplysninger.« § 20. Arkivenheder, der hidrører fra myndighederne,  

 og som er afleveret til Statens Arkiver, er tilgængelige for enhver,  

 når de er 30 år gamle, jf. dog § 21 og § 22.
 5. I § 20, stk. 2, 2. pkt., ændres »§ 22, stk. 1, nr.  

 1-5« til: »§ 22, stk. 1, nr. 1-4«.
Stk. 2. Vedkommende myndighed træffer efter drøftelse  

 med Statens Arkiver afgørelse i forbindelse med ansøgning om  

 adgang til arkivalier, der er over 30 år gamle, men som endnu ikke er  

 afleveret til Statens Arkiver.
Ansøgningen imødekommes,  

 medmindre de hensyn, der er nævnt i § 21, stk. 1, nr. 1-6, og § 22,  

 stk. 1, nr. 1-5, foreligger. § 24, stk. 3, og § 25 finder tilsvarende  

 anvendelse.
Stk. 3. Myndigheden afgør så vidt muligt inden 30  

 dage, om en ansøgning i henhold til stk. 2 kan imødekommes, og  

 på hvilken måde der kan gives adgang til arkivlierne.
Er en  

 ansøgning i henhold til stk. 2 ikke imødekommet eller  

 afslået inden 30 dage, skal myndigheden underrette ansøgeren om  

 grunden hertil samt om, hvornår en afgørelse kan forventes at  

 foreligge.
§ 22. Tilgængelighedsfristen er 80 år for arkivenheder  

 eller grupper af arkivenheder, der 6. § 22, stk. 1, nr. 2, ophæves.
1)	indeholder oplysninger om enkeltpersoners private, herunder  

 økonomiske, forhold, Nr. 3-5 bliver herefter nr. 2-4.
2)	vedrører registre, der er omfattet af lov om offentlige  

 myndigheders registre, 3)	omfatter sager inden for strafferetsplejen, 4)	omfatter myndigheders brevveksling med sagkyndige til brug i  

 retssager eller ved overvejelse af, om retssag bør føres, eller 5)	omfatter materiale, der tilvejebringes som grundlag for Danmarks  

 Statistiks udarbejdelse af offentlig statistik.
 Stk. 2. Den afleverende myndighed kan, hvor forholdene taler  

 herfor, efter drøftelse med det modtagende arkiv fastsætte en  

 kortere eller længere tilgængelighedsfrist for arkivenheder, der  

 er omfattet af stk. 1.
 7. I § 22, stk. 2, indsættes som 2. pkt.:
»Fastsættelse af kortere tilgængelighedsfrist  

 end 80 år for materiale af den art, der er omfattet af lov om  

 behandling af personoplysninger, kan dog kun finde sted efter indhentet  

 udtalelse fra Datatilsynet.« § 24. Rigsarkivaren eller den, rigsarkivaren bemyndiger hertil, kan  

 i konkrete tilfælde meddele tilladelse til benyttelse af dokumenter,  

 arkivenheder eller grupper af arkivenheder inden udløbet af  

 tilgængelighedsfristen, jf. dog stk. 2, 3 og 6.
8. I § 24, stk. 2, nr. 2, ændres »§ 22, stk. 1, nr.  

 2-5« til: »§ 22, stk. 1, nr. 2-4.« Stk. 2. Det er en betingelse for at meddele tilladelse efter stk.  

 1, at vedkommende ressortmyndighed har givet sit samtykke hertil,  

 når 1)	den afleverende myndighed har fastsat en længere  

 tilgængelighedsfrist efter § 21, 2)	en arkivenhed indeholder materiale af den karakter, der er  

 nævnt i § 22, stk. 1, nr. 2-5, eller 3)	et dokument eller en arkivenhed er yngre end 30 år.
 Stk. 3. Tilladelse efter stk. 1 kræver endvidere samtykke fra  

 Registertilsynet, hvis arkivenheden indeholder materiale af den karakter, der  

 er nævnt i § 22, stk. 1, nr. 2.
 9. § 24, stk. 3, affattes således:
»Stk. 3. Tilladelse efter stk. 1 kræver samtykke fra  

 Datatilsynet, hvis arkivenheden indeholder oplysninger om enkeltpersoners  

 rent private forhold, og 1)	tidligere behandling af oplysningerne har været omfattet af  

  lov om behandling af personoplysninger, eller 2)	oplysningerne stammer fra et edb-register, der har været  

 ført for den offentlige forvaltning.« Stk. 4. Er en ansøgning om benyttelse af ikke umiddelbart  

 tilgængelige arkivalier ikke imødekommet eller afslået  

 inden 15 dage efter, at den er modtaget i Statens Arkiver, skal Statens  

 Arkiver underrette ansøgeren om grunden hertil.
Stk. 5. De myndigheder, der er nævnt i stk. 2, afgør  

 så vidt muligt inden 30 dage efter, at spørgsmål om  

 samtykke til imødekommelse af en ansøgning om arkivadgang er  

 forelagt den pågældende myndighed fra Statens Arkiver, om  

 samtykke kan meddeles.
Foreligger en afgørelse ikke inden 30 dage,  

 skal myndigheden underrette Statens Arkiver om grunden hertil samt om,  

 hvornår en afgørelse forventes at foreligge.
Statens Arkiver  

 underretter herefter ansøgeren herom.
 Stk. 6.Kulturministeren fastsætter  

 nærmere regler om tilgængelighed og om vilkår for brugen af  

 de oplysninger, der gives adgang til.
 10. I § 24, stk. 6, indsættes som 2. pkt.:
»Herunder kan der efter indhentet udtalelse fra  

 Datatilsynet fastsættes særlige regler om vilkår for brugen  

 af oplysninger af den art, der er omfattet af lov om behandling af  

 personoplysninger.« § 27. Kulturministeren kan fastsætte regler om  

 tilgængelighed vedrørende offentlige arkivalier, der er  

 afleveret til kommunale arkiver, jf. § 4, stk. 1, og § 15, stk. 1.
 11. I § 27 indsættes som 2. pkt.:
»Der kan herunder efter indhentet udtalelse fra  

 Datatilsynet fastsættes regler om tilgængelighed til materiale af  

 den art, der er omfattet af lov om behandling af personoplysninger.« 12. Efter § 28 indsættes:
»§ 28 a.
Private arkivalier af den art, der er omfattet af lov om  

 behandling af personoplysninger, kan afleveres til offentlige arkiver. « § 31. Ved aflevering af private arkivalier til Statens Arkiver  

 træffes der aftale mellem den afleverende part og det modtagende arkiv  

 om tilgængelighed.
 13. I § 31 indsættes som stk. 2:
»Stk. 2. Kulturministeren kan efter indhentet udtalelse fra  

 Datatilsynet fastsætte nærmere regler om tilgængelighed til  

 materiale af den art, der er omfattet af lov om behandling af  

 personoplysninger, og som er afleveret til offentlige arkiver.« 14. Efter § 32 indsættes:
Kapitel 6 a Begæring om indsigt »§ 32 a.
En person kan over for et offentligt arkiv  

 fremsætte begæring om indsigt i oplysninger om den  

 pågældende af den art, som er omfattet af lov om behandling af  

 personoplysninger, og som er overført til opbevaring i det  

 pågældende arkiv.
 Stk. 2. Begæring efter stk. 1 skal angive den myndighed, der  

 oprindelig har behandlet de pågældende oplysninger.
 Stk. 3. Begæring om indsigt videresendes af det  

 pågældende arkiv til vedkommende myndighed, der træffer  

 afgørelse efter bestemmelserne herom i lov om behandling af  

 personoplysninger.
Stk. 4. For så vidt angår begæring om indsigt i  

 private arkivalier, som er afleveret til et offentligt arkiv, og som er  

 omfattet af lov om behandling af personoplysninger, træffer det  

 pågældende arkiv afgørelse efter bestemmelserne herom i  

 den nævnte lov.
Begæringen skal angive den dataansvarlige, der  

 oprindelig har behandlet de pågældende oplysninger.« 15. Efter § 33 indsættes:
Kapitel 7 a Delegation »§ 33 a.
Kulturministeren kan bemyndige rigsarkivaren til at  

 foretage den mere detaljerede regelfastsættelse om behandling,  

 bevaring, kassation af offentlige arkivalier samt aflevering af arkivalier  

 til Statens Arkiver, jf. § 10, stk. 1-2, § 12, stk. 2, § 13, 2. pkt.,  samt §  

 15, stk. 2.« § 2.
 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Regler, der fastsættes i medfør af  

 bestemmelsen i § 31, stk. 2, i lov om offentlige arkiver m.v., som affattet  

 ved denne lovs § 1, nr. 13, omfatter arkivalier, der er afleveret til  

 offentlige arkiver efter lovens ikrafttræden.
