 Arbejdsformidlingskontorerne.
 Arbejdsløshedskasserne.
Pr. 1/12 1986 henholdsvis pr. 1/1 1987 nedsættes den ugentlige arbejdstid  

 til 39 timer.
I den forbindelse har Direktoratet for  

 Arbejdsløshedsforsikringen ved rundskrivelse af 22/10 1986 (F-AK nr. 50/86 og  

 F-AF nr. 43/86) meddelt, at arbejdskravet efter  

 arbejdsløshedsforsikringslovens §§ 55 og 72 ændres således, at der fremover i  

 praksis opereres med et krav på henholdsvis 1.014 timer for  

 fuldtidsforsikrede og 663 timer for deltidsforsikrede.
 Der foretages følgende ændringer af arbejdstilbudsordningen:
 1. I vejledningen til bekendtgørelse nr. 373 af 6/7  

 1984 om arbejdstilbud til ledige ændres overalt »1.040/680 timer«  

 til: »1.014/663 timer«.
 2. I vejledningen til bekendtgørelse nr. 356 af 23/7  

 1985 om uddannelsesydelse og iværksætterydelse til ledige over 25 år ændres  

 overalt »1.040/680 timer« til: »1.014/663 timer«.
3. I bilag 1 til bekendtgørelse nr. 373 af 6/7 1984 om  

 arbejdstilbud til ledige ændres »40« (timer om ugen) til:  

 »39« (timer om ugen), således at en overenskomstmæssig, ugentlig  

 arbejdstid på 39 timer ikke længere giver ret til forlængelse ud over de 7  

 måneder.
På tilsvarende måde ændres »39« til: »38«,  

 således at en ugentlig arbejdstid på 38 timer giver ret til 1 uges  

 forlængelse, o.s.v.
 For så vidt angår overgangsordning henvises til Direktoratet for  

 Arbejdsløshedsforsikringens rundskrivelse af 22/10 1986.
 P.D.V.
 E.B.
Jørn Stove fm.
