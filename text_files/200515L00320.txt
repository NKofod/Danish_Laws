Tillægsbetænkning afgivet Udvalget for Udlændinge- og  

 Integrationspolitik den 14. marts 2006 Tillægsbetænkning over Forslag til lov om ændring af  

 integrationsloven og udlændingeloven (Integrationskontrakter, erklæring om integration og  

 aktivt medborgerskab, skærpede betingelser for tidsubegrænset  

 opholdstilladelse, uddannelsespligt for unge nyankomne udlændinge,  

 sygeopfølgning  

 over for sygemeldte introduktionsydelsesmodtagere m.v.) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 30. november 2005 og var til 1.  

 behandling den 15. december 2005. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Udvalget  

 afgav betænkning den 21. februar 2006. Lovforslaget var til 2. behandling den  

 14. marts 2006, hvorefter det blev henvist til fornyet behandling i Udvalget  

 for Udlændinge- og Integrationspolitik.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Venstres, Dansk Folkepartis og Det Konservative Folkepartis  

 medlemmer af udvalget ønsker at lægge stor afstand til SFs  

 betænkningsbidrag til  

 betænkningen afgivet den 21. februar 2006.
 Flertallet finder, at SFs betænkningsbidrag er dybt  

 problematisk.
 I betænkningsbidraget er det bl.a. anført, at det danske samfund  

 »med lovgivning som våben splitter familier ad, skiller forældre fra børn,  

 mænd  

 fra hustruer, og sender politisk forfulgte i armene på deres forfølgere  «.
Helt bortset fra, at de helt utilstedelige beskyldninger, der  

 måtte tilsigte at være af mere politisk karakter, er fremsat i en tone, der  

 er  

 dansk tradition fremmed, finder V, DF og KF, at der er tale om voldsomme og  

 udokumenterede beskyldninger over for danske myndigheder i flæng  

 beskyldninger,  

 som flertallet på det skarpeste må lægge afstand til.
Ved at påstå, at  

 politisk  

 forfulgte sendes i armene på deres forfølgere, rettes der f.eks. helt  

 ubeføjede  

 angreb om ulovlig embedsførelse mod specielt Flygtningenævnets virksomhed.
 Til påstanden om, at der foregår åbenlys diskriminering,  

 erindrer V, DF og KF om, at diskrimineringsforbuddet i denne regerings tid er  

 udvidet med lov nr. 374 af 28. maj 2003 om etnisk ligebehandling.
Flertallet udtrykker i øvrigt den største forundring over, at SF  

 i betænkningsbidraget har inddraget 12 forfattere, der har udtalt sig i  

 dagspressen i en helt anden sammenhæng.
Teksten har ingen rela-tion til  

 lovforslaget og har i øvrigt ikke en eneste henvisning til indholdet i  

 lovforslaget.
 Flertallet ønsker at fremhæve formålet med lovforslaget.  

 Lovforslaget er er en udmøntning af Integrationsaftalen, hvori det  

 indledningsvis  

 anføres:
»Det er et bærende princip, at den enkelte indvandrer mødes med  

 samme forventninger og krav som andre borgere i Danmark.
Indvandrere og  

 efterkommere skal have de samme reelle muligheder som alle andre.
En  

 afgørende  

 forudsætning for, at integrationen kan lykkes, er, at den enkelte indvandrer  

 selv tager ansvar og viser vilje til at lade sig integrere og blive  

 selvforsørgende.
Indvandrere og efterkommere skal vide lige fra starten, at  

 det  

 danske samfund forventer noget af dem.
At man som borger i Danmark har pligt  

 til at tage del i samfundslivet.
At grundlæggende værdier  som  

 ligestilling  

 mellem kønnene og det enkelte menneskes frihed og personlige integritet  

  respekteres.  

 At man overholder samfundets love og regler, at ens børn kommer i skole, at  

 man  

 deltager i og får kendskab til det danske samfund.
Og at der i Danmark er en  

 lang tradition for, at vi alle i fællesskab  både mænd og kvinder  

  bidrager  

 til samfundet.« Et  

  

 mindretal  

  

 i  

 udvalget (S) vil hverken stemme for eller imod lovforslaget.
 Et  

  

 andet mindretal  

  

 i  

 udvalget (RV, SF og EL) indstiller lovforslaget til  

  

 forkastelse.
Det Radikale Venstres medlem af udvalget beklager, at SF  

 har valgt at bruge en række forfatteres synspunkter vedrørende bl.a.  

 udlændingedebatten som betænkningsbidrag til et lovforslag, der handler om  

 integration.
RV finder, at det løsrevne citat i betænkningsbidraget får  

 en  

 helt anden betydning, end når man læser det i den større sammenhæng, som  

 forfatterne ønsker at kaste lys på.
For god ordens skyld skal RV gøre  

 opmærksom på, at lovforslaget ikke kan sammenlignes med eller vækker minder  

 om  

 forholdene i Nazityskland Socialistisk Folkepartis medlem af udvalget ønsker at  

 understrege, at SFs argumentation imod lovforslaget alene fremgår af  

 det  

 fælles betænkningsbidrag fra RV, SF og EL i betænkningen afgivet den 21.  

 februar 2006.
Heraf fremgår det bl.a., at »Det Radikale Venstres, Socialistisk  

 Folkepartis og Enhedslistens medlemmer af udvalget finder, at lovforslaget er  

 stærk symbolpolitisk, og finder ikke, at de ressourcer, der anvendes på de i  

 lovforslaget foreslåede elementer, vil give mest mulig integration for  

 pengene.  

 Der er tale om en yderligere bureaukratisering af integrationsindsatsen  

 designet primært for at opfylde hensyn, der udspringer af hverdagen på  

 Christiansborg frem for hverdagen for udlændinge i Danmark og de kommunale  

 medarbejdere, der arbejder med at integrere dem i det danske samfund.« SF ønsker samtidig at tilkendegive, at hensigten med optrykket  

 af 12 kendte forfatteres udtalelse fra Politiken den 15. december 2005 i  

 betænkningen var at beskrive tonen i debatten, om end vi beklager, at det  

 ikke  

 klart af betænkningen fremgik, at der var tale om et langt citat fra de 12  

 forfatteres udtalelse i Politiken.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Henrik Sass Larsen (S)  

  

  nfmd.  

  

 Bjørn Medom Nielsen (S)   

 Morten Bødskov (S)   

 John Dyrby (S)   

 Elsebeth Gerner Nielsen (RV)   

 Kamal Qureshi (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 93 omdelt  

 efter afgivelse af betænkning Bilagsnr.
