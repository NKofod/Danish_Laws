Cirkulæreskrivelse om vejledende  

 retningslinier for honorering af tolke inden for Justitsministeriets  

 område 1.
 Statsautoriserede translatører og andre tolke med  

 en tilsvarende videregående sproglig uddannelse honoreres efter  

 følgende satser:
a) Tolkning honoreres med 467,60 kr. pr. påbegyndt  

 time.
b) Forgæves fremmøde, f.eks. hvor et  

 retsmøde aflyses, honoreres som 1 times tolkning.
c) Skriftlig oversættelse honoreres således:
Linietakst, almindelig tekst 18,80 kr.
Linietakst, svær tekst 20,00 kr.
En linie beregnes som 60 anslag inklusiv mellemrum.
Brudte  

 linier sammenlægges, så de udgør 60 anslag.
En eventuel  

 overskydende linie beregnes som en hel linie.
Der kan i forbindelse med  

 beregning af linieantal anvendes elektronisk optælling.
Ved elektronisk  

 optælling skal en linie ligeledes beregnes som 60 anslag.
 Der ydes som minimum betaling svarende til 25 linier.
d) Bekræftelseshonorar udgør 174,40 kr. pr.  

 opgave.
 2.1.
 Øvrige tolke, herunder tolke, der har  

 gennemgået grunduddannelsen som social og medicinsk tolk på  

 Handelshøjskolen, honoreres efter følgende satser:
a) Tolkning honoreres med 259,70 kr. pr. påbegyndt  

 time.
b) Forgæves fremmøde, f.eks. hvor et  

 retsmøde aflyses, honoreres som 1 times tolkning.
c) Skriftlig oversættelse honoreres med 60% af de under  

 pkt. 1, c) anførte beløb, dvs.
Linietakst, almindelig tekst 11,28 kr.
Linietakst, svær tekst 12,00 kr.
En linie beregnes som 60 anslag inklusiv mellemrum.
Brudte  

 linier sammenlægges, så de udgør 60 anslag.
En eventuel  

 overskydende linie beregnes som en hel linie.
Der kan i forbindelse med  

 beregning af linieantal anvendes elektronisk optælling.
Ved elektronisk  

 optælling skal en linie ligeledes beregnes som 60 anslag.
 Der ydes som minimum betaling svarende til 25 linier.
 2.2.
 I særlige tilfælde, f.eks. hvor tolkens  

 kvalifikationer ud fra en konkret vurdering i den enkelte sag svarer til  

 niveauet for tolke med en videregående sproglig uddannelse, kan tolken  

 honoreres i overensstemmelse med de vejledende takster for tolkning og  

 oversættelse under pkt. 1.
 3.1.
Der ydes vederlag for den tid, der medgår til  

 transport fra det sted, hvor tolken opholder sig forud for tolkningen, til  

 det sted, hvor tolkningen foregår, hvis afstanden overstiger 10 km.
Dog  

 ydes der ikke vederlag for transporttid, der overstiger den tid, det tager at  

 befordre sig fra tolkens kontorsted til det sted, hvor tolkningen  

 foregår.
 3.2.
Vederlaget udgør halvdelen af de i pkt. 1, a),  

 henholdsvis pkt. 2.1, a),  nævnte timetakster, uanset hvilket tidspunkt  

 på døgnet transporten finder sted.
Translatører og tolke,  

 der honoreres efter pkt. 1, vederlægges med 233,80 kr. i timen, mens  

 tolke, der honoreres efter pkt. 2, vederlægges med 129,85 kr. i  

 timen.
 3.3.
I de tilfælde, hvor der ydes vederlag for den tid,  

 der medgår til transport, beregnes vederlaget ud fra tolkens samlede  

 transporttid.
Afregning sker pr. påbegyndt ½ time.
 3.4.
Under samme betingelser som under pkt. 3.1.  

 godtgøres dokumenterede udgifter til den konkrete befordring med  

 offentlige transportmidler.
Ved benyttelse af egen bil godtgøres  

 udgiften med den højeste af de af Told- og Skattestyrelsen fastsatte  

 takster for erhvervsmæssig kørsel i egen bil.
Pr 1. januar 2001  

 er satsen 276 øre pr. km.
Der ydes ikke godtgørelse for  

 parkeringsudgifter.
 4.1.
 For tolkning inden kl. 8.00 og efter kl. 17.00 samt  

 på lørdage og søn- og helligdage fordobles de i pkt. 1 og  

 2.1 nævnte takster.
 4.2.
 Er tolkningen påbegyndt før kl. 8.00,  

 beregnes der forhøjet takst frem til udløbet af den  

 første time, hvor klokken passerer 8.00. Er tolkningen påbegyndt  

 før kl. 17.00 beregnes der forhøjet takst efter udløbet  

 af den første time, hvor klokken passerer 17.00.
 5.
De vejledende retningslinier udelukker ikke, at der  

 på særlige områder fastsættes særskilte takster  

 for visse ydelser.
Ydelse af særskilte takster forudsætter, at  

 det har været aftalt forud for opgavens løsning.
 6.
 Hvis tolken er momsregistreret, skal honorar, vederlag for  

 befordringstid og befordringsgodtgørelse for transport i egen bil  

 tillægges 25% moms.
 7.
 De vejledende retningslinier træder i kraft den 1.  

 juli 2001.
