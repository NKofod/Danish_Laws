(etableringskontoloven) Herved bekendtgøres lov om indskud på etableringskonto,  

 jfr. lovbekendtgørelse nr. 400 af 16. august 1983 med de ændringer og  

 tilføjelser, der følger af lov nr. 576 af 15. december 1983 og lov nr. 208 af  

 16. maj 1984.
 § 1.  Den, der med henblik på etablering af  

 selvstændig erhvervsvirksomhed her i landet foretager indskud på  

 etableringskonto efter reglerne i denne lov, kan fradrage indskuddet ved  

 opgørelsen af den skattepligtige indkomst.
 Stk. 2.  (* 1) Fradrag for et givet indkomstår indrømmes  

 for indskud, der er foretaget i tiden fra den 16. februar i indkomståret til  

 og med den nærmest efterfølgende 15. februar (indskudsåret).
 Stk. 3.  Fradrag kan ikke opnås for det indkomstår,  

 hvori etablering finder sted, jfr. § 5, eller for følgende indkomstår, hvori  

 beløb indskudt før etableringen endnu ikke er hævet fuldt ud.
 § 2.  Berettiget til at foretage indskud på  

 etableringskonto er fuldt skattepligtige personer, som i indkomståret har  

 oppebåret lønindtægt, og som ved udgangen af indkomståret ikke er fyldt 40  

 år.
§ 3.  (* 2) Indskuddet for et indskudsår skal udgøre  

 mindst 5.000 kr. og kan højst andrage 20 pct. af indskyderens nettolønindtægt  

 i indkomståret.
Til lønindtægten henregnes kontant løn med tillæg af den  

 skattemæssige værdi af frit ophold og andre goder, som lønmodtageren har  

 oppebåret i kraft af arbejdsforholdet, samt beløb, der af arbejdsgiveren er  

 udbetalt som godtgørelse for udgifter, der påføres lønmodtageren som følge af  

 arbejdet, herunder udgifter til rejse, ophold og fortæring under rejser  

 bortset fra beløb, der omfattes af bestemmelsen i § 5d i lov nr. 149 af 10.  

 april 1922. Ved beregningen af nettolønindtægten foretages fradrag efter  

 ligningslovens §§ 9-9D, jfr. kildeskattelovens §§ 24 og 25.
 Stk. 2.  Forskudsafskrivning på et kontraheret skib i  

 medfør af bestemmelsen i § 14 i lov om skattemæssige afskrivninger m. v.  

 formindsker det indskud, som den skattepligtige kan foretage for det  

 pågældende indskudsår med forskudsafskrivningens beløb.
§ 4.  Indskuddet skal foretages på en særlig konto i  

 en dansk bank eller sparekasse eller i en andelskasse, som er medlem af  

 Foreningen af Danske Andelskasser, og som deltager i en gensidig garanti for  

 etableringskonti i andelskasser under foreningen og underkaster sig de  

 kontrolforanstaltninger med hensyn til disse konti, som fastsættes af  

 ministeren for skatter og afgifter.
Kontoen skal betegnes  

 "Etableringskonto" og skal bære påtegning om den skattepligtiges  

 navn, adresse og personnummer.
Stk. 2.  (* 3) Indskud på en konto kan dog helt eller  

 delvis undlades, når den skattepligtige inden udløbet af indskudsåret  

 opfylder betingelserne i § 5 for at hæve indskud af samme størrelse.  

 Ministeren for skatter og afgifter kan fastsætte nærmere regler, hvorefter  

 den skattepligtige skal afgive oplysninger og dokumentation for, at  

 betingelserne i § 5 er opfyldt.
Beløb, der er omfattet af 1. pkt., behandles  

 efter reglerne om indskud.
§ 5.  (* 3) Ved etablering af selvstændig  

 erhvervsvirksomhed her i landet hæves indskuddene i overensstemmelse med  

 reglerne i § 7. Pengeinstituttet må dog først udbetale midlerne, når det har  

 modtaget et udfyldt skema fra kontohaveren.
Ministeren for skatter og  

 afgifter fastsætter de nærmere regler om dette skema.
Stk. 2.  (* 4) Etablering af selvstændig  

 erhvervsvirksomhed anses at have fundet sted, når den samlede anskaffelsessum  

 for de til brug for virksomheden anskaffede formuegoder overstiger 100.000  

 kr.
Ved opgørelsen af den samlede anskaffelsessum skal kontohaveren være  

 berettiget til at medregne værdien af varelager ved etableringsårets udgang  

 opgjort til fakturapris eller dagspris i stedet for det ved etableringen  

 anskaffede varelager.
For bygninger m.v., hvor anskaffelsessummen efter § 19A  

 i lov om skattemæssige afskrivninger m.v. skal omregnes til kontantværdi,  

 indgår kontantværdien ved opgørelsen af den samlede anskaffelsessum.
Det er  

 endvidere en betingelse for, at etablering af selvstændig erhvervsvirksomhed  

 anses at have fundet sted, at der er tale om en virksomhed, hvor antallet af  

 ejere er højst 10, og hvor kontohaveren eller dennes ægtefælle deltager med  

 personlig arbejdsindsats i ikke uvæsentligt omfang.
Ministeren for skatter og  

 afgifter eller den, ministeren bemyndiger dertil, kan tillade, at indskuddene  

 hæves, selv om antallet af ejere i den selvstændige virksomhed overstiger 10,  

 når særlige forhold taler derfor.
Stk. 3.  (* 5) Kravet om, at kontohaveren eller dennes  

 ægtefælle skal deltage med personlig arbejdsindsats i virksomheden i ikke  

 uvæsentligt omfang, gælder for det indkomstår, hvor indskud anvendes til  

 forlods afskrivning, og for det følgende indkomstår.
Bliver den  

 skattepligtige uarbejdsdygtig som følge af alvorlig sygdom eller invaliditet  

 efter, at midler er hævet og anvendt til forlods afskrivning, bortfalder  

 kravet om personlig arbejdsindsats dog i den resterende del af perioden.  

 Drives virksomheden af ægtefæller i forening, gælder reglen i 2. pkt., når en  

 af ægtefællerne bliver uarbejdsdygtig.
Hvis kun en af ægtefællerne driver  

 virksomheden, gælder 2. pkt., når denne ægtefælle bliver uarbejdsdygtig.  

 Kravet om personlig arbejdsindsats bortfalder tilsvarende i tilfælde af den  

 skattepligtiges eller dennes ægtefælles død eller konkurs samt ved  

 virksomhedsophør.
 Stk. 4.  Ministeren for skatter og afgifter kan tillade,  

 at beløbsgrænsen på 100.000 kr. efter stk. 2 samt kravet om personlig  

 arbejdsindsats efter stk. 2 og 3 fraviges, når særlige omstændigheder taler  

 derfor og indskud på etableringskonto er sket inden 17. maj 1983.  

 Beløbsgrænsen kan dog kun fraviges, hvis den samlede anskaffelsessum for de  

 anskaffede formuegoder overstiger 30.000 kr.
Stk. 5.  (* 6) Beløbsgrænsen i stk. 2 reguleres fra og  

 med indkomståret 1984 efter reguleringspristallet, der har januar 1980 = 100.  

 Reguleringen foretages på grundlag af pristallet for oktober måned i året  

 forud for indkomståret.
Beløbet forhøjes eller nedsættes med samme procent  

 som den, hvormed reguleringspristallet er ændret i forhold til et pristal på  

 127,5. Den nævnte procentvise ændring beregnes med een decimal.
De efter  

 procentreguleringen fremkomne beløb afrundes opad til nærmeste kronebeløb,  

 der kan deles med 100.
Stk. 6.  Formuegoder, som er anskaffet tidligere end 3  

 år før etableringsårets begyndelse, eller som er afhændet, eventuelt udskilt  

 af driften, kan ikke medregnes ved opgørelsen af den i stk. 2 nævnte samlede  

 anskaffelsessum.
Ministeren for skatter og afgifter eller den, han bemyndiger  

 dertil, kan dog i særlige tilfælde gøre undtagelse herfra.
 Stk. 7.  Indskud kan hæves ved etablering af en  

 virksomhed, som skal drives af kontohaveren eller af dennes ægtefælle eller  

 af begge ægtefæller i forening.
 § 6.  (* 7) (Ophævet).
 § 7.  (* 8) Efter etableringen hæves beløb af indtil  

 samme størrelse som anskaffelsessummen eller, hvor der i tidligere indkomstår  

 er foretaget skattemæssige afskrivninger på formuegodet, den uafskrevne del  

 af anskaffelsessummen for følgende formuegoder anskaffet inden for den frist,  

 der er nævnt i § 5, stk. 6:
Stk.2.  (* 9) For de i stk. 1, litra c og f, nævnte  

 bygninger m.v. udgør anskaffelsessummen den kontantværdi, der er beregnet i  

 medfør af § 19A i lov om skattemæssige afskrivninger m.v.
Den uafskrevne del  

 af anskaffelsessummen beregnes som den pristalsregulerede anskaffelsessum med  

 fradrag af de pristalsregulerede afskrivninger.
Stk. 3.  (* 10) Anskaffelse af maskiner, inventar og  

 lignende driftsmidler, hvis levealder ikke overstiger 3 år, eller hvis  

 anskaffelsespris er 3.500 kr. eller derunder, berettiger ikke til at hæve  

 beløb efter stk. 1, såfremt den skattepligtige i henhold til  

 afskrivningslovens § 3, stk. 1 eller 2, vælger fuldt ud at fradrage  

 anskaffelsessummen i den skattepligtige indkomst for det indkomstår, hvori  

 anskaffelsen finder sted.
De 3.500 kr. pristalsreguleres efter  

 afskrivningslovens § 3, stk. 2. Kontrahering om bygning af et skib berettiger  

 ikke til at hæve beløb efter stk. 1.
 Stk. 4.  Når et indskud hæves efter stk. 1, skal det  

 beløb, der lægges til grund ved beregningen af skattemæssige afskrivninger på  

 det pågældende formuegode, reduceres ved forlods afskrivning med et beløb,  

 der svarer til det hævede.
 Stk. 5.  De forlods afskrivninger, der er foretaget  

 efter stk. 4, sidestilles, hvor andet ikke er foreskrevet, med skattemæssige  

 afskrivninger.
 Stk. 6.  Er der foretaget indskud på etableringskonto  

 for flere indskudsår, kan indskuddet vedrørende et givet indskudsår først  

 hæves, når tidligere indskud er hævet fuldt ud.
 Stk. 7.  Afskrivninger efter stk. 4 kan ikke fradrages  

 ved opgørelsen af den skattepligtige indkomst.
 Stk. 8.  Afskrivning efter stk. 4 på et formuegode skal  

 ske forud for en eventuel anvendelse af investeringsfondshenlæggelser for  

 samme indkomstår.
 § 7A. (Ophævet).
§ 7B.
Deltagelse i en virksomhed som kommanditist anses ikke som  

 etablering.
Deltagelsen berettiger ikke til at hæve beløb efter § 7 til  

 forlods afskrivning på de af virksomheden omfattede aktiver.
 Stk. 2.  (* 11) Anskaffelse af aktiver, der er omfattet  

 af afsnit V A i lov om skattemæssige afskrivninger, anses ikke som etablering  

 og berettiger ikke til at hæve beløb efter § 7 til forlods afskrivning på de  

 nævnte aktiver.
§ 8.  Etablering skal være sket inden 10 år efter  

 udløbet af det indkomstår, hvori indskuddet er fradraget.
Er kontohaveren  

 ikke fyldt 40 år ved fristens udløb, forlænges fristen til udgangen af det  

 år, hvori han fylder 40 år.
 Stk. 2.  Når kontohaveren dokumenterer, at det skyldes  

 ham utilregnelige årsager, at etablering ikke har fundet sted inden fristens  

 udløb, kan ministeren for skatter og afgifter eller den, han bemyndiger  

 dertil, tillade, at fristen forlænges.
 § 9.  (* 12) (* 13) Er etablering ikke foretaget inden  

 udløbet af den frist, der er nævnt i § 8, medregnes indskudsbeløbet med  

 tillæg af 5 pct. for hvert år fra udløbet af det indkomstår, hvori indskuddet  

 er fradraget, og indtil fristens udløb i den skattepligtige indkomst for det  

 nævnte indkomstår.
Stk. 2.  Når særlige omstændigheder taler derfor, kan  

 ministeren for skatter og afgifter tillade, at indskud på etableringskonto  

 hæves inden udløbet af den frist, der er nævnt i § 8, selv om etablering ikke  

 er sket.
I så fald medregnes indskudsbeløbet med tillæg af 5 pct. for hvert  

 år fra udløbet af det indkomstår, hvori indskuddet er fradraget, og indtil  

 udløbet af det indkomstår, hvori ansøgning indgives, i den skattepligtige  

 indkomst for førstnævnte indkomstår.
Stk. 3.  De beløb, der er indsat på etableringskontoen,  

 sikrer skattekravet efter stk. 1 og 2 og kan ikke hæves, før skatten er  

 betalt.
Ministeren for skatter og afgifter kan fastsætte nærmere regler om  

 adgangen til at hæve beløb efter denne bestemmelse.
 § 10.  Når etablering har fundet sted, skal indskud,  

 der ikke har kunnet hæves efter bestemmelserne i § 7 i etableringsåret eller  

 noget af de to efterfølgende indkomstår, medregnes til den skattepligtige  

 indkomst for det andet indkomstår efter etableringsåret.
Stk. 2.  De indskudsbeløb, der er nævnt i stk. 1, kan  

 dog hæves allerede i etableringsåret eller det følgende indkomstår.
I så fald  

 medregnes beløbet til den skattepligtige indkomst for det indkomstår, hvori  

 beløbet hæves.
 Stk. 3.  Bestemmelsen i § 9, stk. 3, finder tilsvarende  

 anvendelse.
 § 11.  (* 12) I tilfælde af kontohaverens død eller  

 konkurs medregnes ikke hævede indskud med tillæg af 5 pct. for hvert år fra  

 udløbet af de indkomstår, hvori indskuddene er fradraget, og indtil udløbet  

 af døds- eller konkursåret i den skattepligtige indkomst for de nævnte  

 indkomstår. § 9, stk. 3, finder tilsvarende anvendelse.
Stk. 2.  På tilsvarende måde forholdes, såfremt  

 kontohaverens skattepligt efter kildeskattelovens § 1 ophører.
Har etablering  

 fundet sted, skal der dog ikke foretages efterbeskatning, så længe  

 kontohaveren er skattepligtig efter kildeskattelovens § 2, stk. 1, litra d,  

 af indkomsten fra virksomheden.
Ophører skattepligten kun midlertidigt, inden  

 etablering har fundet sted, kan ministeren for skatter og afgifter eller den,  

 han bemyndiger dertil, indrømme udsættelse med efterbeskatningen for en  

 periode på indtil 3 år, således at efterbeskatning undlades, hvis  

 kontohaveren inden udløbet af denne periode på ny bliver skattepligtig her i  

 landet efter kildeskattelovens § 1. Udsættelse med efterbeskatningen kan dog  

 ikke indrømmes for tiden efter udløbet af fristen for etablering, jfr. § 8.
Stk. 3.  (* 14) Hvis en virksomhed i øvrigt ophører  

 eller afhændes inden udløbet af det andet indkomstår efter etableringsåret,  

 medregnes ikke hævede indskud og indskud, som er hævet i det indkomstår,  

 hvori virksomheden er ophørt eller afhændet, ved opgørelsen af den  

 skattepligtige indkomst for ophørs- eller afhændelsesåret.
Bestemmelsen i §  

 9, stk. 3, finder tilsvarende anvendelse.
Ministeren for skatter og afgifter  

 eller den, ministeren bemyndiger dertil, kan tillade, at de ikke hævede  

 indskud opretholdes på de oprindelige vilkår, hvis kontohaveren inden 1 år  

 efter afhændelsen eller ophøret på ny etablerer selvstændig virksomhed, jfr.  

 § 5.
 Stk. 4.  I tilfælde, hvor kontohaveren afgår ved døden,  

 kan indskud på etableringskonto overtages af den efterlevende ægtefælle på de  

 for afdøde gældende betingelser.
 § 11A. (* 12) (* 15) Er der hævet midler af den etableringskonto, der er  

 nævnt i § 4, uden at beløbet kan forlods afskrives på de aktiver, hvorpå der  

 ifølge skemaet til pengeinstituttet skulle foretages en sådan afskrivning,  

 medregnes beløbet med tillæg af 5 pct. for hvert år fra udløbet af de  

 indkomstår, hvori indskuddene er fradraget, og indtil udløbet af det  

 indkomstår, hvori midlerne er hævet, i den skattepligtige indkomst for  

 førstnævnte indkomstår.
Stk. 2.  Den skattepligtige kan vælge i stedet at  

 overføre beløbet til forlods afskrivning på andre aktiver, hvorpå forlods  

 afskrivning kan foretages efter denne lov.
I så fald skal forlods afskrivning  

 ske ved enhver anskaffelse af de nævnte aktiver, indtil hele beløbet er  

 anvendt.
 Stk. 3.  Har forlods afskrivning efter stk. 2 ikke eller  

 ikke fuldt ud kunnet foretages senest for det indkomstår, der følger efter  

 det indkomstår, hvori midlerne er hævet, anvendes stk. 1. I så fald skal  

 tillæg dog beregnes indtil udløbet af det indkomstår, hvori forlods  

 afskrivning senest kunne foretages.
 § 11B. (* 15) Med bøde straffes den, der forsætligt eller ved grov  

 uagtsomhed afgiver urigtige eller vildledende oplysninger i det skema, der er  

 nævnt i § 5, stk. 1.
 Stk. 2.  I forskrifter, der udstedes i medfør af § 4,  

 stk. 2, § 9, stk. 3, § 10, stk. 3, § 11, stk. 1 og 3, eller § 15, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til skatteunddragelse, straffes med bøde, hæfte eller fængsel  

 indtil 2 år.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 11C. (* 15) Skønnes en overtrædelse ikke at ville medføre højere straf  

 end bøde, kan statsskattedirektoratet tilkendegive den pågældende, at sagen  

 kan afgøres uden retslig forfølgning, såfremt denne erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 11B nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
 § 12.  (Ophævet).
 § 13.  Kontohaveren kan ikke overdrage, pantsætte  

 eller på anden måde råde over de på en etableringskonto indskudte beløb.  

 Indskuddene kan heller ikke gøres til genstand for retsforfølgning bortset  

 fra konkurs, jfr. § 11, stk. 1.
 § 14.  Renter, der tilskrives en etableringskonto,  

 medregnes på sædvanlig måde ved opgørelsen af den skattepligtige indkomst og  

 kan hæves i overensstemmelse med de af vedkommende pengeinstitut fastsatte  

 regler.
 Stk. 2.  Det på kontoen indestående beløb medregnes ved  

 opgørelsen af den skattepligtige formue.
 § 15.  Ministeren for skatter og afgifter fastsætter  

 de nærmere regler for gennemførelsen af denne lov, herunder for  

 pengeinstitutternes medvirken ved ordningen og for tilsynet med de i  

 pengeinstitutterne oprettede etableringskonti.
 § 16.  (Ophævet).
 § 16A. (Ophævet).
 § 17.  Denne lov gælder ikke for Færøerne og Grønland.
--- Ved lov nr. 38 af 20. februar 1969, lov nr. 127 af 29. marts 1969, lov nr.  

 615 af 17. december 1976, lov nr. 469 af 14. september 1977 og lov nr. 537 af  

 28. december 1979 er der foretaget ændringer i lov om indskud på  

 etableringskonto.
 Disse loves ikrafttrædelses- og overgangsbestemmelser er medtaget i  

 lovbekendtgørelse nr. 466 af 13. august 1982.
--- Lov nr. 197 af 18. maj 1982, ved hvis § 2, der er foretaget ændringer i §  

 5, stk. 2, og § 7, stk. 1, indeholder i § 7, stk. 1, bl.a. følgende  

 bestemmelse:
§ 7 Loven har endvidere virkning for bygninger eller installationer, der  

 anskaffes den 1. januar 1982 eller senere.
--- Lov nr. 244 af 9. juni 1982, ved hvis § 7, der er foretaget ændring i §  

 11, stk. 2, 2. pkt., indeholder i § 8, stk. 1, følgende bestemmelse:
§ 8 Loven træder i kraft dagen efter bekendtgørelsen i Lovtidende.
--- Lov nr. 248 af 9. juni 1982 ved hvis § 2, der er foretaget ændring i § 7,  

 stk. 1, indeholder i § 3 og § 4, stk. 1 og 2, følgende bestemmelser:
§ 3 Loven har virkning for goodwill, der afstås eller erhverves den 1. juli  

 1982 eller senere.
§ 4 Stk. 1.  Anskaffelsessummen for goodwill, der er  

 erhvervet før den 1. juli 1982, afskrives efter de hidtil gældende regler.
 Stk. 2.  Overdrages goodwill i tiden 1. juli 1982 - 1.  

 januar 1987, beskattes og afskrives vederlaget efter de hidtil gældende  

 regler, såfremt vederlaget er fastsat i en bindende aftale, som er indgået  

 inden 1. juni 1982.
Stk. 3.  - --- Lov nr. 189 af 20. maj 1983, ved hvis § 1, der er foretaget ændringer i §  

 5, stk. 2 og 3, § 7, stk. 1, og § 11, stk. 3, samt ophævelse af § 6,  

 indeholder i § 2 følgende ikrafttrædelses- og overgangsbestemmelse:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1-4 og 7, finder dog ikke anvendelse,  

 når den skattepligtige inden 17. maj 1983 har foretaget anskaffelser som  

 nævnt i § 5, stk. 2-4, i lovbekendtgørelse nr. 466 af 13. august 1982 om  

 indskud på etableringskonto.
 Stk. 3.  § 1, nr. 5 og 6, har virkning for anskaffelser,  

 der finder sted den 17. maj 1983 eller senere.
 Stk. 4.  På indskud på etableringskonto, der er frigivet  

 efter § 6 i lovbekendtgørelse nr. 466 af 13. august 1982 om indskud på  

 etableringskonto, finder etableringskontolovens § 11, stk. 3, som affattet i  

 den nævnte lovbekendtgørelse anvendelse.
--- Lov nr. 201 af 25. maj 1983, ved hvis § 3, der er foretaget ændring i § 7,  

 stk. 2, indeholder i § 7, stk. 1, bl.a. følgende bestemmelse:
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere. - --- Lov nr. 576 af 15. december 1983, ved hvis § 2 der er indføjet en ny  

 bestemmelse, § 7B, stk. 2, indeholder i § 5 følgende  

 ikrafttrædelsesbestemmelse:
§ 5 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  Loven har virkning for aktiver, hvor skriftlige  

 aftale om erhvervelsen ikke er indgået før den 30. november 1983, og for  

 forbedringsudgifter vedrørende disse aktiver.
Loven har endvidere virkning  

 for aktiver, der overføres fra afskrivningsberettiget eller privat benyttelse  

 til den brug, der er nævnt i afsnit V A, den 30. november 1983 eller senere.
--- Lov nr. 208 af 16. maj 1984 indeholder i §§ 2 og 3 følgende  

 ikrafttrædelses- og overgangsbestemmelser:
§ 2 Stk. 1.  Loven træder i kraft den 1. oktober 1984.
 Stk. 2.  § 1, nr. 3, har virkning fra og med  

 indkomståret 1985.
 Stk. 3.  § 1, nr. 8, træder i kraft dagen efter  

 bekendtgørelsen i Lovtidende og har virkning fra og med 17. maj 1983.  

 Anmodning om dispensation efter § 5, stk. 4, skal indgives inden 1. oktober  

 1984, hvis den skattepligtige skal efterbeskattes efter § 9, stk. 1, i  

 indkomståret 1983, eller hvis den skattepligtige efter 17. maj 1983 har  

 anmodet om frigivelse af indskud på etableringskonto efter § 9, stk. 2.
 Stk. 4.  § 1, nr. 14, har virkning for efterbeskatning  

 af indskud på etableringskonto efter § 9, stk. 2, når ansøgning indgives den  

 1. oktober 1984 eller senere.
§ 3 Er indskud foretaget for indkomstår forud for 1970, beregnes tillæg efter  

 §§ 9, 11, stk. 1 og 2, samt 11 A dog fra udgangen af det skatteår,  

 efterbeskatningen vedrører.
Ministeriet for skatter og afgifter, den  

 18. august 1984 Isi Foighel / Jens Drejer (* 1) Bestemmelsen i § 1, stk. 2, har virkning fra 1. oktober 1984, jfr. §  

 2, stk. 1 i lov nr. 208 af 16. maj 1984.
 (* 2) Den forhøjede minimumsgrænse på 5.000 kr. for indskud i det enkelte  

 indskudsår finder anvendelse fra og med indkomståret 1985, jfr. § 2, stk. 2 i  

 lov nr. 208 af 16. maj 1984.
 (* 3) Bestemmelserne i § 4, stk. 2, og § 5, stk. 1 har virkning fra 1.  

 oktober 1984, jfr. § 2, stk. 1 i lov nr. 208 af 16. maj 1984.
 (* 4) Den forhøjede beløbsgrænse på 100.000 kr. i § 5, stk. 2, 1. pkt.,  

 finder ikke anvendelse på anskaffelser foretaget inden den 17. maj 1983, jfr.  

 § 2, stk 2, i lov nr. 189 af 20. maj 1983.
 Bestemmelsen i § 5, stk. 2, 3. pkt., om omregning til kontantværdi for  

 bygninger m.v. har virkning for bygninger eller installationer, der anskaffes  

 den 1. januar 1982 eller senere, jfr. § 7, stk. 1, i lov nr. 197 af 18. maj  

 1982.
 Bestemmelserne i § 5, stk. 2, 4. og 5. pkt., finder ikke anvendelse på  

 anskaffelser foretaget inden den 17. maj 1983, jfr. § 2, stk. 2, i lov nr.  

 189 af 20. maj 1983.
 (* 5) Bestemmelserne i § 5, stk. 3 og 4, træder i kraft dagen efter  

 offentliggørelsen i Lovtidende og har virkning fra og med 17. maj 1983, jfr.  

 § 2, stk. 3 i lov nr. 208 af 16. maj 1984. Anmodning om dispensation skal  

 indgives inden 1. oktober 1984, hvis den skattepligtige skal efterbeskattes  

 efter § 9, stk. 1, i indkomståret 1983, eller hvis den skattepligtige efter  

 17. maj 1983 har anmodet om frigivelse af indskud på etableringskonto efter §  

 9, stk. 2.
 (* 6) Bestemmelsen i § 5, stk. 5, tidligere stk. 3, finder ikke anvendelse  

 for anskaffelser foretaget inden den 17. maj 1983, jfr. § 2, stk. 2, i lov  

 nr. 189 af 20. maj 1983.
 (* 7) Den ophævede § 6 finder anvendelse for anskaffelser foretaget inden  

 den 17. maj 1983, jfr. § 2, stk. 2, i lov nr. 189 af 20. maj 1983.
 (* 8) Bestemmelsen i § 7, stk. 1, litra a, 2. pkt., hvorefter der ikke kan  

 hæves etableringskontomidler til anskaffelse af automobiler, som er  

 indregistreret til privat personbefordring m.v., har virkning for  

 anskaffelser, der finder sted den 17. maj 1983 eller senere, jfr. § 2, stk.  

 3, i lov nr. 189 af 20. maj 1983.
 (* 9) Bestemmelsen i § 7, stk. 2, om beregning af anskaffelsessummen for  

 de i § 7, stk. 1, litra c, nævnte bygninger m.v. har virkning for bygninger  

 eller installationer, der anskaffes den 1. januar 1982 eller senere, jfr. §  

 7, stk. 1, i lov nr. 197 af 18. maj 1982.
 (* 10) Bestemmelsen i § 7, stk. 3, har i den her anførte affattelse  

 virkning for anskaffelser, der foretages i indkomståret 1983 og senere  

 indkomstår, jfr. § 7 i lov nr. 201 af 25. maj 1983.
(* 11) Bestemmelsen i § 7B, stk. 2, har virkning for aktiver, hvor  

 skriftlig aftale om erhvervelsen ikke er indgået før den 30. november 1983,  

 og for forbedringsudgifter vedrørende disse aktiver.
Endvidere har  

 bestemmelsen virkning for aktiver, der overføres fra afskrivningsberettiget  

 eller privat benyttelse til den brug, der er nævnt i afskrivningslovens  

 afsnit V A, den 30. november 1983 eller senere, jfr. § 5, stk. 2, i lov nr.  

 576 af 15. december 1983.
 (* 12) Tillæg efter § 9, § 11, stk. 1 og 2, samt § 11A beregnes dog fra  

 udgangen af det skatteår, efterbeskatningen vedrører, såfremt indskud er  

 foretaget forud for 1970, jfr. § 3 i lov nr. 208 af 16. maj 1984.
 (* 13) Bestemmelsen i den her anførte affattelse finder anvendelse, hvor  

 ansøgning om indskud på etableringskonto efter § 9, stk. 2, indgives den 1.  

 oktober 1984 eller senere, jfr. § 2, stk. 4, i lov nr. 208 af 16. maj 1984.
 (* 14) På indskud på etableringskonto, der er frigivet efter § 6 i  

 lovbekendtgørelse nr. 466 af 13. august 1982 om indskud på etableringskonto,  

 finder etableringskontolovens § 11, stk. 3, som affattet i den nævnte  

 lovbekendtgørelse anvendelse, jfr. § 2, stk. 4, i lov nr. 189 af 20. maj  

 1983.
 (* 15) Bestemmelserne i §§ 11A, 11 B og 11 C træder i kraft den 1. oktober  

 1984, jfr. § 2, stk. 1, i lov nr. 208 af 16. maj 1984.
