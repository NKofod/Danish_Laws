Nr LSF 18 Forslag til Lov om ændring af lov om veterinærvæsenet samt om udøvelse af  

 dyrlægegerning Fremsat af landbrugsministeren (Tørnæs) den 5. oktober 1989 Vedtaget ved tredjebehandling den 15. december 1989 Lov nr. 847 af 20/12/1989 § 1 I lov om veterinærvæsenet samt om udøvelse af dyrlægegerning, jf.  

 lovbekendtgørelse nr. 312 af 25. juni 1980, indsættes i § 17 som  

stk. 2:
»Stk. 2. Landbrugsministeren fastsætter regler om vederlaget for  

 praktiserende dyrlægers udførelse af veterinært arbejde som led i offentlig  

 bekæmpelse af husdyrsygdomme, jf. § 7, stk. 3.« § 2 Loven træder i kraft den 1. januar 1990.
Oprindeligt fremsat forslag § 1 I lov om veterinærvæsenet samt om udøvelse af dyrlægegerning, jf.  

 lovbekendtgørelse nr. 312 af 25. juni 1980 indsættes i § 17 som  

stk. 2:
 »Stk. 2. Landbrugsministeren fastsætter regler om vederlaget for  

 praktiserende dyrlægers udførelse af veterinært arbejde som led i offentlig  

 bekæmpelse af husdyrsygdomme, jf. § 7, stk. 3.«.
§ 2 Loven træder i kraft den 1. januar 1990.
Bemærkninger til lovforslaget Reglerne om de praktiserende dyrlægers pligt til at deltage i offentlig  

 bekæmpelse af smitsomme husdyrsygdomme findes i § 7 i lov om veterinærvæsenet  

 samt om udøvelse af dyrlægegerning, »dyrlægeloven«, jf.  

 lovbekendtgørelse nr. 312 af 25. juni 1980. Dyrlægernes deltagelse vil være  

 relevant f.eks. i forbindelse med udbrud af mund- og klovesyge, svinepest  

 eller kvægtuberkulose.
 Den foreslåede bemyndigelse er en videreførelse af § 20 i lov nr. 156 af  

 4. april 1920 om smitsomme sygdomme hos husdyrene, jf. lovbekendtgørelse nr.  

 906 af 15. december 1987. I forbindelse med omsystematiseringen af lovstoffet  

 vedrørende veterinærvæsenet som følge af gennemførelsen af lov nr. 814 af 21.  

 december 1988 om husdyrsygdomme har man imidlertid fundet det hensigtsmæssigt  

 at overføre bestemmelsen til dyrlægeloven, der som anført ovenfor indeholder  

 reglerne om dyrlægernes pligter.
 Lovforslaget medfører ikke økonomiske, administrative eller  

 personalemæssige konsekvenser for staten eller kommunerne.
