Landsskatteretskendelse vedr.
Salg af afskrivningsberettiget  

 ejendom af selskab stiftet i forbindelse med skattefri virksomhedsomdannelse  

 -  

 genvundne afskrivninger Klagen vedrører spørgsmålet  

 om, hvorvidt A ApS der er stiftet ved skattefri virksomhedsomdannelse, ved  

 efterfølgende salg af afskrivningsberettiget ejendom skal medregne 90% eller  

 100% af opgjorte genvundne afskrivninger til indkomsten.
Landsskatterettens afgørelse ToldSkat har opgjort  

 genvundne bygningsafskrivninger til beskatning til 4.103.151 kr.
 Selskabet har selvangivet  

 genvundne bygningsafskrivninger til beskatning med 3.692.839 kr.
 Landsskatteretten stadfæster  

 ToldSkats afgørelse.
Sagens oplysninger Selskabet er som led i en  

 skattefri virksomhedsomdannelse stiftet pr. 1/1 2001 ved omdannelse af  

 hovedanpartshavers hidtil personlig drevne virksomhed.
Hovedanpartshaver har pr.  

 1/12 1991 købt ejendommen beliggende i X.
Ved den skattefri  

 virksomhedsomdannelse  

 pr. 1/1 2001 overdrages ejendommen til selskabet.
Selskabet sælger ejendommen  

 til tredjemand den 1/3 2001.
Genvundne afskrivninger ved  

 selskabets salg af ejendommen er opgjort til 4.103.151 kr.
Der er ikke  

 uenighed  

 om den beløbsmæssige opgørelse.
ToldSkats afgørelse ToldSkat har forhøjet  

 selskabets indkomst med 410.312 kr. da samtlige genvundne afskrivninger  

 (100%)  

 er skattepligtige.
ToldSkat henviser herved til afskrivningslovens § 21, stk.  

 6, modsætningsvis.
Klagerens påstand og argumenter Repræsentanten er af den  

 opfattelse, at de genvundne afskrivninger på 4.103.151 kr. kun skal medregnes  

 med 90%, jf. afskrivningslovens § 21, stk. 6.
Ifølge repræsentanten er  

 hensigten med skattefri virksomhedsomdannelse, at beskatningen ved succession  

 skal være den samme som ved afståelse.
Det eneste, der i princippet sker ved  

 succession er, at beskatningen udskydes.
 Repræsentanten anfører, at  

 det ved beregning af passivposten fremgår af eksemplet i cirkulære nr. 207 af  

 23. december 1999 om lov om skattefri virksomhedsomdannelse, afsnit 5.4, at  

 det  

 er 90% af de genvundne afskrivninger der skal med i avanceopgørelsen.
 Endvidere anfører  

 repræsentanten, at det ikke fremgår af cirkulæret eller bemærkningerne til  

 lovforslaget,  

 at selskabet mister den nedskrivning på 10% som den oprindelige ejer har  

 haft.
Endelig anfører  

 repræsentanten, at formålet med loven er at sikre, at den fortjeneste der var  

 ved omdannelsen bliver beskattet.
Det er ikke hensigten, at der skal  

 beskattes  

 en større avance end hvis den oprindelige ejer havde ladet sig beskatte ved  

 omdannelsen.
Landsskatterettens bemærkninger og begrundelse Lovbekendtgørelse nr. 845 af  

 4/9 2000 om skattemæssige afskrivninger finder anvendelse for indkomståret  

 2001. Det fremgår af afskrivningslovens § 21, stk. 6, at personer skal  

 medregne  

 genvundne afskrivninger med 90% ved opgørelsen af den skattepligtige  

 indkomst.
 Modsætningsvis gælder, at  

 selskabet ikke er omfattet af bestemmelsen i afskrivningslovens § 21, stk. 6.
Fast ejendom der er valgt at  

 indgå ved omdannelsen af den personlige virksomhed, skal efter  

 lovbekendtgørelse  

 nr. 768 af 12/10 1999 om skattefri virksomhedsomdannelse indgå til  

 ejendommens  

 handelsværdi med fradrag af skattepligtig fortjeneste af genvundne  

 afskrivninger.
Den skattepligtige fortjeneste udgør i denne forbindelse 90%  

 af  

 de genvundne afskrivninger.
Dette svarer til eksemplet i cirkulære nr. 207 af  

 23/12 1999 om skattefri virksomhedsomdannelse, afsnit 5.4, vedrørende  

 opgørelse  

 af den skattemæssige værdi af virksomhedens aktiver og passiver.
 Efter  

 virksomhedsomdannelseslovens § 6 succederer selskabet i skattemæssig  

 henseende  

 i anskaffelsestidspunkt, anskaffelsessum og anskaffelseshensigt.
 Det fremgår af  

 virksomhedsomdannelseslovens § 6, stk. 1, at skattemæssige af- og  

 nedskrivninger som den hidtidige ejer har foretaget, anses for foretaget af  

 selskabet i de pågældende indkomstår.
 Opgørelsen af den  

 skattepligtige fortjeneste af de genvundne afskrivninger, som efter  

 virksomhedsomdannelseslovens  

 § 2, stk. 1, nr. 5, indgår ved beregningen af anparternes anskaffelsessum, er  

 ikke omfattet af selskabets successionsgrundlag i  

 virksomhedsomdannelseslovens  

 § 6.
 ToldSkats afgørelse  

 stadfæstes.
