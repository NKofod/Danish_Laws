 Bekendtgørelse om ændring af  

 bekendtgørelse om arbejdsmarkedsuddannelsernes indhold og opbygning  

 m.v.
(Tilbagekaldelse af udbud og præcisering af generelle  

 lærerkvalifikationer) §1 I Arbejdsmarkedsstyrelsens bekendtgørelse nr. 622 af 28. juni 1996  

 om arbejdsmarkedsuddannelsernes indhold og opbygning m.v., som er  

 ændret ved bekendtgørelse nr. 29 af 16. januar 1998 og  

 bekendtgørelse nr. 738 af 24. september 1998, foretages  

 følgende ændringer:
 1. § 31, stk. 1, litra h, affattes  

 således:
»h)	Omfanget af lærerforbrug og eventuelt forbrug af  

 øvrigt personale.
Endvidere præciseres hvilke kvalifikationer  

 læreren/lærerne og det øvrige personale skal besidde, der  

 ligger ud over de i § 69 fastsatte.
Endvidere anføres eventuelle  

 krav til virksomhedskendskab, samt specifikke kvalifikationer.
Endelig  

 beskrives relevante kvalificeringsmuligheder.« 2. Efter § 47 indsættes som ny bestemmelse:
»§ 47 a.
Arbejdsministeren kan mellem de årlige  

 godkendelser efter § 46 tilbagekalde godkendelse til udbud, hvis  

 bevillingsmæssige forhold eller uddannelses- og arbejdsmarkedspolitiske  

 hensyn taler for en regulering.« 3. I § 51 indsættes efter stk. 4 som nyt  

 stk.:
»Stk. 5. Arbejdsministeren kan regulere antallet af udbydere  

 til arbejdsmarkedsuddannelserne ved at tilbagekalde godkendelser til udbud,  

 hvis de bevillingsmæssige forhold eller uddannelses- og  

 arbejdsmarkedspolitiske hensyn taler for en regulering.« 4. Efter § 69 indsættes som ny bestemmelse:
»§ 69 a.
Lærere, der underviser på  

 arbejdsmarkedsuddannelser, skal som minimum have kvalifikationer svarende til  

 faglært niveau samt mindst 3 års relevant og aktuel  

 erhvervserfaring (ekskl. uddannelsestid).
 Stk. 2. Læreren skal have, eller senest 4 år efter  

 sin ansættelse have opnået, pædagogiske eller  

 faglig-pædagogiske kvalifikationer med henblik på, at  

 undervisningen kan tilrettelægges og gennemføres med  

 udgangspunkt i arbejdsmarkedets og den enkelte deltagers erhvervsrettede  

 kvalifikationsbehov.
Stk. 3. Den pædagogiske uddannelse skal svare til  

 niveauet i uddannelsen af voksenundervisere, der gennemføres i  

 Undervisningsministeriets regi.« § 2 Bekendtgørelsen træder i kraft den 5. juni 1999.
