Renter af studielån for 1984, hvor studiet var afsluttet i 1983, kunne  

 ikke fradrages, idet der ikke var indgået nogen afviklingsaftale.
Den  

 långivende bank havde løbende og senest i august 1984 på grund af låntagers  

 arbejdsløshed udsat afviklingen af lånet til ind i 1985.
A klagede for indkomståret 1984 over, at de stedlige skattemyndigheder  

 ikke havde efterkommet hendes anmodning om fradrag for renter af studielån.  

 Det fremgik af sagens oplysninger, at klageren havde afsluttet sin uddannelse  

 som håndarbejdslærer i sommeren 1983. Klageren havde i studietiden optaget et  

 statsgaranteret studielån, som pr. 1. juli 1983 var opgjort til 184.911 kr.  

 og pr. 1. januar 1985 til 222.622 kr. inkl. renter tilskrevet i 1984 med  

 25.876 kr.
Det var oplyst, at klageren ikke havde været i stand til at  

 påbegynde en afvikling af studielånet, da hun efter færdiguddannelsen måtte  

 melde sig arbejdsløs.
Lånet var i 1985 overført til Hypotekbanken, idet denne  

 havde indfriet klagerens gæld til den pågældende bank.
Klageren havde ved  

 skifterettens medvirken i året 1988 fået en gældssaneringsordning.
Klagerens advokat påstod, at klageren var berettiget til fradrag for  

 renter, som var tilskrevet efter, at studiet var afsluttet.
Han henviste  

 særlig til, at der til studiestøtteordningen var knyttet et afviklingsfrit år  

 efter studiets afslutning, i hvilken periode kredittens maksimum lovbundet  

 måtte hæves med de løbende renter.
Der var for Landsskatteretten fremlagt et  

 bilag fra den långivende bank fra august 1987, hvoraf fremgik, at man løbende  

 og senest i august 1984 havde udsat afviklingen af lånet - i sidste omgang  

 til den 1. februar 1985 under hensyn til klagerens manglende beskæftigelse.
Landsskatteretten lagde til grund, at der mellem parterne ikke var indgået  

 en afviklingsordning, hvorfor det måtte antages, at der var givet henstand  

 med betaling af renter for indkomståret 1984. Disse renter var herefter ikke  

 forfaldne til betaling, hvorfor klageren ikke i det pågældende år var  

 berettiget til fradrag for de påståede 25.876 kr.
Den påklagede ansættelse  

 blev herefter stadfæstet.
 LV 1987, F 3.4.1.
