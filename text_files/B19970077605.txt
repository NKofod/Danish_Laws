 I medfør af § 1, stk. 3, § 4, stk. 1, nr. 5, stk. 3 og 4, § 5, stk. 1, 2  

 og 4, § 6, stk. 4, og § 7, stk. 1, i lov nr. 1209 af 27. december 1996 om  

 Elsparefonden fastsættes:
Generelle bestemmelser § 1.  Der kan gives statstilskud til følgende  

 aktiviteter til at fremme besparelser i elforbruget i boliger og offentlige  

 institutioner:
 Stk. 2.  Med apparater i denne bekendtgørelse menes  

 energiforbrugende apparater og andet energiforbrugende udstyr af enhver art,  

 som er beregnet til husholdningsbrug i boliger, eller som sædvanligt anvendes  

 i offentlige institutioner, samt tilhørende hjælpeudstyr.
 Stk. 3.  Boliger omfatter en- og tofamiliehuse,  

 udlejningsejendomme, ejerlejligheder, kollegier m.v. fælles  

 boliginstitutioner, private andelsboligforeninger m.v., som lovligt anvendes  

 til helårsbeboelse.
 Stk. 4.  Offentlige institutioner omfatter bygninger,  

 der af staten, amtskommuner, kommuner eller selvejende institutioner og  

 lignende anvendes til offentlige formål, herunder administration,  

 undervisning, sundhedsvæsen, ikke kommerciel servicevirksomhed og lignende,  

 og som er beregnet til regelmæssig brug.
 Stk. 5.  Elsparefonden træffer bestemmelse om, hvorvidt  

 der kan gives tilskud til aktiviteter, som nævnt i stk. 1, der modtager  

 tilskud fra andre statslige eller kommunale tilskudsordninger.
 § 2.  Energieffektive apparater omfatter:
Stk. 2.  Ved afgørelsen af , om et apparat anses for  

 tilskudsberettiget, skal der lægges vægt på energibesparelsen, jf. stk. 1, og  

 andre miljømæssige hensyn, samfundsøkonomiske hensyn samt brugsmæssige  

 egenskaber.
Ved afgørelsen kan der anlægges livscyklus-vurderinger.
Tilskud til produktudvikling af  

 energieffektive apparater § 3.  Der kan ydes tilskud til erhvervsvirksomheder,  

 teknisk sagkyndige institutioner eller forskningsinstitutioner til udvikling  

 af nye energieffektive apparater.
Tilskudsberettigede projekter for  

 produktudvikling udvælges efter objektive, saglige og rimelige kriterier.  

 Tilskud kan gives til følgende aktiviteter med nedennævnte  

 tilskudsstørrelser:
 Stk. 2.  Hvis tilskudsmodtageren er en lille eller  

 mellemstor virksomhed, jf. § 4, stk. 2 og 3, kan tilskuddet forhøjes med  

 indtil 10 %-point.
 Stk. 3.  Der kan gives højere tilskud end de i stk. 1 og  

 2 nævnte maksimale tilskudsstørrelser i følgende tilfælde:
 Stk. 4.  Der kan ikke gives tilskud til grundforskning.  

 Der kan endvidere ikke gives tilskud til rutinemæssige eller regelmæssige  

 ændringer af produkter, produktionslinier, produktionsprocesser, eksisterende  

 tjenesteydelser eller andre igangværende transaktioner, selvom disse  

 ændringer kan indebære forbedringer.
 Stk. 5.  Tilskudsstørrelserne gælder for tilskud fra  

 Elsparefonden sammenlagt med eventuelle andre statslige eller kommunale  

 tilskud til pågældende aktivitet.
 Stk. 6.  Med hensyn til tilskud og betingelserne herfor  

 finder bestemmelserne i EF-rammebestemmelserne for statsstøtte til forskning  

 og udvikling i øvrigt anvendelse.
 § 4.  Med de i § 3, stk. 1, nævnte tilskudsberettigede  

 aktiviteter forstås:
Stk. 2.  Ved små og mellemstore virksomheder, jf. § 3,  

 stk. 2, forstås virksomheder, der Stk. 3.  Selvom en virksomhed ikke falder ind under  

 bestemmelserne i stk. 2, nr. 3, kan den dog anses for uafhængig, hvis Stk. 4.  Ved afgørelsen af, om en virksomhed falder ind  

 under bestemmelserne i stk. 2-3, finder bestemmelserne i  

 EF-rammebestemmelserne for statsstøtte til små og mellemstore virksomheder i  

 øvrigt anvendelse.
 § 5.  De tilskudsberettigede udgifter omfatter:
 Stk. 2.  Der kan ikke ydes tilskud til dækning af  

 finansieringsudgifter.
Tilskud til markedsføring af energieffektive apparater § 6.  Der kan gives tilskud til nedennævnte  

 aktiviteter til at fremme markedsføringen af energieffektive apparater:
 Stk. 2.  Tilskuddet ydes til brancheorganisationer,  

 teknisk sagkyndige institutioner, sagkyndige i markedsføring o.l. samt til  

 sekretariater for de i stk. 1, nr. 1 og 2, nævnte ordninger.
Stk. 3.  Tilskuddet gives til dækning af udgifter til  

 forberedelse, etablering og drift af de i stk. 1 nævnte aktiviteter.
Der kan  

 ikke ydes tilskud til dækning af finansieringsudgifter.
Tilskud kan gives til  

 dækning af indtil 100 % af de godkendte udgifter.
Stk. 4.  Der kan ikke ydes tilskud til en leverandør til  

 markedsføring af dennes produkter.
Ved tildeling af tilskud udvælges  

 produkterne efter objektive, saglige og rimelig kriterier.
 Stk. 5.  Tilskud til de i stk. 1, nr. 1 og 2, nævnte  

 aktiviteter er betinget af, at der er blevet gennemført en  

 informationsprocedure med hensyn til tekniske standarder og forskrifter, jf.  

 direktiv 83/189/EØF, som ændret ved direktiv 88/182/EØF og direktiv 94/10/EF.
Tilskud til anskaffelse af energieffektive  

 apparater § 7.  Der kan ydes tilskud til boligselskaber og andre  

 store brugere af elapparater eller sammenslutninger af disse til anskaffelse  

 af nye energieffektive apparater i større ordrer.
 Stk. 2.  Der kan ydes tilskud til husholdninger og til  

 offentlige institutioner til individuel anskaffelse af nye energieffektive  

 apparater.
 Stk. 3.  Der kan tillige ved anskaffelser, som nævnt i  

 stk. 1 og 2, ydes tilskud til installationsarbejder, som er nødvendige af  

 hensyn til anvendelsen af det energieffektive apparat.
 Stk. 4.  Der kan endvidere, når en ejendom med mere end  

 to boliger gennemgår en væsentlig ombygning, ydes tilskud til at renovere  

 ejendommens gasinstallationer til køkkenbrug, hvis dette anses for nødvendigt  

 for at opretholde disse installationer.
 Stk. 5.  Tilskud til anskaffelse kan betinges af, at  

 modtageren efter Elsparefondens nærmere bestemmelse afleverer et brugt  

 apparat.
 Stk. 6.  Tilskudsberettigede apparater udvælges efter  

 objektive, saglige og rimelige kriterier.
 § 8.  Tilskud til individuel anskaffelse, jf. § 7,  

 stk. 2, ydes som standardtilskud, jf. bekendtgørelsens kapitel 6 og 7.
 Stk. 2.  Tilskud til anskaffelse i større ordrer, jf. §  

 7, stk. 1, samt tilskud til renovering af installationer jf. § 7, stk. 4,  

 ydes sædvanligvis efter individuel ansøgning, jf. bekendtgørelsens kapitel 8.  

 Elsparefonden kan dog beslutte, at tilskud ydes som standardtilskud.
Stk. 3.  Standardtilskud ydes sædvanligvis i forbindelse  

 med samlede kampagner for anskaffelse af nærmere angivne energieffektive  

 apparater.
Elsparefonden fastsætter årlige tilsagns- og udbetalingsrammer for  

 de enkelte tilskudskampagner.
Hvis Elsparefonden finder, at en udbetalings-  

 eller tilsagnsramme ikke udnyttes i rimeligt omfang, kan fonden træffe  

 bestemmelse om overførsel af midlerne til udbetalings- eller tilsagnsrammen i  

 samme år for et andet tilskudsberettiget område.
§ 9.  Elsparefonden fastsætter størrelsen af tilskud  

 til anskaffelse af energieffektive apparater og ledsagende  

 installationsarbejder.
Tilskud kan fastsættes generelt eller for hver af de i  

 § 8, stk. 3, nævnte kampagner.
 Stk. 2.  Tilskud til anskaffelse af energieffektive  

 apparater kan udgøre op til 100 % af forskellen mellem prisen for pågældende  

 produkt og gennemsnitsprisen for apparattypen.
 Stk. 3.  Tilskud til installationsarbejder kan udgøre op  

 til 75 % af de rimelige gennemsnitlige installationsudgifter, som er  

 nødvendige til installering af det energieffektive apparat.
 Stk. 4.  Elsparefonden offentliggør oplysninger om  

 tilskudsstørrelser, retningslinier for beregning af tilskud, frister for  

 tilskudsgivningen samt oplysning om, hvorledes tilskud udbetales.
§ 10.  Materialer og udførelse ved tilskudsberettigede  

 installationsarbejder skal være i overensstemmelse med gældende forskrifter  

 og standarder.
Elsparefonden kan træffe bestemmelse om, at installationer og  

 materialer skal opfylde nærmere angivne krav til energieffektivitet,  

 holdbarhed og nedsat miljøbelastning.
Elsparefonden offentliggør de nævnte  

 bestemmelser.
 Stk. 2.  Tilskud til et installationsarbejde er betinget  

 af, at arbejdet udføres af en virksomhed, der er momsregistreret efter  

 momsloven, og som driver installationsvirksomhed.
§ 11.  Der kan endvidere ydes tilskud til  

 boligselskaber og andre store brugere af elapparater samt sammenslutninger af  

 disse til dækning af særlige udgifter i forbindelse med anskaffelse af  

 energieffektive apparater.
Tilskuddet kan gives til:
Stk. 2.  Tilskud gives til dækning af udgifter til  

 forberedelse, etablering og drift af de i stk. 1 nævnte aktiviteter.
Der kan  

 ikke ydes tilskud til dækning af finansieringsudgifter.
Tilskuddet kan ydes  

 til dækning af indtil 100 % af de godkendte udgifter.
 Stk. 3.  Apparater, som indgår i de i stk. 1 nævnte  

 aktiviteter, udvælges efter objektive, saglige og rimelige kriterier.
 Stk. 4.  Det er en betingelse for at yde tilskud til  

 indgåelse af aftaler med leverandører, som nævnt i stk. 1, nr. 2, at aftalen  

 er indgået efter en offentlig udbudsprocedure, og at de tilskud, som  

 leverandøren modtager i forbindelse med aftalen, ikke overstiger de i § 3  

 nævnte grænser for tilskud.
Tilskud til energieffektiv anvendelse af  

 apparater ( information, § 12.  Der kan ydes tilskud til at rådgive forbrugerne  

 om energibesparelser, anskaffelse af energieffektive apparater og  

 energieffektiv anvendelse af apparater.
Tilskudsberettigede aktiviteter kan  

 være: Forbrugerrådgivning, udsendelse af informationsmateriale, afholdelse af  

 demonstrationer og udstillinger og lignende.
Stk. 2.  Der kan til de i stk. 1 nævnte formål gives  

 tilskud til undersøgelser m.v. af tekniske og markedsmæssige forhold og  

 forbrugeradfærd og -holdninger samt mulighederne for at påvirke disse  

 forhold.
Tilskudsberettigede aktiviteter kan være: Undersøgelser og  

 udredninger, måling af energieffektivitet i apparater, demonstrations- og  

 pilotprojekter og lignende.
 Stk. 3.  Med hensyn til udvikling af produkter henvises  

 til bestemmelserne i bekendtgørelsens kapitel 2.
 Stk. 4.  Tilskuddet kan gives til  

 forsyningsvirksomheder, andre virksomheder, organisationer, sagkyndige  

 institutioner vedrørende tekniske, adfærds- og markedsmæssige forhold og  

 lignende.
Stk. 5.  Tilskuddet ydes til dækning af udgifter til  

 forberedelse, etablering og drift af aktiviteterne.
Der kan ikke gives  

 tilskud til dækning af finansieringsudgifter.
Tilskuddet kan gives til  

 dækning af indtil 100 % af de godkendte udgifter.
 Stk. 6.  Ved tildeling af tilskud udvælges produkterne  

 efter objektive, saglige og rimelige kriterier.
Administration af standardtilskud § 13.  Elsparefonden udpeger en koordinator af  

 standardtilskud til anskaffelse af energieffektive apparater, jf. §§ 7 og 8.  

 Elsparefonden kan dog beslutte selv at udføre koordinatorens opgaver, jf.  

 bekendtgørelsens kapitel 7.
 Stk. 2.  Endvidere kan Elsparefonden beslutte at udpege  

 en koordinator til nærmere bestemte opgaver i forbindelse med andre tilskud.  

 I disse tilfælde finder nedenstående bestemmelser anvendelse med fornødne  

 tillempninger.
 Stk. 3.  Koordinatoren skal efter Elsparefondens nærmere  

 bestemmelse påtage sig at udføre følgende opgaver:
 § 14.  Elsparefonden udbyder opgaven som koordinator  

 mellem forsyningsvirksomheder og andre virksomheder, organisationer m.v.  

 efter gældende regler om udbud af offentlige tjenesteydelser.
Stk. 2.  Elsparefonden antager det økonomisk mest  

 fordelagtige tilbud.
Ved vurderingen skal der tages hensyn til miljømæssige  

 og samfundsøkonomiske forhold med henblik på at opnå størst mulig miljømæssig  

 virkning af tilskudsmidlerne.
Endvidere skal der tages hensyn til en effektiv  

 anvendelse af tilskudsmidlerne, den tekniske kvalitet af tilbudene og deres  

 brugerøkonomiske konsekvenser.
Elsparefonden kan forkaste et udbud, hvis de  

 modtagne tilbud ikke findes fordelagtige.
Stk. 3.  Aftalen mellem Elsparefonden og koordinatoren  

 om gennemførelsen af opgaverne indgås for en nærmere angivet periode.
Aftalen  

 skal indeholde:
 Stk. 4.  Aftalen skal efter Elsparefondens nærmere  

 bestemmelse indeholde bestemmelser om, hvorledes der skal forholdes, hvis det  

 angivne minimum, jf. stk. 3, nr. 3, ikke opnås, herunder hvorvidt aftalen  

 bortfalder eller rammerne reduceres, jf. § 8, stk. 3.
 Stk. 5.  Elsparefonden underretter koordinatoren om  

 tilskudsstørrelser og -kriterier og andre forhold, som koordinatoren skal  

 iagttage.
 § 15.  Koordinatoren skal aflægge regnskab til  

 Elsparefonden for anviste udbetalinger af tilskud, ledsaget af fornøden  

 dokumentation for, at betingelserne for udbetalingen er opfyldt.
Stk. 2.  Koordinatoren skal ved udførelsen af sine  

 opgaver handle uafhængigt af andre økonomiske interesser.
Koordinatoren skal  

 ved regnskabsaflæggelsen gøre rede for eventuelle muligheder for sammenstød  

 med andre økonomiske interesser.
 Stk. 3.  Koordinatoren skal efter anmodning meddele  

 Elsparefonden alle sådanne oplysninger, som er nødvendige for fondens tilsyn  

 med udførelsen af opgaverne.
 Stk. 4.  Bestemmelserne om udbud af offentlige arbejder  

 finder anvendelse ved udbud af tilskudsberettigede arbejder.
 Stk. 5.  Elsparefonden kan fastsætte nærmere regler om  

 koordinatorens udførelse af sine opgaver ifølge ovenstående bestemmelser.
Udbetaling af standardtilskud § 16.  Standardtilskud til anskaffelse af apparater,  

 jf. bestemmelserne i bekendtgørelsens kapitel 6, udbetales direkte til  

 køberen uden særskilt ansøgning herom.
 Stk. 2.  Udbetalingen af tilskud kan ske ved, at  

 forhandleren udleverer en anvisning til køberen til udbetaling i  

 pengeinstitut, at forhandleren udbetaler tilskuddet ved modregning i  

 købesummen, eller på anden hensigtsmæssig og let kontrollerbar måde.
 Stk. 3.  Hvis forhandleren udbetaler tilskuddet kontant,  

 skal denne udbetale tilskuddet forskudsvis imod refusion.
 Stk. 4.  Fakturaen for købet skal angive dato for købet  

 og andre oplysninger til dokumentation af forholdet.
 Stk. 5.  Elsparefonden kan træffe bestemmelse eller  

 fastsætte regler om direkte udbetaling, herunder om betingelser for  

 udbetaling, fakturering og dokumentation for, at betingelserne for tilskud er  

 overholdt.
§ 17.  Elsparefonden fastsætter i forbindelse med  

 kampagner for standardtilskud en frist for, hvor længe der kan ydes tilskud  

 til anskaffelsen.
Tilskud kan kun ydes inden for denne periode.
Stk. 2.  Tilskud til installationsarbejder er endvidere  

 betinget af, at arbejdet ikke er påbegyndt før den i § 16, stk. 4, nævnte  

 dato.
Et installationsarbejde anses for påbegyndt ved den fysiske  

 iværksættelse i bygningen.
Stk. 3.  Tilskuddet kan kun udbetales til  

 tilsagnsmodtageren.
Efter tilsagnsmodtagerens begæring kan koordinatoren dog  

 overføre et meddelt tilsagn om tilskud til et penge- eller realkreditinstitut  

 eller anden virksomhed, som yder lån til finansiering af anskaffelsen.
Tilsagn om tilskud til projekter og  

 udbetaling af tilskuddet § 18.  Ved ikke standardiserede tilskud, jf.  

 bestemmelserne i § 3, § 6, § 8, stk. 2, § 11 og § 12, indgives ansøgning om  

 tilskud til pågældende projekt til Elsparefonden.
Ansøgningen skal udfærdiges  

 på særlige skemaer efter Elsparefondens nærmere bestemmelse.
 Stk. 2.  Ansøgning om tilskud til et projekt kan  

 indgives på ansøgerens initiativ eller efter udbud fra Elsparefonden.
 Stk. 3.  Ansøgninger om tilskud skal i fornødent omfang  

 indeholde budget for projektet samt oplysning om, hvorvidt projektets  

 gennemførelse, omfang eller tidsplan er afhængigt af tilskuddet.
Stk. 4.  På grundlag af ansøgningen kan Elsparefonden  

 meddele tilsagn om tilskud.
Tilsagnsbeløb kan ikke forhøjes.
Stk. 5.  I tilsagn om tilskud til projekter af længere  

 varighed kan der gives tilsagn om periodisk udbetaling af dele af tilskuddet,  

 efter at tilsvarende dele af aktiviteten er gennemført.
Tilsagn om periodisk  

 udbetaling er betinget af, at der er ansøgt herom, og at ansøgningen  

 indeholder tilstrækkelige oplysninger om indholdet og gennemførelsen af de  

 enkelte delopgaver.
§ 19.  Tilsagnsmodtageren indsender ansøgning om  

 udbetaling af tilskud til Elsparefonden.
Ansøgningen skal udfærdiges på et  

 særligt skema, som fremsendes til ansøgeren sammen med meddelelsen om  

 tilsagn.
 Stk. 2.  Ansøgningen skal vedlægges fornøden  

 dokumentation af, at betingelserne for udbetaling af tilskud er opfyldt.  

 Ansøgningen skal tillige vedlægges regnskab for de afholdte aktiviteter.  

 Elsparefonden kan fastsætte nærmere regler om regnskabets udformning og om  

 revision af regnskabet.
 Stk. 3.  Tilskuddet kan kun udbetales, hvis arbejdet er  

 afsluttet inden for den i tilsagnet fastsatte frist og godkendt af  

 Elsparefonden, og ansøgningen om udbetaling er indsendt senest 6 måneder  

 efter den nævnte frist.
 Stk. 4.  Udbetaling af tilskud er endvidere betinget af,  

 at aktiviteten ikke er påbegyndt, før der meddeles tilsagn om tilskud.
 Stk. 5.  Udbetaling af tilskud til forsknings- og  

 udviklingsaktiviteter til en modtager, som ligger over grænserne for små  

 eller mellemstore virksomhed, jf. § 4, stk. 2 og 3, er betinget af, at  

 modtageren godtgør, at tilskuddet har tilskyndet til gennemførelsen af  

 aktiviteter, som ellers ikke ville være gennemført, eller som ellers ville  

 være blevet gennemført i mindre omfang eller indenfor en længere tidsfrist.  

 Modtageren skal vedlægge budget og regnskab for sine forsknings- og  

 udviklingsaktiviteter i fornødent omfang.
Stk. 6.  Tilskuddet kan kun udbetales til  

 tilsagnsmodtageren.
Efter tilsagnsmodtagerens begæring kan Elsparefonden dog  

 overføre et meddelt tilsagn om tilskud til et penge- eller  

 realkreditinstitut, som yder lån til finansiering af aktiviteten.
Forskellige bestemmelser, ikrafttræden § 20.  Elsparefonden kan træffe afgørelse om, at  

 tilsagn om tilskud bortfalder, hvis ansøgeren har afgivet urigtige eller  

 vildledende oplysninger eller fortiet oplysninger af betydning for  

 ansøgningen, eller hvis betingelserne for at yde tilsagn ikke længere er til  

 stede.
Hvis tilskuddet er udbetalt, kan det kræves tilbagebetalt.
 Stk. 2.  Når en koordinator under varetagelsen af sine  

 opgaver bliver opmærksom på forhold, som omhandlet i stk. 1, skal  

 koordinatoren forelægge sagen til afgørelse for Elsparefonden.
 § 21.  Elsparefondens afgørelser efter denne  

 bekendtgørelse kan ikke indbringes for anden administrativ myndighed, jf. dog  

 stk. 3.
 Stk. 2.  Koordinatorens afgørelser om tilsagn om tilskud  

 og om udbetaling af tilskud kan indbringes for Elsparefonden.
 Stk. 3.  Elsparefondens og koordinatorens afgørelser om  

 udbud kan påklages efter de bestemmelser, der gælder om klager over udbud af  

 offentlige arbejder og ydelser.
§ 22.  Ifølge § 8, stk. 1, i lov om Elsparefonden  

 straffes den, der giver urigtige oplysninger i forbindelse med ansøgning om  

 tilsagn eller om udbetaling af tilskud, med bøde eller hæfte, med mindre  

 højere straf er forskyldt efter anden lovgivning.
Der kan ifølge denne  

 bestemmelses stk. 2 pålægges selskaber m.v. (juridiske personer) strafansvar  

 efter reglerne i straffelovens 5. kapitel.
 § 23.  Bekendtgørelsen træder i kraft den 20. oktober  

 1997.
