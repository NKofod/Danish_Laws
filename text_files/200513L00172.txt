Vedtaget af Folketinget  

 ved 3. behandling den 9. maj 2006 Forslag til Lov  

 om ændring af lov om Vækstfonden (Lovmæssige  

 rammer for en ny kapitalstærk venturefond) § 1 I lov om Vækstfonden, jf. lovbekendtgørelse nr. 549 af 1. juli 2002, som  

 ændret ved § 12 i lov nr. 394 af 28. maj 2003 og § 27 i lov nr. 1414 af 21.  

 december 2005, foretages følgende ændringer:
 1.  

  

 I  

  

 § 2, stk. 9  


,  

  

 indsættes efter »finansieringsinstrumenterne«: »og  

 uddelegering af opgaver«.
 2.  

  

 I  

  

 § 3, stk. 1, 3.  

 pkt.,  


  

 ændres »Danmarks Erhvervsråd« til:  

 »Danmarks Vækstråd«.
 3.  


  

 § 3, stk. 3  


,  


  

 affattes således:
»Stk. 3.  


  

 Bestyrelsen træffer afgørelse om  

 finansieringstilsagn på grundlag af indstilling fra fondens sekretariat.  

 Bestyrelsen kan fastsætte regler for henlæggelse af visse afgørelser til  

 sekretariatet.
Bestyrelsen kan endvidere fastsætte regler for henlæggelse af  

 forvaltningen af afgrænsede dele af Vækstfondens kapitalanbringelser til  

 selvstændige enheder.
Disse selvstændige enheder kan tillige modtage private  

 midler til forvaltning.
Bestyrelsens afgørelser er endelige.« 4.  

  

 I  

  

 § 4, stk. 1  


,  


  

 indsættes efter »erhvervsfremmesystem«: »og varetagelse af opgaver med  

 forvaltning  

 af fondens kapitalanbringelser i virksomheder og udviklingsselskaber.« 5.  

  

 I  

  

 § 6  


  

 indsættes som  

 stk. 4  


  

 :
»Stk. 4  


. Kapitalanbringelse i virksomheder og  

 udviklingsselskaber forvaltes efter principperne for den passive kapital i  

 stk.  

 1, når de pågældende virksomheder og udviklingsselskaber ikke længere anses  

 for  

 omfattet af fondens erhvervsfremmende formål.
Indtægter fra og udgifter til  

 fondens  

 forvaltning af disse kapitalanbringelser tilfalder og afholdes af fondens  

 midler.
Denne forvaltning kan af bestyrelsen efter forudgående godkendelse af  

 økonomi- og erhvervsministeren henlægges til selvstændige enheder.« § 2 Loven træder i kraft  

 dagen efter bekendtgørelsen i Lovtidende.
