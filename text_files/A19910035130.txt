(Ophævelse af gebyrer for visse  

 forvaltningsafgørelser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov af 6. marts 1869 om klasselotteriet og forbud mod andet lotteri  

 m.m., som senest ændret ved lov nr. 62 af 7. februar 1990, foretages følgende  

 ændring:
 § 2,  stk. 3, ophæves.
§ 2 I våbenloven, jf. lovbekendtgørelse nr. 529 af 11. december 1985, som  

 senest ændret ved lov nr. 400 af 13. juni 1990, foretages følgende ændring:
 Efter § 6 c indsættes som ny paragraf:
»§ 6 d.  Tilladelse i henhold til lovens § 2,  

 stk. 1, og § 2 e, stk. 1, udstedes med en gyldighedstid på 5 år.
Vedrørende  

 tilladelse til pistol er gyldighedstiden dog kun 2 år.
 Stk. 2.  Tilladelser til våbensamlere og til riflede  

 jagtvåben til jægere udstedes dog med en gyldighedstid på 10 år.
 Stk. 3.  Samtykke til udstedelse af jagttegn meddeles  

 for et tidsrum svarende til jagttegnets gyldighedsperiode.
Stk. 4.  Tilladelser til genopladning og tilladelse til  

 indkøb af sortkrudt meddeles for 5 år.« § 3 I færdselsloven, jf. lovbekendtgørelse nr. 765 af 16. november 1990,  

 foretages følgende ændringer:
 1. § 37, stk. 5, 1. pkt., ophæves.
 2. § 86 a ophæves.
§ 4 I lov om restaurations- og hotelvirksomhed, jf. lovbekendtgørelse nr. 186  

 af 25. marts 1988, som ændret ved lov nr. 62 af 7. februar 1990, foretages  

 følgende ændring:
 § 22,  stk. 1, 2. pkt., ophæves.
§ 5 Loven træder i kraft den 1. januar 1992.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
