 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
 Uddannelsens formål og struktur m.v.
 § 1.  Formålet med uddannelsen til Master of  

 Information Technology (MI) er at give studerende med praktisk  

 erhvervserfaring en videregående uddannelse i informationsteknologi.  

 Uddannelsen skal give de studerende en teoretisk, analytisk, metodisk og  

 praktisk indsigt i informationsteknologi, der sætter dem i stand til at  

 medvirke ved udvikling og implementering af ny informationsteknologi i  

 private og offentlige virksomheder.
Stk. 2.  Uddannelsen skal sætte deltagerne i stand til Stk. 3.  I undervisningen indgår miljømæssige  

 problemstillinger, der er relevante for det pågældende fagområde.
 § 2.  Uddannelsen er en videregående  

 deltidsuddannelse, der udbydes som åben uddannelse ved Aalborg Universitet  

 med et omfang, der svarer til 1-1 1/2 årsværk.
Stk. 2.  Uddannelsen tilrettelægges som et  

 deltidsstudium, hvoraf 1 år kan tilrettelægges på fuld tid efter  

 bestemmelserne herom i lov om åben uddannelse.
Uddannelsen skal være  

 afsluttet inden for højst 6 år.
Stk. 3.  De anførte uddannelseslængder angiver det antal  

 årsværk, der skal lægges til grund ved planlægningen af uddannelsen.
Et  

 årsværk er en fuldtidsstuderendes arbejde i et år.
 § 3.  Den, der har gennemført uddannelsen, har ret til  

 at betegne sig Master of Information Technology, forkortet MI, med tilføjelse  

 af specialiseringen.
Adgangsforudsætninger § 4.  Adgang til uddannelsen forudsætter, at ansøgeren  

 har bestået en relevant, videregående uddannelse på mindst bachelorniveau og  

 har 2-4 års relevant erhvervserfaring.
 Stk. 2.  Universitetet kan give adgang til uddannelserne  

 for ansøgere, som ikke opfylder betingelserne, men som skønnes at have de  

 nødvendige forudsætninger for at kunne gennemføre uddannelsen.
 Stk. 3.  Universitetet fastsætter antallet af ansøgere,  

 der kan optages på uddannelsen.
Uddannelsens tilrettelæggelse og indhold § 5.  Uddannelsen tilrettelægges således, at der både  

 indgår kursusundervisning i relevante fagområder og projektarbejde,  

 organiseret som fjernundervisning og i form af seminarer.
Sidste del af  

 uddannelsen indeholder en specialisering bestående af mindst et halvt  

 årsværk.
I uddannelsen indgår gæsteforelæsninger af inden- og udenlandske  

 forskere eller ledende medarbejdere fra danske og udenlandske virksomheder  

 (offentlige eller private).
§ 6.  Uddannelsen omfatter primært tekniske, men også  

 samfundsvidenskabelige og humanistiske fagområder og herunder disses  

 emneområder inden for udvikling og implementering af ny  

 informationsteknologi.
Der lægges særlig vægt på, at den studerende opnår en  

 stor faglig bredde, der omfatter relevante fagområder som signalbehandling,  

 datalogi, organisation, kommunikation og kognition.
 Stk. 2.  Det fastsættes i studieordningen for  

 uddannelsen, i hvilke fagområder der udbydes kurser i tilknytning til de  

 enkelte specialer.
§ 7.  I uddannelsen indgår mindst eet større  

 selvstændigt projektarbejde inden for den valgte specialisering.  

 Projektarbejdet skal have et omfang svarende til minimum 8 uger.
Nærmere  

 regler herom fastsættes i studieordningen.
 Eksamen m.v.
 § 8.  Eksamen tilrettelægges og gennemføres efter  

 reglerne i bekendtgørelse om eksamen ved visse videregående uddannelser under  

 Undervisningsministeriet samt bekendtgørelse om karakterskala og anden  

 bedømmelse.
Andre regler § 9.  Universitetet fastsætter inden for  

 bekendtgørelsens rammer regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
Stk. 4.  Inden en studieordning fastsættes og ved  

 væsentlige ændringer af studieordningen, tager universitetet kontakt til  

 aftagerrepræsentanter.
Derudover indhentes der udtalelse fra  

 censorformandskabet, jf. bekendtgørelse om censorinstitutionen for visse  

 videregående uddannelser under Undervisningsministeriet.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Ved udstedelse af ny studieordning og ved  

 væsentlige ændringer af studieordningen fastsættes overgangsregler i  

 studieordningen.
 Stk. 7.  Studieordninger og ændringer af studieordninger  

 sendes til orientering til censorkorpset og Undervisningsministeriet.
 § 10.  Universitetet kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 11.  Undervisningsministeriet kan tillade  

 fravigelser af bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde der  

 er nævnt i § 4, stk. 2 og stk. 3, § 9, stk. 3, og § 10.
§ 12.  Klager over universitetets afgørelser i henhold  

 til denne bekendtgørelse indgives til universitetet.
Universitetets afgørelse  

 af en klage kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 § 13.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 14.  Bekendtgørelsen træder i kraft den 10. marts  

 1998.
 Stk. 2.  Bekendtgørelsens § 5, 2. pkt. gælder først for  

 studerende, der begynder på uddannelsen i september 1999 og senere.
