 Registrerede virksomheder, der opfører huse på egne grunde med henblik på  

 salg eller udlejning, skal kun opkræve afgift efter lovens § 3, hvis  

 virksomheden selv udfører arbejdsydelser (håndværksarbejde) ved bygningens  

 opførelse eller udfører projekteringsarbejde ved opførelsen (arkitekt- eller  

 ingeniørarbejde).
Afgift skal svares af de pågældende ydelser indbefattet de til arbejdet  

 anvendte materialer og beregnes efter reglerne i lovens § 8, stk 3, dvs på  

 grundlag af virksomhedens almindelige salgspris for et tilsvarende arbejde  

 ved levering til en privat bygherre.
Såfremt en sådan salgspris ikke findes,  

 beregnes afgiften på grundlag af en kalkuleret salgspris.
Til den indgående  

 afgift medregnes afgiften på de materialer, som anvendes ved de af  

 virksomheden selv udførte arbejder ved byggeriet.
Virksomheden (bygherren) kan ikke til den indgående afgift medregne  

 afgiften af håndværksarbejde mv (entrepriser), som udføres af andre  

 virksomheder, og ej heller afgiften af materialer, som bygherren indkøber til  

 brug for andre håndværksvirksomheders arbejder ved byggeriet.
Der skal på den  

 anden side ikke svares afgift af sådanne entrepriser og materialeindkøb ud  

 over den af håndværkeren (entreprenøren) eller leverandøren opkrævede.
 Disse regler gælder også i tilfælde, hvor en registreret virksomhed  

 opfører huse til bolig for virksomhedens indehaver eller til andre af de i §  

 16, stk 3, nævnte formål.
 Se også Mn.267 og Mn.287.
