Nr BTL 37 Betænkning over Forslag til lov om ændring af de kommunale styrelseslove  

 (Faste vederlag, kommunalt ansattes medlemskab af udvalg)   

 Nr L 37 1989-90, 1. samling Afgivet af Kommunaludvalget Afgivet: 19891117 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt og i samråd.
Under et samråd med udvalget har indenrigsministeren oplyst, at det vil  

 blive undersøgt, om der kan ydes fuld økonomisk kompensation til  

 kommunalbestyrelsesmedlemmer under fravær på grund af sygdom og barsel.
Dog  

 vil det under alle omstændigheder blive sikret, at  

 kommunalbestyrelsesmedlemmer under sygdom eller barsel kan bevare det faste  

 vederlag på 1.400 kr. månedligt i indtil 9 måneder.
Derudover har indenrigsministeren oplyst, at ministeriet netop har udsendt  

 en oversigt over de kommissioner, nævn, udvalg m.v., hvor der i lovgivningen  

 er krav om, at kommunalbestyrelserne og amtsrådene skal vælge medlemmer  

 blandt deres midte.
Oversigten viser, at der kun er få krav om, at der skal  

 vælges kommunalbestyrelsesmedlemmer og amtsrådsmedlemmer.
Indenrigsministeren har peget på, at de folkevalgte således kan aflastes  

 for en række enkelthverv, hvorved det tillige opnås, at flere personer  

 inddrages i det kommunale arbejde.
Herudover kan arbejdsvilkårene for de  

 folkevalgte forbedres ved, at der i kommunerne og amtskommunerne sker en  

 udstrakt delegation af opgaver og ansvar, herunder ved øget selvforvaltning  

 og brugerindflydelse.
Ministeren har oplyst, at diæter og vederlag vil blive reguleret.
Det  

 fremgår af besvarelsen af spørgsmål 6, at hvis diætbeløbet var blevet  

 reguleret pr. 1. oktober 1989 i overensstemmelse med den hidtil anvendte  

 procentregulering, ville diætbeløbet på 280 kr. den 1. oktober 1987 være  

 blevet forhøjet til 296 kr., svarende til en stigning på 5,7 pct.
 Ministeren vil undersøge problemerne i forbindelse med en eventuel  

 efterlønsordning for udvalgsformænd.
 Indenrigsministeren vil tillige undersøge, om der er særlige problemer for  

 kommunalbestyrelsesmedlemmer, der oppebærer overførselsindkomster.
 Endelig har ministeren under samrådet givet tilsagn om at undersøge  

 mulighederne efter styrelsesloven for at fastlægge maksimum for diætgivende  

 møder i råd, nævn m.v. med henblik på en orientering herom til kommunerne.
 Udvalget kan tilslutte sig disse udtalelser.
 Et mindretal (Fremskridtspartiets medlem af udvalget) ønsker dog at  

 understrege for så vidt angår indenrigsministerens tilkendegivelser om fravær  

 på grund af sygdom og barsel, at det kun kan tilslutte sig, at det faste  

 vederlag på 1.400 kr. månedligt ydes i 9 måneder i forbindelse med sygdom.
Mindretallet finder ikke, at barsel kan sidestilles med sygdom og ønsker  

 derfor ikke en udvidelse på dette område.
Fremskridtspartiet finder, at den  

 nugældende barselorlov på 28 uger er for lang.
Mindretallet finder ikke, at  

 der er noget til hinder for, at et kommunalbestyrelsesmedlem kan deltage i  

 arbejdet i kommunalbestyrelsen samtidig med pasning af et mindre barn, og  

 skal i øvrigt henvise til de gældende regler om tilskud til børnepasning.
 Fremskridtspartiet finder, at der bør gælde tilsvarende regler for  

 kommunalbestyrelsesmedlemmer som for den øvrige del af befolkningen, således  

 at det faste vederlag i relation til barsel ydes for samme periode, som der  

 ydes dagpenge.
 Herefter indstiller udvalget lovforslaget til vedtagelse med  

 det af indenrigsministeren stillede ændringsforslag.
Ændringsforslag Af indenrigsministeren, tiltrådt af udvalget:
Til § 1 1) I den under nr. 1 foreslåede § 15 a affattes 3.  

 pkt. således:
»Kommunalbestyrelsens beslutning herom skal træffes forud for et  

 regnskabsår og er bindende for hele regnskabsåret.« Bemærkninger Til nr. 1 Ændringsforslaget muliggør, at en kommunalbestyrelse, som har truffet  

 beslutning om en ændret vederlæggelsesform, senere i funktionsperioden på ny  

 kan ændre vederlæggelsesformen.
En beslutning herom skal træffes forud for et  

 regnskabsår og gælder, indtil der for et nyt regnskabsår måtte blive truffet  

 beslutning om at ændre vederlæggelsesformen.
