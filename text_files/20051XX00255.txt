Skriftlig fremsættelse (2. februar 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om beskyttelse mod  

 afskedigelse på grund af foreningsforhold (Beskyttelse af den negative  

 foreningsfrihed) (Lovforslag nr.
L 153).
Den Europæiske Menneskerettighedsdomstol afgjorde den 11.  

 januar 2006, at den danske retstilstand med hensyn til sikring af  

 foreningsfriheden ikke er i overensstemmelse med Den Europæiske  

 Menneskerettighedskonventions  

 artikel 11 om beskyttelse af foreningsfriheden.
Domstolen fandt, at artikel  

 11  

 også omfatter en forpligtelse for staten til at sikre den negative  

 fagforeningsfrihed,  

 det vil sige retten til at stå uden for en fagforening.
For at leve op til  

 dommen, og dermed bringe retstilstanden i overensstemmelse med Den Europæiske  

 Menneskerettighedskonvention, er det nødvendigt at ændre  

 foreningsfrihedsloven.  

 Dommen vedrører alene indskrænkningerne i den negative foreningsfrihed i  

 forbindelse med ansættelsesforhold.
Det er derfor ikke juridisk nødvendigt at  

 gå videre end det for at leve op til dommen.
Regeringen finder, at der i  

 lyset  

 af de principielle hensyn til mere generelt at sikre foreningsfriheden for  

 den  

 enkelte person som udøver et erhverv, er god grund til samtidig at gøre op  

 med  

 eksklusivbestemmelserne for de liberale erhverv, idet det er regeringens  

 klare  

 overbevisning, at man frit skal kunne udøve sit erhverv, uanset om man er  

 medlem af en bestemt forening eller ej.
Derfor vil regeringen tage de  

 nødvendige initiativer til også at få afskaffet de eksklusivlignende  

 ordninger  

 for advokater og for en række erhverv indenfor sundhedsområdet fx læger og  

 tandlæger.
Med lovforslaget sikres lønmodtagernes ret til ikke at være  

 medlem af en fagforening eller en bestemt fagforening i forbindelse med  

 ansættelse og afskedigelse.
Med forslaget udvides beskyttelsen af den  

 negative  

 foreningsfrihed.
Lovforslaget har til formål at forbyde, at en arbejdsgiver i  

 en ansættelsessituation stiller krav om, at en ansøger til en ledig stilling  

 er  

 medlem eller ikke er medlem af en forening eller en bestemt forening som  

 forudsætning for ansættelsen.
Efter forslaget må der ikke lægges vægt på en  

 ansøgers foreningsmæssige tilhørsforhold i ansættelsessituationen.
Lovforslaget skal endvidere sikre lønmodtagere mod  

 afskedigelse på grund af foreningsforhold i tilfælde af, at en lønmodtager  

 ikke  

 er medlem af en forening eller en bestemt forening.
Den foreslåede lovændring  

 vil således indebære et forbud mod, at en arbejdsgiver afskediger en  

 lønmodtager,  

 fordi denne er medlem eller ikke er medlem af en forening eller en bestemt  

 forening.
Endelig har lovforslaget til formål at forbyde  

 eksklusivbestemmelser i kollektive overenskomster.
Efter forslaget kan der  

 ikke  

 indgås nye aftaler, som forpligter en arbejdsgiver til udelukkende eller  

 fortrinsvis at beskæftige lønmodtagere, som er medlemmer af en forening eller  

 en bestemt forening.
Ligeledes kan der ikke indgås aftaler, som forpligter en  

 lønmodtager til udelukkende eller fortrinsvis at have beskæftigelse hos en  

 arbejdsgiver, som er medlem af en forening eller en bestemt forening.
Med  

 lovforslaget bliver eksisterende eksklusivbestemmelser ligeledes ugyldige.  

 Det  

 samme gælder tilsvarende bestemmelser i organisationers vedtægter m.v.
 Lovforslaget er sendt i ekstern høring samtidig med  

 fremsættelsen i Folketinget.
 Det foreslås, at lovforslaget træder i kraft dagen efter  

 bekendtgørelsen i Lovtidende.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
