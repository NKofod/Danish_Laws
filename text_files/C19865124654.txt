 Direktoratet har truffet beslutning om iværksættelse af en forsøgsordning  

 med udmelding af rådighedsbevilling til enkelte af den frie kriminalforsorgs  

 afdelinger og pensioner.
 Efter afholdelse af orienteringsmøder om forsøgsordningen har ialt 9  

 afdelinger og pensioner erklæret sig interesseret i at deltage i en sådan  

 forsøgsordning.
 I den anledning skal direktoratet meddele, at afdelingens/pensionens  

 bevilling for 1986 på driftskontiene 06-39 foreløbig er fastsat til ... mill.  

 kr. (prisniveau januar 1985).
 Bevillingerne på kontiene 10-25 er nedskrevet med momsbeløb i  

 overensstemmelse med reglerne om ikke-fradragsberettiget købsmoms jfr.  

 finansministeriets cirkulære af 17. august 1984. Der henvises til  

 vejledningen i kontoplanen.
Direktoratet skal anmode om senest den 1. juni 1986 at få tilsendt  

 afdelingens/pensionens bevillingsprognose for 1986 på grundlag af  

 regnskabstallene for perioden indtil udgangen af april måned.
Prognosen skal  

 omfatte standardkontiene 06-39 og samtlige indtægtskonti.
 På grundlag af afdelingens/pensionens bevillingsprognose vil direktoratet  

 omkring 1. juli 1986 endeligt udmelde de godkendte regnskabstal for 1986. I  

 forbindelse hermed vil der blive taget stilling til, hvorvidt bevillingen kan  

 reguleres som følge af prisstigninger siden budgetteringsniveauet.
 Direktoratet skal i øvrigt oplyse:
 Den samlede bevilling på standardkontiene 06-39 må ikke overskrides.  

 Såfremt bevillingen efter afdelingens/pensionens opfattelse ikke kan undgå at  

 blive overskredet, skal direktoratet omgående underrettes med nærmere  

 redegørelse for baggrunden herfor.
 Afdelingen/pensionen vil få tilsendt genpart af fakturaer, der er sendt  

 direkte (uden om tjenestestedet) til betaling i direktoratets løn- og  

 regnskabskontor.
Der vedlægges til orientering notat om besparelser i kriminalforsorgens  

 afdelingern og pensioner. (* 1) E.B.
Bjarne Christensen Enkelte af den frie kriminalforsorgs afdelinger og pensioner.
