Fremsat den 14. december 2005 af  

 Morten Østergaard (RV), Poul Erik Christensen (RV), Elisabeth Geday  

 (RV), Marianne Jelved (RV) og  

 Elsebeth Gerner Nielsen  

 (RV) Forslag til folketingsbeslutning om mangfoldighedsledelse på  

 alle offentlige arbejdspladser m.v.
Folketinget opfordrer regeringen til i indeværende folketingsår  

 at fremsætte de  

 nødvendige lovforslag og tage de  

 nødvendige initiativer til, at  

 alle offentlige arbejdspladser forpligtes til at indføre en handlingsplan for  

 mangfoldighedsledelse, herunder at have konkrete målsætninger for udviklingen  

 i  

 andelen af medarbejdere med anden etnisk baggrund end dansk og foretage en  

 årlig opfølgning herpå, at  

 sociale klausuler anvendes til fremme af mangfoldighedsledelse hos  

 virksomheder, der samarbejder med det offentlige, og at  

 alle offentlige og private virksomheder gives mulighed for at få udarbejdet  

 en  

 gratis mangfoldighedsprofil hos Danmarks Statistik årligt.
Bemærkninger til forslaget Flere grupperinger af mennesker, herunder personer med anden  

 etnisk oprindelse end dansk, har en betydeligt ringere tilknytning til det  

 danske arbejdsmarked end gennemsnitsdanskeren.
 Hvis indvandrere var beskæftiget i samme omfang som danskere,  

 ville det betyde 100.000 flere personer i beskæftigelse.
 En af årsagerne til denne ulighed på arbejdsmarkedet kan være,  

 at arbejdsmarkedet ikke har fokus på mangfoldighed, samt den deraf følgende  

 direkte og indirekte diskriminering.
Statsministeren understregede da også i sin åbningstale ved  

 Venstres landsmøde, lørdag den 26. november 2005, at: »Vi skal have  

 indvandrerne i job og uddannelse.
Ellers får vi et stadig mere opsplittet  

 samfund.
Med en ny underklasse, der hverken kan tale dansk eller har  

 forudsætningerne  

 for at klare sig her.« Og senere i samme tale sagde statsministeren: »Til  

 virksomhederne siger jeg: Tag nu de ledige indvandrere ind.
Vi hører desværre  

 stadig  

 alt for mange eksempler på, at ansøgere bliver sorteret fra, hvis de har et  

 fremmed  

 navn.
Lad nu også de nye danskere vise, hvad de kan.
Giv dem en chance.« Desværre viser tal fra Danmarks Statistik, at 3 pct. af  

 medarbejderne i de private virksomheder kommer fra såkaldt mindre udviklede  

 lande, mens andelen i den offentlige sektor kun er halv så stor, jf.  

 Berlingske  

 Tidende, 29. november 2005, side 1. Det er altså i udpræget grad på  

 offentlige  

 arbejdspladser, at mangfoldigheden er begrænset.
 Forslagsstillerne ønsker på denne baggrund, at alle offentlige  

 virksomheder forpligtes til at etablere handlingsplaner for  

 mangfoldighedsledelse og hermed også konkrete målsætninger for  

 mangfoldigheden  

 på hver enkelt arbejdsplads - en målsætning, der skal følges op på årligt.
 For at sikre en rimelig balance mellem kravene til offentlige og  

 private arbejdsgivere foreslås det samtidig at fremme anvendelsen af sociale  

 klausuler i samarbejdet mellem offentlige og private virksomheder, således at  

 sidstnævnte ligeledes indfører handlingsplaner for mangfoldighedsledelse.
 Endvidere foreslås det for yderligere at fremme  

 mangfoldighedsledelse at afskaffe det gebyr på virksomheders sociale ansvar,  

 som betalingen for brug af Danmarks Statistiks »CPR-opgørelse af  

 medarbejderstabens oprindelse« i praksis udgør.
Bemærkninger til forslagets enkelte bestemmelser Ad 1 Forslaget bevirker, at alle offentlige arbejdspladser skal lave  

 handlingsplaner for mangfoldighedsledelse.
Grundlæggende tages her udgangspunkt i den definition for  

 mangfoldighedsledelse,  

 som ligger til grund for bl.a. »Mangfoldighed i arbejdslivet: når vi lige,  

 men  

 ikke ens « af Susanne Nour og Lars Nellemann Thisted (red.), Børsen 2005.  

 Selv om  

 mangfoldighedsledelse er relateret til og stærkt forbundet med tiltag mod  

 diskrimination og for ligebehandling, så adskiller det sig fra begge disse  

 begreber.
Mangfoldighedsledelse betyder et skift i fokus: fra fokus på gruppe  

 til fokus på individ, og fra fokus på lighed til fokus på forskellighed.
Ofte  

 bedømmes  

 mennesker ud fra stereotype forestillinger om den gruppe, de antages at  

 tilhøre, i stedet for ud fra en  

 konkret vurdering af deres individuelle  

 kompetencer.
Mangfoldighedsledelse betyder, at der fokuseres på de  

 individuelle  

 kompetencer som forskellige individer medbringer  og på at netop det,  

 som  

 adskiller et individ fra mængden, kan udnyttes og dermed tillægges værdi frem  

 for at blive set som et handicap.
Forskellige arbejdspladser kan have forskellige udgangspunkter for  og  

 forskelligt udbytte af  mangfoldighedsledelse.
Derfor kan der heller  

 ikke  

 etableres en færdig model for en handlingsplan; denne skal etableres med  

 udgangspunkt i den enkelte offentlige arbejdsplads.
 Et eksempel på mangfoldighedsledelse kan dog være, at virksomheder med  

 medarbejdere af forskellig religiøs observans kan udnytte disse forskelle til  

 en fleksibel ferieplanlægning, da alle ikke har behov for ferie i forbindelse  

 med helligdage på samme tidspunkt.
 Et andet eksempel kan være situationer, hvor man udnytter forskellige  

 sproglige eller kulturelle kompetencer, når virksomheden skal i kontakt med  

 forskellige borgere.
Endelig kan en konsekvens af mangfoldighedsledelsen være, at forskellige  

 individer med forskellige livsvilkår ser forskelligt på samme sag.
Dette kan  

 udnyttes i mange former for analysearbejde, f.eks. i forbindelse med  

 opklaring  

 af kriminalitet.
 Mangfoldighedsledelse vil således være forskellig fra arbejdsplads til  

 arbejdsplads.
Forslaget stiller kun to konkrete krav til indholdet i handlingsplanen  

 for mangfoldighedsledelse.
Nemlig at der indgår en konkret målsætning om  

 andelen af medarbejdere med anden etnisk baggrund end dansk, og at der sker  

 en  

 årlig opfølgning på handlingsplanen og den konkrete målsætning.
Som eksempel på effekten af sådanne målsætninger kan nævnes  

 Århus Kommune, som i forbindelse med en revision af sin integrationspolitik i  

 2000 satte som mål, at »fremme ordinær ansættelse af flygtninge og  

 indvandrere  

 i kommunen, så andelen af flygtninge og indvandrere i faste stillinger svarer  

 til andelen i befolkningen«.
Konkret ville kommunen øge andelen af flygtninge  

 og indvandrere i faste kommunale stillinger fra 6,0 pct. pr. 1/10 2001 til  

 7,0  

 pct. ved udgangen af år 2002. Ved en opfølgning året efter konstaterede  

 kommunen, at andelen af flygtninge og indvandrere pr. 1/10 2002 var steget  

 til  

 6,8 pct., svarende til en stigning på mere end 150 fastansatte.
 I 2005 ville en stigning på 0,8 pct. i andelen af kommunalt  

 beskæftigede betyde ca. 3.700 nye medarbejdere med anden etnisk baggrund end  

 dansk.
I forbindelse med aftalen om satspuljen for 2006 er der på  

 Integrationsministeriets område oprettet en pulje til initiativer, der kan  

 fremme »mangfoldighed på arbejdsmarkedet«.
Puljen kan bl.a. bruges til  

 erfaringsudveksling,  

 redskabsformidling og udviklingsprojekter inden for mangfoldighedsledelse.  

 Vedtagelsen af dette forslag vil sikre et grundlag for disse aktiviteter,  

 idet  

 alle offentlige arbejdspladser og en del private (se bemærkninger til punkt  

 2)  

 vil få brug for erfaringer med og redskaber til mangfoldighedsledelse.
Mangfoldighedsledelse kan dække alle former for minoriteter,  

 handicappede m.v.
I forbindelse med forslaget her er det dog særlig  

 mangfoldighedsledelse til fremme af integration, der fokuseres på.  

 Handlingsplanerne for mangfoldighedsledelse på de enkelte offentlige  

 arbejdspladser kan dog med stor fordel også inkludere andre områder end  

 etniske  

 minoriteter.
Ad 2 Ved social klausul forstås en given social forpligtelse for  

 samarbejdspartnere, der ved sit initiativ medvirker til forebyggelse,  

 fastholdelse og fodfæste på arbejdsmarkedet.
Klausulerne kan udformes  

 forskelligt,  

 men kan f.eks. gå ud på, at den private partner har en formuleret  

 personalepolitik, der beskriver, hvordan virksomheden skal handle for at gøre  

 arbejdsmarkedet mere rummeligt, jf. lov nr.
L 86 af 25. april 2001.
 I forbindelse med  

 finanslovaftalen for 2000 blev der indgået en aftale om det rummelige  

 arbejdsmarked.  

 Et led i aftalen var at lave en vejledning om, hvordan sociale klausuler kan  

 anvendes  

 i praksis.
Af vejledningen fremgår  

 det, at en arbejdsgiver efter lov om forbud mod forskelsbehandling på  

 arbejdsmarkedet m.v. ikke må forskelsbehandle lønmodtagere eller ansøgere til  

 ledige stillinger ved ansættelse, afskedigelse, forflyttelse, forfremmelse  

 eller med hensyn til løn og arbejdsvilkår på grund af disses race, hudfarve,  

 religion, politiske anskuelse, seksuelle orientering eller nationale, sociale  

 eller  

 etniske oprindelse.
Det følger endvidere også af almindelige  

 forvaltningsretlige  

 lighedsgrundsætninger.
 Offentlige  

 institutioner er i forlængelse heraf berettiget til i forbindelse med indkøb  

 at  

 opstille kontraktvilkår om, at den virksomhed, der handles med, vil arbejde  

 for  

 etnisk ligestilling, jf.  

 »Sociale  

 klausuler i praksis: vejledning for sagsbehandlere, der skal bruge sociale  

 klausuler ved offentlige udbud«,  

 Erhvervsministeriet 2001.
 Større anvendelse af sociale klausuler i samarbejdet mellem  

 offentlige og private virksomheder vil kunne bidrage til en positiv udvikling  

 i  

 beskæftigelsen af udsatte grupper af ledige (herunder ledige med mindre  

 handicap og ledige med anden etnisk baggrund) og derved mindske udgifterne  

 til  

 overførselsindkomster.
 Forslaget vil derfor forpligte regeringen til at sikre, at  

 sociale klausuler benyttes aktivt af stat, regioner og kommuner til at fremme  

 de private virksomheders brug af mangfoldighedsledelse.
 Forslagsstillerne finder det i denne sammenhæng oplagt at  

 kortlægge brugen af sociale klausuler til at fremme integration samt at  

 udvikle  

 værktøjer, der kan fremme en yderligere anvendelse heraf.
Corporate social responsibility (virksomheders sociale ansvar)  

 er en af tidens trends inden for virksomhedsledelse.
Forslagsstillerne er  

 derfor overbeviste om, at en handlingsplan for mangfoldighedsledelse vil øge  

 private virksomheders muligheder for at eksportere til både andre europæiske  

 lande og til f.eks.
USA, hvor der stilles større krav om konkrete  

 handlingsplaner  

 for ligebehandling.
 På samme måde som skærpede krav om f.eks. miljøhensyn i sin  

 tid forberedte danske virksomheder på et internationalt marked, hvor disse  

 hensyn spiller en stadig større rolle både i  

 forskellige landes nationale lovgivninger, i  

 udviklingen af lovgivningen i EU og for  

 virksomhedernes muligheder for at  

 »brande«  

 sig selv som særlig  

 miljøansvarlige.
Det er formentlig allerede god forretningsstrategi, at være  

 social ansvarlig.
I hvert fald har det såkaldte Dow Jones Sustainability  

 Indexes,  

 som  

 kortlægger bæredygtighedsbaserede virksomheders forretningsmæssige præstation  

 over hele verden,  

 vundet stadig større udbredelse.
 Med forslaget her styrkes virksomhedernes motivation dog  

 yderligere, ligesom de, der allerede har taget ansvar, får en  

 konkurrencefordel  

 på hjemmemarkedet.
 Samtidig kan sociale klausuler specifikt på dette område, især i  

 kølvandet på et lovkrav om etablering af handlingsplaner for  

 mangfoldighedsledelse i offentlige virksomheder, bidrage til at sikre lige  

 konkurrence mellem offentlige og private tilbudsgivere.
Ad 3 Et stort problem ved etableringen af handlingsplaner om  

 mangfoldighedsledelse og for ligebehandling på danske virksomheder er, at det  

 ikke er tilladt for virksomhederne at registrere de ansattes etnicitet m.m.  

 Dette besværliggør intentionerne, i og med at det  især for større  

 virksomheder  er nærmest umuligt at danne sig et klart overblik over  

 virksomhedens nuværende profil samt at sætte konkrete mål og delmål for  

 fremtiden.
En mulighed for at danne sig dette overblik eksisterer gennem  

 CPR-opgørelser over medarbejderstabens oprindelse fra Danmarks Statistik  

 (DST).  

 Virksomheden indberetter personnumre på alle ansatte, hvorefter DST i  

 anonymiseret form giver virksomhederne alle oplysninger om, hvor stor en  

 andel  

 af virksomhedens ansatte der er henholdsvis kvinder, indvandrere,  

 efterkommere,  

 handicappede m.m.
 CPR-opgørelserne koster imidlertid omkring 50.000 kr. ekskl.  

 moms i 2005.
Det er forslagsstillernes opfattelse, at disse omkostninger i  

 praksis er en afgift på virksomhedernes sociale ansvar.
På denne baggrund  

 foreslås, at det gøres gratis at få udarbejdet en mangfoldighedsprofil hos  

 Danmarks Statistik i form af en CPR-opgørelse over medarbejderstabens  

 oprindelse.
Til gengæld skal virksomhederne acceptere, at deres oplysninger  

 indgår i et samlet register over mangfoldighedsudviklingen  

 i  

 danske virksomheder  naturligvis i anonymiseret form.
Forhold til EU-lovgivning Rådet for den Europæiske Union vedtog i  

 2000 to direktiver, der har til formål at bekæmpe  

 forskelsbehandling:
EUs ligebehandlingsdirektiv  

  

 (Rådets direktiv 2000/43/EF af 29. juni 2000 om gennemførelse af princippet  

 om  

 ligebehandling af alle uanset race eller etnisk oprindelse) og EUs beskæftigelsesdirektiv  

  

 (Rådets direktiv 2000/78/EF af 27. november 2000 om generelle  

 rammebestemmelser  

 om ligebehandling med hensyn til beskæftigelse og erhverv).
 EU-direktiverne er implementeret i dansk ret med  

 vedtagelsen af l  

 ov om etnisk  

 ligebehandling samt  

  

    

  

 gennem ændring af l  

 ov om forbud mod forskelsbehandling på  

 arbejdsmarkedet m.v.  

 Sidstnævnte er blevet udvidet, så den nu også  

 omfatter alder og handicap som diskriminationsgrunde.
EUs ligebehandlingsdirektiv indeholder ikke krav om at  

 indføre tiltag for positiv særbehandling, men understreger i artikel 5, at  

 direktivet ikke er en hindring for at indføre sådanne, og i artikel 6, at  

 direktivet skal opfattes som mindstekrav på området.
Således er der fra EU  

 intet  

 til hinder i at tage yderligere positive tiltag for at sikre en reel  

 ligebehandling af alle danskere uanset etnicitet, handicap, seksuel  

 orientering, køn eller andet på det danske arbejdsmarked.
Tværtimod har EU  

 opfordret medlemslandene til at tage sådanne tiltag.
Skriftlig fremsættelse Morten Østergaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om.
(Beslutningsforslag nr.
B 49).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
