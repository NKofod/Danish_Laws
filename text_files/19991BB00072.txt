Fremsat den 25. januar 2000 af  

 Helge Adam Møller (KF), Jens Heimburger (KF),  

 Brian Mikkelsen (KF) og Gitte Seeberg (KF) Forslag til folketingsbeslutning om ophævelse af indvandreres retskrav på  

 familiesammenføring Folketinget opfordrer regeringen til snarest muligt og  

 inden udgangen af indeværende folketingsår at fremsætte  

 forslag til ændring af udlændingeloven og foretage  

 fornødne ændringer i bekendtgørelser, cirkulærer og  

 andre administrative forskrifter, så indvandreres retskrav på  

 familiesammenføring afskaffes til fordel for en konkret og individuel  

 vurdering i hvert enkelt tilfælde.
Bemærkninger til forslaget Indvandreres familiesammenføringer  

 giver ofte anledning til store problemer.
Som en række af landets  

 borgmestre i den seneste tids debat har påpeget, forårsager det  

 stigende antal familiesammenføringer en række sociale og  

 økonomiske problemer.
Problemerne er særlig store i byer med en  

 høj grad af almennyttigt boligbyggeri, hvor der flere steder er  

 opstået såkaldte De nuværende regler om familiesammenføring  

 for indvandrere rækker efter forslagsstillernes opfattelse langt ud  

 over, hvad Danmark er forpligtet til efter internationale konventioner.
Forslagsstillerne er enig i, at  

 familiesammenføringsreglerne skal beskytte familiens enhed.
Derfor  

 skal personer, der har opholdstilladelse efter udlændingelovens §§ 7 og  

 8 (flygtninge), fortsat have mulighed for at blive familiesammenført i  

 Danmark med ægtefælle og børn fra et i forvejen  

 bestående ægteskab.
Det fordrer både hensynet til Den  

 Europæiske Menneskerettighedskonventions artikel 8 og - ikke mindst -  

 en almindelig human menneskeopfattelse.
Princippet om familiens enhed eller hensynet til  

 menneskerettighederne fordrer imidlertid ikke, at indvandrere i anden og  

 tredje generation har et retskrav på at blive familiesammenført  

 med personer fra hjemlandet.
Særligt når det tages med i  

 betragtningen, at flere af disse ægteskaber kan kategoriseres som Som bl.a Jyllands-Posten dokumenterer i artiklen  

 "Sammenføringer kan dæmpes" den 22. december 1999, er  

 der intet menneskeretligt problem i at afskaffe indvandreres retskrav  

 på familiesammenføring.
Avisen refererer cand.jur.
Kim  

 Kjær fra Det Danske Center for Menneskerettigeheder for at sige, at  

 "et ungt tyrkisk par i princippet ikke har større krav på  

 at blive familiesammenført i Danmark end i Tyrkiet.
Parret kunne i  

 princippet lige så godt blive gift og bo sammen i en tyrkisk landsby  

 som i en københavnsk forstadskommune.
Som allerede foreslået i  

 beslutningsforslag nr.
B 43 fra folketingsåret 1993-94 ønsker  

 forslagsstillerne på ovennævnte baggrund, at det automatiske  

 retskrav på familiesammenføring erstattes af en konkret og  

 individuel vurdering, hvor myndighederne får mulighed for at inddrage  

 flere relevante hensyn i afgørelsen af, om indvandrere bør  

 meddeles tilladelse til familiesammenføring. (Se Folketingstidende  

 1993-  

 94, forhandlingerne side 3740, 5036 og 10163,  tillæg A side 4769 og  

 tillæg B side 897). Det gælder såvel  

 familiesammenføring med ægtefælle eller fast samlever som  

 børn.
 Ved vurderingen af, om der skal gives tilladelse til  

 familiesammenføring med ægtefælle eller fast samlevende,  

 bør det helt afgørende hensyn være, til hvilket land  

 parret har den største sociale og kulturelle tilknytning.
Har begge udlændinge således samme  

 statsborgerskab, er formodningen, at parret har størst tilknytning til  

 deres hjemland, hvorfor forslagsstillerne finder det mest  

 hensigtsmæssigt, at familiesammenføring sker i hjemlandet.
Der  

 bør derfor i disse sager ikke gives tilladelse til  

 familiesammenføring.
 Særligt i sager, hvor den herboende reference i  

 sager vedrørende familiesammenføring ikke er integreret i det  

 danske samfund, bør udgangspunktet være, at der ikke gives  

 tilladelse til familiesammenføring.
 Det er efter forslagsstillernes opfattelse helt  

 afgørende for en vellykket integration af udlændinge, der kommer  

 til landet som led i en familiesammenføring, at de herboende er  

 integreret i det danske samfund.
 Havner den familiesammenførte udlænding  

 således i et ægteskab, hvor ægtefællen, der har  

 søgt om tilladelse til familiesammenføring, hverken taler dansk  

 eller har særlig kontakt til det danske samfund, er integrationen  

 på forhånd dømt til at mislykkes.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 indvandreres retskrav på familiesammenføring.
(Beslutningsforslag nr.
B 72).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
