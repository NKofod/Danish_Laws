Pressenævnets kendelse i sag nr. 13-70-00520 Resumé Der blev klaget til DR over en udsendelse bragt den 24. juni 2013. DR afviste klagen i en e-mail af 6. august 2013 kl. 13.26. Klager rettede henvendelse til Pressenævnet og klagede over DRs afslag i en e-mail af 3. september 2013 kl. 17.06. Da e-mailen blev sendt uden for Pressenævnets normale kontortid, blev klagen først modtaget i nævnet den 4. september 2013. Klagen er derfor først modtaget 29 dage efter, at klager har modtaget DRs afslag.
Klagefristen er derfor overskredet, og Pressenævnet afviser klagen.
 Pressenævnets formand udtaler:
En klage over DRs overtrædelse af god presseskik skal først indgives til mediet, og dette skal ske inden fire uger 
efter
 offentliggørelsen.
Fristen for at klage til Pressenævnet over mediets afgørelse er fire uger efter modtagelsen af afgørelsen, jf. medieansvarsloven § 34, stk. 3.
 Hvis der ikke er givet klagevejledning i et tilfælde, hvor et medie har pligt til det, og en klage over afgørelsen indsendes for sent til Pressenævnet, vil den manglende klagevejledning som udgangspunkt bevirke, at klagen behandles af nævnet uanset forsinkelsen.
 Klagen vedrører DRs afslag af 6. august 2013, hvori der er givet klagevejledning, og Region Hovedstaden har sendt klagen til Pressenævnet ved e-mail af 3. september 2013 kl. 17.06. Da klagen er sendt uden for Pressenævnets normale kontortid, er klagen først modtaget i nævnet den 4. september 2013. Klagen er således modtaget i Pressenævnet 29 dage efter, at Region Hovedstaden modtog DRs afslag, og fristen er derfor overskredet.
 Klagen afvises herefter som for sen i medfør af medieansvarslovens § 43, stk. 3.
 Region Hovedstaden har klaget til Pressenævnet over udsendelsen Hvad du ikke vidste om Danmark  Hospitalsinfektioner bragt den 24. juni 2013 kl. 20.00 på DR1, idet klager mener, at god presseskik er tilsidesat.
 Klagen er modtaget i Pressenævnet den 4. september 2013 (fremsendt ved e-mail af 3. september 2013 kl. 17.06).
Forud for udsendelsens offentliggørelse klagede Region Hovedstaden den 15. maj og den 7. juni 2013 til DR over produktionsselskabet Larm Film i forbindelse med produktionen af udsendelsen.
DR1s faktaredaktør afviste henholdsvis den 28. maj og den 17. juni 2013 Region Hovedstadens klager.
 Ved brev af 5. juli 2013 klagede Region Hovedstaden til DR over udsendelsen.
DR1s faktaredaktør afviste ved e-mail af 6. august 2013 kl. 13.26 klagen.
Af e-mailen fremgik bl.a. følgende:
Jeg har læst jeres klage, og jeg vurderer at der ikke er noget nyt i den i forhold til de øvrige to.
Jeg vil derfor henvise til mine tidligere svar af den 28.5. og den 17.6. Jeg har for en god ordens skyld også medtaget vores officielle klagevejledning.
Se herunder.
Hvis du ikke er tilfreds med dette svar, kan du klage til Pressenævnet.
Din klage skal være modtaget i Pressenævnet senest 4 uger efter din modtagelse af DRs afgørelse.
Vær opmærksom på, at det er en betingelse for at få din klage behandlet af Pressenævnet, at du har retlig interesse.
Du kan rette henvendelse til Pressenævnet på denne adresse: Pressenævnet, Adelgade 11-13, 4, 1304 København K eller på e-mail: sekr@pressenaevnet.dk. Region Hovedstaden har til støtte for klagen bl.a. anført, at udsendelsen indeholder optagelser med skjult kamera, hvilket der ikke er givet tilladelse til.
Optagelserne kunne sagtens være foretaget uden brug af skjult kamera.
 Pressenævnets formand udtaler:
En klage over DRs overtrædelse af god presseskik skal først indgives til mediet, og dette skal ske inden fire uger efter offentliggørelsen.
Fristen for at klage til Pressenævnet over mediets afgørelse er fire uger efter modtagelsen af afgørelsen, jf. medieansvarsloven § 34, stk. 3.
 Hvis der ikke er givet klagevejledning i et tilfælde, hvor et medie har pligt til det, og en klage over afgørelsen indsendes for sent til Pressenævnet, vil den manglende klagevejledning som udgangspunkt bevirke, at klagen behandles af nævnet uanset forsinkelsen.
 Klagen vedrører DRs afslag af 6. august 2013, hvori der er givet klagevejledning, og Region Hovedstaden har sendt klagen til Pressenævnet ved e-mail af 3. september 2013 kl. 17.06. Da klagen er sendt uden for Pressenævnets normale kontortid, er klagen først modtaget i nævnet den 4. september 2013. Klagen er således modtaget i Pressenævnet 29 dage efter, at Region Hovedstaden modtog DRs afslag, og fristen er derfor overskredet.
 Klagen afvises herefter som for sen i medfør af medieansvarslovens § 43, stk. 3.
