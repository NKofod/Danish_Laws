Nr BSF 72 Forslag til folketingsbeslutning om ændring af forretningsorden for  

 Folketinget Fremsat af Ninn-Hansen (KF) Henning Rasmussen (S) Lilli Gyldenkilde (SF)  

 Povl Brøndsted (V) Poulsgaard (FP) den 17. marts 1989 Vedtaget ved anden (sidste) behandling den 12. maj 1989 § 1 I forretningsorden for Folketinget, som vedtaget den 17. december 1953 med  

 ændringer senest af 18. december 1987, foretages følgende ændringer:
 1. I § 2, stk. 1, ændres »6 tingsekretærer« til:  

 »4 tingsekretærer«.
 2. I § 6, stk. 1, udgår sidste punktum.
 3. § 7, stk. 1, affattes således:
 »Stk. 1. Ved begyndelsen af hvert folketingsår (jf. § 2, stk. 2)  

 nedsættes følgende stående udvalg:
1) Udvalget for Forretningsordenen bestående af Folketingets Præsidium  

 tilligemed så mange af Tinget valgte medlemmer, at udvalgets samlede  

 medlemstal bliver 21. Ethvert i Folketinget indvalgt parti, der ikke er  

 repræsenteret i udvalget, kan udpege et medlem, der har ret til at deltage i  

 forhandlingerne i udvalget, men uden stemmeret og uden ret til at fremsætte  

 nogen udtalelse i udvalgets betænkninger.
Til dette udvalgs opgaver hører  

 varetagelsen af de hverv, som ved lov om vederlag og pension m.v. for  

 ministre3) §§ 8 og 9 samt ved valglovens4) §§ 124 og 125 er henlagt til et af  

 Folketinget nedsat udvalg, jf. endvidere folketingsbeslutning af 20. juni  

 1975 som ændret ved folketingsbeslutning af 28. maj 1986 om statsrevisorernes  

 valg og virksomhed.
Folketingets formand er formand og Folketingets første  

 næstformand næstformand for udvalget.
2) Udvalget til Valgs Prøvelse.
Dette udvalg foretager prøvelse af  

 valg, der ikke inden udvalgets nedsættelse er godkendt af Tinget, samt af  

 klager vedrørende allerede godkendte valg, ligesom det behandler spørgsmål om  

 et medlems tab af valgbarhed.
Udvalget gør ligeledes indstilling til Tinget  

 om sådanne afgørelser, som i henhold til lovgivningen om valg til  

 Europa-Parlamentet (De Europæiske Fællesskabers Forsamling) er henlagt til  

 Folketinget.5) 3) Arbejdsmarkedsudvalget.
Herunder hører sager om arbejdsretlige  

 spørgsmål, funktionærer, medhjælpere, ferie, arbejdsløshedsforsikring,  

 efterløn, arbejdsmiljø, udbyttedeling, arbejdsformidling,  

 beskæftigelsesfremmende foranstaltninger, erhvervsvejledning,  

 arbejdsmarkedsuddannelser, statens tjenestemænd og andre ansatte, pension og  

 efterindtægt.
4) Boligudvalget.
Herunder hører sager om byggeri, bolig- og  

 lejeforhold, realkredit samt sager vedrørende kortproduktion og opmåling m.v.
5) Det Energipolitiske Udvalg.
Herunder hører sager om  

 energiplanlægning og energiforsyning, om efterforskning, indvinding,  

 tilførsel, produktion eller anvendelse af kulbrinter, vedvarende energi og  

 andre energiformer samt sager om ejerforhold, placering og sikkerhed  

 vedrørende energianlæg.
 Udvalget varetager endvidere de opgaver, der i henhold til § 2, stk. 1, i  

 lov om naturgasforsyning*), § 2 i lov om elforsyning**), § 27, stk. 3, i lov  

 om varmeforsyning***), § 1, stk. 4, i lov om Dansk Olie og Naturgas A/S  

 m.v.****) og § 6, stk. 1, i lov om anvendelse af Danmarks undergrund*****) er  

 henlagt til et af Folketinget nedsat udvalg.
6) Erhvervsudvalget.
Herunder hører sager om handel, håndværk,  

 industri, søfart, selskabslovgivning, banker og sparekasser, forsikring,  

 valutalovgivning, prislovgivning, næringslovgivning, konkurrencelovgivning,  

 patenter, varemærker og mønstre, lukkelov, egnsudvikling m.v.
7) Finansudvalget.
Herunder hører finanslovforslag,  

 tillægsbevillingslovforslag, statslån, statsrevisorernes betænkning over  

 statsregnskabet m.v.
8) Forskningsudvalget.
Til dette udvalgs opgaver hører at gennemgå  

 den årlige beretning fra Planlægningsrådet for Forskningen12), om hvilken  

 udvalget kan gøre indstilling, og søge tilvejebragt en nærmere kontakt mellem  

 Folketingets medlemmer og repræsentanter for den videnskabelige forskning.  

 Udvalget udpeger blandt sine medlemmer en repræsentant for hvert af de i  

 udvalget repræsenterede partier samt mindst fem og højst et tilsvarende antal  

 repræsentanter for den videnskabelige forskning til at udgøre et  

arbejdsudvalg med den opgave at formidle og tilrettelægge  

 kontaktvirksomheden.
9) Forsvarsudvalget.
Herunder hører sager om forsvar,  

 udskrivningsvæsen, civile værnepligtige, civile institutioner under forsvaret  

 m.v.
10) Indfødsretsudvalget.
Herunder hører sager om indfødsret.
11) Kirkeudvalget.
Herunder hører sager om folkekirken,  

 begravelsesvæsenet, andre trossamfunds stilling m.v.
12) Kommunaludvalget.
Herunder hører sager om kommunalvæsen,  

 kommunale person- og ejendomsskatter, personregistrering, valglovgivning,  

 civilforsvar, civilt beredskab m.v.
Udvalget varetager de opgaver, som ved §§  

 2 og 9 i lov om fremgangsmåden ved ændring af landets inddeling i kommuner og  

 amtskommuner er henlagt til Kommunaludvalget.*) 13) Kulturudvalget.
Herunder hører sager om kulturelle og  

 kunstneriske anliggender såsom biblioteker, museer, teatre, film, radio og  

 fjernsyn, ophavsret samt idræt.
14) Landbrugs- og Fiskeriudvalget.
Herunder hører sager om  

 landbrug, skovbrug, gartneri og havebrug, grundforbedring, veterinærvæsen,  

 fiskeri m.v.
15) Markedsudvalget.
Herunder hører sager om markedspolitiske  

 anliggender.
Udvalget varetager de opgaver, som ved lov om Danmarks  

 tiltrædelse af De Europæiske Fællesskaber7) § 6, stk. 2, er henlagt til et af  

 Folketinget nedsat udvalg.8) 16) Miljø- og Planlægningsudvalget.
Herunder hører sager om  

 miljøbeskyttelse, kemiske stoffer og produkter, bekæmpelsesmidler,  

 genanvendelse, renere teknologier, genteknologi, fysisk planlægning  

 omfattende bl.a. lands-, region- og kommuneplanlægning, by- og  

 landzonelovgivning samt bygnings- og naturfredning m.v.
Endvidere sager om  

 jagt, vildtforvaltning, skov- og sandflugtslovgivning, statsskovbrug,  

 erhvervelser til rekreative formål, råstoffer (sten, grus, sand m.v.) i  

 jorden og på havbunden m.v.
17) Det Politisk-Økonomiske Udvalg.
Udvalgets opgave er at være  

 kontaktorgan mellem regeringen og Folketinget vedrørende sager af principiel  

 betydning for den politisk-økonomiske udvikling og i øvrigt at behandle sager  

 herom.
18) Retsudvalget.
Herunder hører sager om rets- og politivæsen,  

 retsafgifter, familieret, svangerskabslovgivning, udlændingelovgivning,  

 færdsel, tinglysning, brandlovgivning, Statstidende m.v.
Til dette udvalgs  

 opgaver hører også at gøre indstilling om valg af Folketingets Ombudsmand,  

 jf. grundlovens § 55, om fastsættelse af almindelige bestemmelser for dennes  

 virksomhed og om ombudsmandens årlige beretning, ligesom det kan gøre  

 indstilling om afskedigelse af ombudsmanden.
Videre påhviler det udvalget at  

 varetage de opgaver, der i lov om Folketingets Ombudsmand og instruks for  

 Folketingets Ombudsmand er pålagt et af Folketinget nedsat udvalg.9) 19) Skatteudvalget.
Herunder hører sager om indkomst- og formueskat  

 til staten, afgift af arv og gave, stempelafgift, realrenteafgift af  

 pensionskapitaler, told, merværdiafgift, punktafgifter m.v. samt  

 arbejdsmarkedsbidrag.
20) Socialudvalget.
Herunder hører sager om socialpension og  

 delpension, social bistand, dagpenge ved sygdom eller fødsel,  

 arbejdsskadeforsikring og børnetilskud.
21) Sundhedsudvalget.
Herunder hører sager om sundhed, sygdomme og  

 forebyggelse, sager om sygehusvæsenet, sygesikring, den primære  

 sundhedssektor, apoteksvirksomhed, lægemidler, medicinalpersoner samt etik og  

 forskning på sundhedsområdet.
Endvidere sager om levnedsmiddellovgivningen og  

 foranstaltninger vedrørende alkohol- og narkotikamisbrug.
22) Trafikudvalget.
Herunder hører sager om jernbaner, veje,  

 godstransport, hyrekørsel, buskørsel, havne, kystsikring, luftfart samt  

 telefon-, post- og telegrafvæsen m.v.
23) Uddannelsesudvalget.
Herunder hører sager om folkeskolen,  

 gymnasieskoler, kursus til studentereksamen og højere forberedelseseksamen,  

 fritidsundervisning, seminarierne, handelsskoler, tekniske skoler og teknika,  

 uddannelsesstøtte, universiteter og andre læreanstalter m.v.
24) Udenrigsudvalget.
Herunder hører sager om  

 udviklingssamarbejde10) samt folkeretlige forhold og udenrigspolitiske  

 spørgsmål, som ikke efter hidtidig praksis behandles i Det Udenrigspolitiske  

 Nævn.
Udvalget gennemgår den årlige beretning fra Nordisk Råds danske  

 delegation, som udvalget kan gøre indstilling om, jf. § 4 i lov om nordisk  

 samarbejde.11) Til udvalgets opgaver hører endvidere varetagelsen af de  

 opgaver, som ved lov om forbud mod handel med Den Sydafrikanske Republik og  

 Namibia er henlagt til Udenrigsudvalget.*)» 4. § 7, stk. 4, affattes således:
»Stk. 4. Medlemmer, der er tilsluttet et parti, der ikke er  

 repræsenteret ved medlemmer eller stedfortrædere i de i stk. 1, nr. 1-24,  

 nævnte udvalg, har ret til at indtræde i 2 af de i stk. 1, nr. 3-6, 8 og 9  

 samt 11-24, nævnte udvalg med samme rettigheder som stedfortrædere, jf. stk.  

 3. Samme ret har et medlem, der ikke er tilsluttet et parti eller en gruppe  

 som nævnt i § 36, stk. 1. En sådan indtræden må anmeldes for Folketingets  

 formand gennem Folketingets Bureau.« 5. I § 8, stk. 1, ændres »det først valgte medlem - eller i  

 dettes forfald det næstfølgende medlem, som er til stede -» til:  

 »Folketingets formand«.
 6. I § 8, stk. 2, udgår 2. pkt.
 7. I § 8, stk. 3, udgår sidste punktum.
 8. I § 8, stk. 4, ændres »Der kan til« til:  

 »Til«.
 9. I § 8, stk. 5, udgår 2. pkt.
 10. § 8, stk. 8, affattes således:
»Stk. 8. Det påhviler formanden for et udvalg at søge udvalgsarbejdet  

 fremmet mest muligt.
Skriftlig eller mundtlig underretning om arbejdets  

 forløb afgives, når Folketingets formand anmoder herom.« 11. I § 8 indsættes efter stk. 8 som nyt stykke:
»Stk. 9. Udvalget kan som led i behandlingen af henviste forslag  

 eller til belysning af et særligt samfundsanliggende afholde en høring,  

 hvorunder personer, udvalget anmoder herom, kan redegøre for et emne og  

 fremlægge synspunkter.
Udvalget træffer nærmere beslutning om formen for  

 høringen og om offentlighedens adgang til at overvære denne.
En høring kan  

 afholdes af flere udvalg i forening.« Stk. 9-13 bliver herefter stk. 10-14.
 12. § 8, stk. 13, der bliver stk. 14, affattes således:
»Stk. 14. Et udvalg kan afgive beretning om udvalgsarbejdets forløb  

 vedrørende forslag, hvorom det ikke afgiver betænkning.
Herudover kan et  

 udvalg i ganske særlige tilfælde afgive beretning over sin virksomhed i  

 øvrigt.« 13. § 19, stk. 4, affattes således:
»Stk. 4. Ønsker en minister uden for dagsordenen at give Tinget en  

redegørelse for et offentligt anliggende, meddeles dette til  

 formanden, der anmelder redegørelsen i Tinget.
Redegørelsen fremsættes  

 derefter skriftligt, medmindre ministeren har begæret mundtlig fremsættelse.  

 I sidstnævnte tilfælde kan fremsættelsen ske enten i samme møde eller i et  

 senere møde.« 14. I § 19, stk. 5, udgår 3.-6. pkt., og i stedet indsættes:
»Forhandlingen skal, medmindre Tinget beslutter andet, finde sted  

 senest 10 mødedage efter, at formanden har meddelt Tinget sin beslutning  

 eller har modtaget begæringen.
Ved fremsættelsen og forhandlingen om en  

 redegørelse gælder de i bilaget til denne forretningsorden fastsatte  

 taletider, jf. dog § 28. Beslutning i forbindelse med forhandlingen kan ikke  

 fattes.« 15. I § 19, stk. 6, udgår 3. og 4. pkt., og i stedet  

 indsættes:
»Ved denne forhandling gælder de samme taletider som ved lovforslags  

 første behandling.« 16. I § 20, stk. 9, affattes sidste punktum således:
»Spørgsmål kan ikke indgives efter udskrivning af  

 folketingsvalg.« 17. § 21, stk. 3, affattes således:
»Stk. 3. Ved begrundelsen, besvarelsen og forhandlingen af  

 forespørgslen gælder de i bilaget til denne forretningsorden fastsatte  

 taletider, jf. dog § 28.« 18. I § 25 udgår i henholdsvis 3. pkt. og 5. pkt.  

 »- efter af formanden at være anmeldt i et møde -» og »- uden  

 forudgående anmeldelse i Tinget -».
 19. I § 26 udgår 3. og 4. pkt., og i stedet  

 indsættes:
»Medlemmerne (bortset fra ministrene) benævnes: hr. eller fru med  

 tilføjelse af navn uden titel.
Ministre benævnes med den officielle  

 ministertitel.« 20. I § 28, stk. 2, ændres »dagen før« til: »2 dage  

 før«.
 21. I § 35, stk. 1, affattes 1. pkt. således:
»I alle tilfælde, hvor formanden har grund til at anse udfaldet af en  

 afstemning for givet på forhånd, er denne bemyndiget til at erklære et  

 afstemningspunkt - dog med undtagelse af den endelige vedtagelse af et  

 lovforslag eller et andet selvstændigt forslag - for afgjort uden afstemning,  

 medmindre 17 medlemmer begærer en sådan foretaget.« 22. § 40 ophæves, og overskriften til kapitel XV ændres fra  

 »Forfald og orlov« til: »Orlov«.
 23. I § 44 ændres »udfærdigelser« til:  

 »ekspeditioner«.
24. I § 45, stk. 1, udgår »eller om egentlige lederstillinger  

 over 24. lønramme.« 25. I § 48 affattes stk. 3 således:
»Stk. 3. Formanden godkender med sin underskrift regnskabet, og der  

 optages et sammendrag i Folketingstidende.« § 2 Folketingsbeslutningen træder i kraft fra begyndelsen af folketingsåret  

 1989-90.
Beslutningsforslag B 72 fremsat den 17. marts 1989 § 1 I forretningsorden for Folketinget, som vedtaget den 17. december 1953 med  

 ændringer senest af 18. december 1987, foretages følgende ændringer:
 1. I § 2, stk. 1, ændres »6 tingsekretærer« til:  

 »4 tingsekretærer«.
 2. I § 6, stk. 1, udgår sidste punktum.
 3. § 7, stk. 1, affattes således:
 »Stk. 1. Ved begyndelsen af hvert folketingsår (jf. § 2, stk. 2)  

 nedsættes følgende stående udvalg:
1) Udvalget for Forretningsordenen bestående af Folketingets Præsidium  

 tilligemed så mange af Tinget valgte medlemmer, at udvalgets samlede  

 medlemstal bliver 21. Ethvert i Folketinget indvalgt parti, der ikke er  

 repræsenteret i udvalget, kan udpege et medlem, der har ret til at deltage i  

 forhandlingerne i udvalget, men uden stemmeret og uden ret til at fremsætte  

 nogen udtalelse i udvalgets betænkninger.
Til dette udvalgs opgaver hører  

 varetagelsen af de hverv, som ved lov om vederlag og pension m.v. for  

 ministre3) §§ 8 og 9 samt ved valglovens4) §§ 124 og 125 er henlagt til et af  

 Folketinget nedsat udvalg, jf. endvidere folketingsbeslutning af 20. juni  

 1975 som ændret ved folketingsbeslutning af 28. maj 1986 om statsrevisorernes  

 valg og virksomhed.
Folketingets formand er formand og Folketingets første  

 næstformand næstformand for udvalget.
2) Udvalget til Valgs Prøvelse.
Dette udvalg foretager prøvelse af  

 valg, der ikke inden udvalgets nedsættelse er godkendt af Tinget, samt af  

 klager vedrørende allerede godkendte valg, ligesom det behandler spørgsmål om  

 et medlems tab af valgbarhed.
Udvalget gør ligeledes indstilling til Tinget  

 om sådanne afgørelser, som i henhold til lovgivningen om valg til  

 Europa-Parlamentet (De Europæiske Fællesskabers Forsamling) er henlagt til  

 Folketinget.5) 3) Arbejdsmarkedsudvalget.
Herunder hører sager om arbejdsretlige  

 spørgsmål, funktionærer, medhjælpere, ferie, arbejdsløshedsforsikring,  

 efterløn, arbejdsmiljø, udbyttedeling, arbejdsformidling,  

 beskæftigelsesfremmende foranstaltninger, erhvervsvejledning,  

 arbejdsmarkedsuddannelser, statens tjenestemænd og andre ansatte, pension og  

 efterindtægt.
4) Boligudvalget.
Herunder hører sager om byggeri, bolig- og  

 lejeforhold, realkredit samt sager vedrørende kortproduktion og opmåling m.v.
5) Det Energipolitiske Udvalg.
Herunder hører sager om  

 energiplanlægning og energiforsyning, om efterforskning, indvinding,  

 tilførsel, produktion eller anvendelse af kulbrinter, vedvarende energi og  

 andre energiformer samt sager om ejerforhold, placering og sikkerhed  

 vedrørende energianlæg.
 Udvalget varetager endvidere de opgaver, der i henhold til § 2, stk. 1, i  

 lov om naturgasforsyning*), § 2 i lov om elforsyning**), § 27, stk. 3, i lov  

 om varmeforsyning***), § 1, stk. 4, i lov om Dansk Olie og Naturgas A/S  

 m.v.****) og § 6, stk. 1, i lov om anvendelse af Danmarks undergrund*****) er  

 henlagt til et af Folketinget nedsat udvalg.
6) Erhvervsudvalget.
Herunder hører sager om handel, håndværk,  

 industri, søfart, selskabslovgivning, banker og sparekasser, forsikring,  

 valutalovgivning, prislovgivning, næringslovgivning, konkurrencelovgivning,  

 patenter, varemærker og mønstre, lukkelov, egnsudvikling m.v.
7) Finansudvalget.
Herunder hører finanslovforslag,  

 tillægsbevillingslovforslag, statslån, statsrevisorernes betænkning over  

 statsregnskabet m.v.
8) Forskningsudvalget.
Til dette udvalgs opgaver hører at gennemgå  

 den årlige beretning fra Planlægningsrådet for Forskningen12), om hvilken  

 udvalget kan gøre indstilling, og søge tilvejebragt en nærmere kontakt mellem  

 Folketingets medlemmer og repræsentanter for den videnskabelige forskning.  

 Udvalget udpeger blandt sine medlemmer en repræsentant for hvert af de i  

 udvalget repræsenterede partier samt mindst fem og højst et tilsvarende antal  

 repræsentanter for den videnskabelige forskning til at udgøre et  

arbejdsudvalg med den opgave at formidle og tilrettelægge  

 kontaktvirksomheden.
9) Forsvarsudvalget.
Herunder hører sager om forsvar,  

 udskrivningsvæsen, civile værnepligtige, civile institutioner under forsvaret  

 m.v.
10) Indfødsretsudvalget.
Herunder hører sager om indfødsret.
11) Kirkeudvalget.
Herunder hører sager om folkekirken,  

 begravelsesvæsenet, andre trossamfunds stilling m.v.
12) Kommunaludvalget.
Herunder hører sager om kommunalvæsen,  

 kommunale person- og ejendomsskatter, personregistrering, valglovgivning,  

 civilforsvar, civilt beredskab m.v.
Udvalget varetager de opgaver, som ved §§  

 2 og 9 i lov om fremgangsmåden ved ændring af landets inddeling i kommuner og  

 amtskommuner er henlagt til Kommunaludvalget.*) 13) Kulturudvalget.
Herunder hører sager om kulturelle og  

 kunstneriske anliggender såsom biblioteker, museer, teatre, film, radio og  

 fjernsyn, ophavsret samt idræt.
14) Landbrugs- og Fiskeriudvalget.
Herunder hører sager om  

 landbrug, skovbrug, gartneri og havebrug, grundforbedring, veterinærvæsen,  

 jagt, fiskeri m.v.
15) Markedsudvalget.
Herunder hører sager om markedspolitiske  

 anliggender.
Udvalget varetager de opgaver, som ved lov om Danmarks  

 tiltrædelse af De Europæiske Fællesskaber7) § 6, stk. 2, er henlagt til et af  

 Folketinget nedsat udvalg.8) 16) Miljø- og Planlægningsudvalget.
Herunder hører sager om  

 miljøbeskyttelse, kemiske stoffer og produkter, bekæmpelsesmidler,  

 genanvendelse, renere teknologier, genteknologi, fysisk planlægning  

 omfattende bl.a. lands-, region- og kommuneplanlægning, by- og  

 landzonelovgivning samt bygnings- og naturfredning m.v.
Endvidere sager om  

 skov- og sandflugtslovgivning, statsskovbrug, erhvervelser til rekreative  

 formål, råstoffer (sten, grus, sand m.v.) i jorden og på havbunden m.v.
17) Det Politisk-Økonomiske Udvalg.
Udvalgets opgave er at være  

 kontaktorgan mellem regeringen og Folketinget vedrørende sager af principiel  

 betydning for den politisk-økonomiske udvikling og i øvrigt at behandle sager  

 herom.
18) Retsudvalget.
Herunder hører sager om rets- og politivæsen,  

 retsafgifter, familieret, svangerskabslovgivning, udlændingelovgivning,  

 færdsel, tinglysning, brandlovgivning, Statstidende m.v.
Til dette udvalgs  

 opgaver hører også at gøre indstilling om valg af Folketingets Ombudsmand,  

 jf. grundlovens § 55, om fastsættelse af almindelige bestemmelser for dennes  

 virksomhed og om ombudsmandens årlige beretning, ligesom det kan gøre  

 indstilling om afskedigelse af ombudsmanden.
Videre påhviler det udvalget at  

 varetage de opgaver, der i lov om Folketingets Ombudsmand og instruks for  

 Folketingets Ombudsmand er pålagt et af Folketinget nedsat udvalg.9) 19) Skatteudvalget.
Herunder hører sager om indkomst- og formueskat  

 til staten, afgift af arv og gave, stempelafgift, realrenteafgift af  

 pensionskapitaler, told, merværdiafgift, punktafgifter m.v. samt  

 arbejdsmarkedsbidrag.
20) Socialudvalget.
Herunder hører sager om socialpension og  

 delpension, social bistand, dagpenge ved sygdom eller fødsel,  

 arbejdsskadeforsikring og børnetilskud.
21) Sundhedsudvalget.
Herunder hører sager om sundhed, sygdomme og  

 forebyggelse, sager om sygehusvæsenet, sygesikring, den primære  

 sundhedssektor, apoteksvirksomhed, lægemidler, medicinalpersoner samt etik og  

 forskning på sundhedsområdet.
Endvidere sager om levnedsmiddellovgivningen og  

 foranstaltninger vedrørende alkohol- og narkotikamisbrug.
22) Trafikudvalget.
Herunder hører sager om jernbaner, veje,  

 godstransport, hyrekørsel, buskørsel, havne, kystsikring, luftfart samt  

 telefon-, post- og telegrafvæsen m.v.
23) Uddannelsesudvalget.
Herunder hører sager om folkeskolen,  

 gymnasieskoler, kursus til studentereksamen og højere forberedelseseksamen,  

 fritidsundervisning, seminarierne, handelsskoler, tekniske skoler og teknika,  

 uddannelsesstøtte, universiteter og andre læreanstalter m.v.
24) Udenrigsudvalget.
Herunder hører sager om  

 udviklingssamarbejde10) samt folkeretlige forhold og udenrigspolitiske  

 spørgsmål, som ikke efter hidtidig praksis behandles i Det Udenrigspolitiske  

 Nævn.
Udvalget gennemgår den årlige beretning fra Nordisk Råds danske  

 delegation, som udvalget kan gøre indstilling om, jf. § 4 i lov om nordisk  

 samarbejde.11) Til udvalgets opgaver hører endvidere varetagelsen af de  

 opgaver, som ved lov om forbud mod handel med Den Sydafrikanske Republik og  

 Namibia er henlagt til Udenrigsudvalget.*)» 4. § 7, stk. 4, affattes således:
»Stk. 4. Medlemmer, der er tilsluttet et parti, der ikke er  

 repræsenteret ved medlemmer eller stedfortrædere i de i stk. 1, nr. 1-24,  

 nævnte udvalg, har ret til at indtræde i 2 af de i stk. 1, nr. 3-6, 8 og 9  

 samt 11-24, nævnte udvalg med samme rettigheder som stedfortrædere, jf. stk.  

 3. Samme ret har et medlem, der ikke er tilsluttet et parti eller en gruppe  

 som nævnt i § 36, stk. 1. En sådan indtræden må anmeldes for Folketingets  

 formand gennem Folketingets Bureau.« 5. I § 8, stk. 1, ændres »det først valgte medlem - eller i  

 dettes forfald det næstfølgende medlem, som er til stede -» til:  

 »Folketingets formand«.
 6. I § 8, stk. 2, udgår 2. pkt.
 7. I § 8, stk. 3, udgår sidste punktum.
 8. I § 8, stk. 4, ændres »Der kan til« til:  

 »Til«.
 9. I § 8, stk. 5, udgår 2. pkt.
 10. § 8, stk. 8, affattes således:
»Stk. 8. Det påhviler formanden for et udvalg at søge udvalgsarbejdet  

 fremmet mest muligt.
Skriftlig eller mundtlig underretning om arbejdets  

 forløb afgives, når Folketingets formand anmoder herom.« 11. I § 8 indsættes efter stk. 8 som nyt stykke:
»Stk. 9. Udvalget kan som led i behandlingen af henviste forslag  

 eller til belysning af et særligt samfundsanliggende afholde en høring,  

 hvorunder personer, udvalget anmoder herom, kan redegøre for et emne og  

 fremlægge synspunkter.
Udvalget træffer nærmere beslutning om formen for  

 høringen og om offentlighedens adgang til at overvære denne.
En høring kan  

 afholdes af flere udvalg i forening.« Stk. 9-13 bliver herefter stk. 10-14.
 12. § 8, stk. 13, der bliver stk. 14, affattes således:
»Stk. 14. Et udvalg kan afgive beretning om udvalgsarbejdets forløb  

 vedrørende forslag, hvorom det ikke afgiver betænkning.
Herudover kan et  

 udvalg i ganske særlige tilfælde afgive beretning over sin virksomhed i  

 øvrigt.« 13. § 19, stk. 4, affattes således:
»Stk. 4. Ønsker en minister uden for dagsordenen at give Tinget en  

redegørelse for et offentligt anliggende, meddeles dette til  

 formanden, der anmelder redegørelsen i Tinget.
Redegørelsen fremsættes  

 derefter skriftligt, medmindre ministeren har begæret mundtlig fremsættelse.  

 I sidstnævnte tilfælde kan fremsættelsen ske enten i samme møde eller i et  

 senere møde.« 14. I § 19, stk. 5, udgår 3.-6. pkt., og i stedet indsættes:
»Forhandlingen skal, medmindre Tinget beslutter andet, finde sted  

 senest 10 mødedage efter, at formanden har meddelt Tinget sin beslutning  

 eller har modtaget begæringen.
Ved fremsættelsen og forhandlingen om en  

 redegørelse gælder de i bilaget til denne forretningsorden fastsatte  

 taletider, jf. dog § 28. Beslutning i forbindelse med forhandlingen kan ikke  

 fattes.« 15. I § 19, stk. 6, udgår 3. og 4. pkt., og i stedet  

 indsættes:
»Ved denne forhandling gælder de samme taletider som ved lovforslags  

 første behandling.« 16. I § 20, stk. 9, affattes sidste punktum således:
»Spørgsmål kan ikke indgives efter udskrivning af  

 folketingsvalg.« 17. § 21, stk. 3, affattes således:
»Stk. 3. Ved begrundelsen, besvarelsen og forhandlingen af  

 forespørgslen gælder de i bilaget til denne forretningsorden fastsatte  

 taletider, jf. dog § 28.« 18. I § 25 udgår i henholdsvis 3. pkt. og 5. pkt.  

 »- efter af formanden at være anmeldt i et møde -» og »- uden  

 forudgående anmeldelse i Tinget -».
 19. I § 26 udgår 3. og 4. pkt., og i stedet  

 indsættes:
»Medlemmerne (bortset fra ministrene) benævnes: hr. eller fru med  

 tilføjelse af navn uden titel.
Ministre benævnes med den officielle  

 ministertitel.« 20. I § 28, stk. 2, ændres »dagen før« til: »2 dage  

 før«.
 21. I § 35, stk. 1, affattes 1. pkt. således:
»I alle tilfælde, hvor formanden har grund til at anse udfaldet af en  

 afstemning for givet på forhånd, er denne bemyndiget til at erklære et  

 afstemningspunkt - dog med undtagelse af den endelige vedtagelse af et  

 lovforslag eller et andet selvstændigt forslag - for afgjort uden afstemning,  

 medmindre 17 medlemmer begærer en sådan foretaget.« 22. § 40 ophæves, og overskriften til kapitel XV ændres fra  

 »Forfald og orlov« til: »Orlov«.
 23. I § 44 ændres »udfærdigelser« til:  

 »ekspeditioner«.
24. I § 45, stk. 1, udgår »eller om egentlige lederstillinger  

 over 24. lønramme.« 25. I § 48 affattes stk. 3 således:
»Stk. 3. Formanden godkender med sin underskrift regnskabet, og der  

 optages et sammendrag i Folketingstidende.« § 2 Folketingsbeslutningen træder i kraft fra begyndelsen af folketingsåret  

 1989-90.
Bemærkninger til forslaget Almindelige bemærkninger Det foranstående forslag til ændring af forretningsordenen fremsættes af  

 Folketingets Præsidium, der i sidste folketingsår indledte en gennemgang af  

 forretningsordenens bestemmelser og en drøftelse af arbejdsgangene i  

 Folketinget.
Som det vil ses af bemærkningerne til de enkelte bestemmelser,  

 har en række af de foreslåede ændringer alene til formål at bringe  

 bestemmelserne i overensstemmelse med nutidig sprogbrug og/eller den praksis,  

 der har udviklet sig på det pågældende område.
Blandt de øvrige ændringer  

 skal især fremhæves følgende:
 1) Sundhedsudvalget foreslås etableret som et nyt stående udvalg, og der  

 foreslås en række ajourføringer i nogle af udvalgenes kommissorier m.v., jf.  

 nærmere nedenfor under ændringsforslag nr. 3.
 2) Det foreslås, at udvalgene får en udtrykkelig hjemmel til at beslutte,  

 at oplysninger om et bestemt emne indhentes gennem afholdelse af høringer,  

 hvortil udvalget kan invitere særligt sagkyndige og repræsentanter for  

 interesseorganisationer m.fl., jf. nærmere nedenfor under ændringsforslag nr.  

 11.
3) For at sikre sig mod, at urimelige anmodninger om afstemning over  

 ukontroversielle emner kan anvendes til at hindre Folketinget og det enkelte  

 medlem i en hensigtsmæssig tilrettelæggelse af det parlamentariske arbejde,  

 foreslås en udvidelse af formandens ret til at erklære et afstemningspunkt  

 for afgjort uden afstemning.
Der henvises til ændringsforslag nr. 21.
Bemærkninger til de enkelte bestemmelser i § 1 Til nr. 1 og 2 Ændringerne er en følge af indførelsen af elektronisk afstemning, som har  

 bevirket, at omfanget af tingsekretærernes arbejdsopgaver er blevet  

 reduceret.
Til nr. 3 Efter oprettelsen af et sundhedsministerium er det fundet hensigtsmæssigt,  

 at det gennem de senere folketingssamlinger nedsatte ad hoc-sundhedsudvalg  

 etableres som et nyt stående udvalg.
Herudover foreslås foretaget en række ændringer i nogle af udvalgenes  

 arbejdsområder og benævnelser, som er begrundet i den praksis, der i årenes  

 løb har udviklet sig for udvalgenes arbejdsområder m.v.
Til grund for det her  

 fremsatte forslag har i øvrigt ligget det udgangspunkt, at opgavefordelingen  

 mellem udvalgene fastholdes uanset stedfundne ressortændringer mellem  

 ministerierne.
Ad nr. 3 Arbejdsmarkedsudvalget Ved ændringen medtages som følge af ny lovgivning følgende sagsområde:  

 Arbejdsmarkedsuddannelser, efterløn, arbejdsmiljø og beskæftigelsesfremmende  

 foranstaltninger. »Arbejderbeskyttelse«,  

 »fremmedarbejdere« og »sager om statsadministrationens  

 organisation m.v.«, der er nævnt som særlige sagsområder i den gældende  

 forretningsorden, udgår, da disse områder enten indgår i andre områder, som  

 er nævnt, eller ikke længere er relevante at medtage.
Ad nr. 4 Boligudvalget »Sager vedrørende kortproduktion og opmåling m.v.« er medtaget  

 på baggrund af den stedfundne etablering af Kort- og Matrikelstyrelsen.
Ad nr. 5 Det Energipolitiske Udvalg Beskrivelsen af udvalgets arbejdsområde er blevet kompletteret og  

 ajourført som følge af ny lovgivning, ligesom der er foretaget en sproglig  

 omformulering.
De i bestemmelsen anførte stjerner refererer til følgende:
 *) Lov nr. 294 af 7. juni 1972, som ændret ved lov nr. 255 af 8. juni  

 1983. ) Lov nr. 54 af 25. februar 1976.
 *) Lov nr. 258 af 8. juni 1979, jf. lovbekendtgørelse nr. 330 af 29. juni  

 1983, som ændret ved lov nr. 593 af 12. december 1984 og lov nr. 238 af 6.  

 juni 1985.
 **) Lov nr. 254 af 8. juni 1983.
 ***) Lov nr. 293 af 10. juni 1981.
Ad nr. 6 Erhvervsudvalget Ordet »selskabslovgivning« er tilføjet.
Ad nr. 8 Forskningsudvalget Det foreslås, at udvalgets benævnelse ændres fra »Udvalget angående  

 Videnskabelig Forskning« til: »Forskningsudvalget«.
Ad nr. 9 Forsvarsudvalget »Civilforsvar, civilt beredskab« udgår og henføres i  

 overensstemmelse med den praksis, der har udviklet sig, til Kommunaludvalget.
Ad nr. 12 Kommunaludvalget »Sygehusvæsen« udgår og henføres til Sundhedsudvalget.
Ud over, at »civilforsvar, civilt beredskab« overføres til  

 udvalget fra Forsvarsudvalget, anføres det for en ordens skyld, at  

 Kommunaludvalget varetager de opgaver, som ved §§ 2 og 9 i lov om  

 fremgangsmåden ved ændring af landets inddeling i kommuner og amtskommuner er  

 henlagt til Kommunaludvalget.
Den i bestemmelsen anførte stjerne refererer  

 til: *) Lov nr. 194 af 24. maj 1972, som ændret ved § 7 i lov nr. 311 af 19.  

 juni 1974 og § 2 i lov nr. 329 af 26. juni 1975.
Ad nr. 13 Kulturudvalget På baggrund af de gennemførte idrætslove er det fundet hensigtsmæssigt at  

 medtage »idræt« under udvalgets arbejdsområde.
Ad nr. 16 Miljø- og Planlægningsudvalget »Den almindelige levnedsmiddellovgivning« udgår og henføres til  

 Sundhedsudvalget.
Beskrivelsen af udvalgets arbejdsområder er blevet  

 komplementeret bl.a. ved indsættelse af »kemiske stoffer og produkter,  

 bekæmpelsesmidler, genanvendelse, renere teknologier og genteknologi«.
Ad nr. 17 Det Politisk-Økonomiske Udvalg Der er foretaget mindre, sproglige korrektioner, og det præciseres, at  

 udvalget også kan behandle henviste forslag.
Ad nr. 18 Retsudvalget Det foreslås nævnt udtrykkeligt, at også udlændingelovgivningen hører til  

 Retsudvalgets opgaver.
Tilsvarende foreslås det præciseret, at Retsudvalget  

 varetager alle de opgaver, der i ombudsmandsloven og instruksen er pålagt et  

 af Folketinget nedsat udvalg.
Foruden den også i dag nævnte kompetence til at  

 afgøre, om ombudsmanden kan have hverv ved siden af ombudsmandsgerningen,  

 hører hertil kompetencen til at udnævne en sætteombudsmand i tilfælde af  

 ombudsmandens død (lovens § 1, stk. 3) eller inhabilitet (instruksens § 16,  

 stk. 2) samt varetagelsen af de i instruksens §§ 9-12 nævnte opgaver som  

 ombudsmandens kontaktorgan i Folketinget.
Ad nr. 19 Skatteudvalget Det foreslås, at udvalgets benævnelse ændres fra »Skatte- og  

 Afgiftsudvalget« til »Skatteudvalget«.
Desuden er  

 »realrenteafgift af pensionskapitaler« og  

 »arbejdsmarkedsbidrag« tilføjet, og »told- og  

 forbrugsafgifter« er ændret til: »told, merværdiafgift,  

 punktafgifter«.
Ad nr. 20 Socialudvalget »Offentlig sygesikring, alkoholmisbrug og narkomani« udgår og  

 henføres til Sundhedsudvalget.
Desuden er i overensstemmelse med stedfundne  

 ændringer i lovgivningen »folke-, invalide- og enkepension«  

 erstattet af »socialpension og delpension«, ligesom  

 »åndssvageforsorg« og »andre familieydelser« udgår.
Ad nr. 21 Sundhedsudvalget Til udvalgets arbejdsområde foreslås henført sager om sundhed, sygdomme og  

 forebyggelse, sager om sygehusvæsenet, sygesikring, den primære  

 sundhedssektor, apoteksvirksomhed, lægemidler, medicinalpersoner samt etik og  

 forskning på sundhedsområdet.
Endvidere sager om levnedsmiddellovgivningen og  

 foranstaltninger vedrørende alkohol- og narkotikamisbrug.
Ad nr. 22 Trafikudvalget Det foreslås, at udvalgets benævnelse ændres fra »Udvalget om  

 Offentlige Arbejder« til »Trafikudvalget«.
Endvidere foreslås,  

 at ordene »samt - bortset fra sager af energipolitisk karakter -  

 elektricitet og gas« udgår.
Ad nr. 23 Uddannelsesudvalget »Ungdomsundervisningen og folkeoplysningen« foreslås ændret til  

 »fritidsundervisningen«.
Ad nr. 24 Udenrigsudvalget Der er foretaget en sproglig omformulering med henblik på at bringe  

 beskrivelsen af udvalgets arbejdsområde på linje med beskrivelsen af de  

 øvrige udvalgs arbejdsområder.
Med stjernen refereres til lov nr. 289 af 4.  

 juni 1986.
Til nr. 4 Forslaget er dels en redaktionel konsekvens af den foreslåede affattelse  

 af § 7, stk. 1, hvorved antallet og rækkefølgen af de stående udvalg ændres.  

 Derudover vil den foreslåede formulering hindre den eventuelle mulighed for  

 omgåelse af hensigten med bestemmelsen, som blev drøftet ved dens  

 gennemførelse, jf.
Folketingstidende 1987-88 (1. samling), forhandlingerne  

 sp. 4481 ff.
Til nr. 5 Bestemmelsen om, at det først valgte medlem - eller i dettes forfald det  

 næstfølgende medlem, som er til stede - sammenkalder medlemmerne til et  

 sættende møde, foreslås ændret, således at det i stedet påhviler Folketingets  

 formand at foranledige udvalgene indkaldt til sættemøder.
Til nr. 6-8 Da der til alle udvalg er knyttet en sekretær, som ikke er medlem af  

 Folketinget, foreslås det, at bestemmelsen om næstformandens hverv som  

 sekretær udgår.
Til nr. 9 Det foreslås, at bestemmelsen om, at udvalgsarbejde normalt ikke bør finde  

 sted, når der er møde i Tinget, udgår, da det i praksis har vist sig umuligt  

 at undgå sammenfald af udvalgsmøder og møder i Tinget.
For at undgå  

 sammenfald ville det være nødvendigt at inddrage mandag, tirsdag formiddag og  

 fredag eftermiddag til udvalgsmøder.
Til nr. 10 Ved forslaget bringes bestemmelsen i overensstemmelse med praksis,  

 hvorefter underretning om udvalgsarbejdets forløb kun afgives, når  

 Folketingets formand beder om det.
Til nr. 11 Folketingsudvalgenes adgang til på eget initiativ at anmode sagkyndige og  

 repræsentanter for selvstændige institutioner og foreninger om at afgive  

 udtalelser til udvalgene er tidligere blevet fastslået af Udvalget for  

 Forretningsordenen i forbindelse med drøftelser om indførelse af høringer,  

 jf. f.eks. udvalgets betænkninger af 10. december 1965 og 16. maj 1973  

 (Folketingstidende 1965-66, tillæg B sp. 68, og 1972-73, tillæg B sp. 1973).  

 Hidtil er denne adgang dog kun blevet anvendt i meget begrænset omfang af  

 udvalgene, der normalt har anmodet den pågældende minister om at formidle  

 ønsker herom.
Ikke mindst er større møder med samtidig tilstedeværelse af  

 folkevalgte, embedsmænd, sagkyndige og eventuelt repræsentanter for  

 interessegrupper (ofte benævnt høring, konference, seminar m.m.) typisk  

 blevet arrangeret af den pågældende minister, uanset at initiativet til mødet  

 er opstået i et folketingsudvalg.
Med den foreslåede bestemmelse i forretningsordenen er det ønsket at give  

 udvalgene en udtrykkelig hjemmel til at beslutte, at oplysninger om et  

 bestemt emne indhentes gennem afholdelse af en høring, og til selv at  

 gennemføre en sådan.
Som forslaget er formuleret, vil en høring kunne  

 besluttes ved en almindelig flertalsbeslutning i udvalget, men det er  

 præsidiets opfattelse, at en høring kun vil kunne gennemføres med et  

 tilfredsstillende resultat, når der er bred tilslutning til høringen i  

 udvalget.
Den nærmere tilrettelæggelse af høringen fastsættes af udvalget.  

 Udvalget beslutter endvidere, om der skal være adgang til mødet for  

 offentligheden, herunder pressen.
Det besluttes endvidere, om der skal kunne  

 gennemføres billed- og lydoptagelser fra mødet.
Den foreslåede bestemmelse giver udvalgene mulighed for at invitere såvel  

 private (f.eks. repræsentanter for interesseorganisationer og privat ansatte  

 eksperter) som offentligt ansatte (f.eks. eksperter ansat på højere  

 læreanstalter) og repræsentanter for offentlige myndigheder (herunder  

 naturligvis ministre) til i et møde at redegøre for et emne og i øvrigt  

 fremlægge synspunkter herom.
Det bemærkes, at bestemmelsen ikke giver  

 udvalgene adgang til at afkræve disse personer oplysninger og ikke medfører  

 en udvidelse for offentlige myndigheder af den oplysningspligt, der påhviler  

 disse gennem ministerens ansvar over for Folketinget eller gennem særlig  

 bestemmelse.
At det er ministeren, der er ansvarlig over for Folketinget,  

 medfører endvidere, at en invitation til embedsmænd fra statsadministrationen  

 om at afgive en udtalelse under en høring eller i øvrigt at deltage i en  

 sådan - i overensstemmelse med praksis - må formidles gennem den pågældende  

 minister.
Regler, der påbyder privatpersoner og offentlige myndigheder en  

 pligt til at afgive udtalelse over for et folketingsudvalg, kan efter  

 præsidiets opfattelse ikke anses for nødvendige til fremme af formålet med  

 denne type høringer.
 Forslaget medfører ingen ændring i hidtidige regler og praksis for  

 offentlighedens adgang til skriftligt eller gennem personligt foretræde i  

 deputation at gøre et folketingsudvalg bekendt med sine synspunkter.
Til nr. 12 Efter den nugældende formulering af § 8, stk. 13, skal et udvalg afgive  

 beretning over »sager«, som ikke bliver færdigbehandlet inden  

 samlingens slutning.
Ved den foreslåede affattelse bringes formuleringen i  

 overensstemmelse med praksis, hvorefter det er det enkelte udvalg, der  

 bestemmer, om der er anledning til at afgive beretning over forslag, som  

 udvalget ikke når at færdigbehandle.
Herudover anføres det udtrykkeligt, at  

 et udvalg også kan afgive beretning over sin virksomhed i øvrigt, det vil  

 sige over sager, som udvalget har taget op på eget initiativ, eller som  

 udvalget behandler i henhold til særlig bestemmelse i lov eller  

 forretningsorden.
Det præciseres dog, at sådanne beretninger som hidtil kun  

 bør afgives i ganske særlige tilfælde.
Til nr. 13-15 De foreslåede ændringer indebærer, at taletidsbestemmelserne i paragraffen  

 erstattes med en henvisning til bilaget til forretningsordenen.
Herudover  

 fastslås det, at redegørelser - ligesom lovforslag - normalt fremsættes  

 skriftligt, ligesom det foreslås, at fristen for forhandling om en  

 redegørelse ændres fra 5 mødedage til 10 mødedage efter, at beslutning om  

 forhandling er truffet.
Ved denne ændring vil bestemmelsen i højere grad  

 komme i overensstemmelse med praksis.
Til nr. 16 Ved forslaget præciseres det, at der efter udskrivning af folketingsvalg  

 ikke kan indgives spørgsmål til hverken skriftlig eller mundtlig besvarelse.
Til nr. 17 Det foreslås at erstatte taletidsbestemmelserne i paragraffen med en  

 henvisning til bilaget til forretningsordenen.
Til nr. 18 Bestemmelsen, der er en følge af grundlovens § 54, har længe haft en meget  

 begrænset betydning, idet henvendelser fra organisationer og private som  

 oftest stiles til udvalgene direkte.
Med forslaget udelades bestemmelsen om,  

 at et andragende skal anmeldes i Tinget.
Til nr. 19 Anvendelsen af betegnelsen »det ærede medlem«, der var  

 obligatorisk indtil 1965, er efterhånden gået af brug, og det foreslås  

 derfor, at bestemmelsen udgår som værende overflødig.
Det har endvidere været  

 overvejet at stille forslag om at lade bestemmelsen om, at medlemmerne  

 (bortset fra ministrene) benævnes »hr., fru eller frøken«, helt  

 udgå, men et flertal i præsidiet har ikke fundet, at der burde fremsættes  

 forslag herom.
Derimod er der stillet forslag om, at bestemmelsen udformes  

 således, at medlemmerne alene benævnes hr. eller fru.
Forslaget om, at  

 ministre benævnes med den officielle ministertitel, er alene en præcisering  

 af mangeårig praksis.
Til nr. 20 Det foreslås, at henvendelse om udvidet taletid bør ske senest 2 dage før  

 det pågældende møde og ikke som i dag dagen før det pågældende møde.
Til nr. 21 Ændringsforslaget indebærer, at formanden bemyndiges til at erklære  

 nedennævnte afstemningspunkter for afgjort uden afstemning, medmindre 17  

 medlemmer begærer en sådan foretaget:
- henvisning af en sag til udvalg, bl.a. under en allerede påbegyndt  

 behandling, jf. § 9, - et forslags overgang til 2. behandling, jf. § 11, stk. 1, og § 17, - henvisning af et forslag til behandling i et udvalg eller overgang  

 direkte til 2. behandling, jf. § 11, stk. 2, og § 17, - hvilket udvalg et forslag skal henvises til efter 1. behandling, jf. §  

 11, stk. 2, og § 17, - et lovforslags overgang til 3. behandling, jf. § 12, stk. 2, - et lovforslags direkte overgang til 3. behandling eller henvisning til  

 fornyet udvalgsbehandling, jf. § 12, stk. 3, - samtykke til behandling af ændringsforslag og underændringsforslag, jf.  

 § 18, stk. 2, 3. punktum, - samtykke til udskydelse af forhandling om en redegørelse, jf. § 19, stk.  

 5, - samtykke til fremme af forespørgsel, jf. § 21, - forslag om afvisning af forslag, jf. § 16 og § 23, stk. 1, - forslag om at tilstå et medlem orlov og at indkalde stedfortræderen, jf.  

 § 42, stk. 1 og 2, og - samtykke til afvigelse af forretningsordenen, jf. § 43.
 Formanden er endvidere bemyndiget til at erklære ændringsforslag og  

 underændringsforslag for vedtaget eller forkastet uden afstemning, medmindre  

 17 medlemmer anmoder om afstemning.
 En forudsætning for at udnytte denne bemyndigelse er som hidtil, at  

 formanden har grund til at anse udfaldet af en afstemning for givet på  

 forhånd.
Det skal tilføjes, at ændringen alene foreslås som en sikkerhedsventil til  

 brug i tilfælde, hvor anmodning om afstemning klart misbruges til at  

 chikanere Folketingets arbejdsfunktion.
Det er således ikke hensigten at  

 ændre mangeårig praksis, som giver det enkelte medlem mulighed for at begære  

 afstemning om de omhandlede afstemningspunkter.
Til nr. 22 Bestemmelsen om, at det påhviler et medlem, der er forhindret i at møde i  

 Tinget, at anmelde forfald til formanden, foreslås ophævet som værende uden  

 praktisk betydning.
Til nr. 23 Den foreslåede ændring tilsigter alene en modernisering af ordlyden og  

 ikke en realitetsændring af formandens beføjelser.
Til nr. 24 Det er ikke fundet hensigtsmæssigt, at lederstillinger under 36. lønramme  

 passerer Udvalget for Forretningsordenen.
Til nr. 25 Ifølge den nugældende bestemmelse om Folketingets regnskab skal der ved  

 Folketingets sammentræden i oktober meddeles Tinget en oversigt over det  

 reviderede og deciderede regnskab for det forudgående finansår.
I praksis  

 sker dette ved, at formanden meddeler Tinget, at regnskabet er revideret, og  

 at et sammendrag vil blive optaget i Folketingstidende, tillæg B.
I  

 overensstemmelse med den nuværende formulering gives denne meddelelse i det  

 første møde i oktober, uanset at revisionen efter omlægningen af finansåret  

 typisk er tilendebragt allerede i løbet af foråret.
I den gældende instruks for Folketingets revisor, der er udstedt af  

 formanden efter forhandling med næstformændene, er fastsat, at revisor inden  

 den 1. september bør have tilendebragt revisionen af Folketingets regnskab  

 for det foregående finansår.
Det findes derfor ikke nødvendigt, at der også i  

 forretningsordenen er angivet en frist for, hvornår revisionen skal være  

 tilendebragt.
