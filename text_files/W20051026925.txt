Klage over forgiftning med epilepsimedicin (Lamictal) Nævnet fandt ikke grundlag for at kritisere  

 reservelægen, som den 30. april 2004 undersøgte patienten.
 Nævnet lagde på foreliggende vægt på, at reservelægen  

 optog en fyldestgørende sygehistorie og ud fra denne foretog en udførlig og  

 relevant objektiv undersøgelse, som tydede på et afklinget maveonde, hvilket  

 blev støttet af laboratoriumundersøgelser medsendt af egen læge.
 Nævnet lagde endelig vægt på, at der på det  

 foreliggende ikke var indikation for at bestille Lamictal-prøve som en  

 hasteprøve.
 Nævnet fandt derudover ikke grundlag for kritik af  

 bioanalytikeren.
Nævnet lagde til grund, at blodprøven blev analyseret  

 mandag den 3. maj 2004, da det ikke var en hasteprøve, som skulle analyseres  

 i  

 vagtarbejdstiden lørdag til søndag.
Prøvesvaret forelå tirsdag den 4. maj  

 2004  

 og var på 95 micromol/liter, hvilket var væsentligt højere end alarmgrænsen  

 på  

 50 micromol/liter.
 Nævnet lagde vægt på, at bioanalytikeren i henhold til  

 de gældende retningslinier for alarmgrænser den 4. maj 2004 først ringede  

 prøvesvar  

 til den rekvirerende afdeling, men at hun fik at vide, at man ikke kunne  

 modtage svaret, da patienten var udskrevet den 30. april 2004.
 Nævnet lagde endvidere vægt på, at bioanalytikeren  

 derefter kl. 12.10 ringede til en lægesekretær på sygehusets neurologiske  

 afdeling, da hun gik ud fra, at patienten var epilepsipatient.
 Det var nævnets opfattelse, at bioanalytikeren udviste  

 omtanke ved svarafgivelsen, idet vedkommende måtte anses for at have  

 afleveret  

 svaret til en relevant person, da svaret ikke umiddelbart kunne afleveres på  

 den rekvirerende afdeling, og da der var tale om en måling af medicin mod  

 epilepsi.
 Det var herunder nævnets opfattelse, at overbringelse  

 af blodprøvesvaret til neurologisk afdeling var udtryk for, at svaret nåede  

 frem til det ønskede sted inden for formentlig ret kort tid.
Nævnet fandt endelig ikke grundlag for kritik af den  

 læge på neurologisk afdeling, som fik videregivet svaret på blodprøven Nævnet lagde vægt på, at lægen på neurologisk afdeling  

 til sin rådighed havde journalen fra modtagelsen, hvor man havde undersøgt  

 patienten og konkluderet, at tilstanden formentligt var infektiøs betinget.
 Nævnet lagde desuden vægt på, at resultatet af analysen  

 ikke var af sådan karakter, at dette alene burde føre til mere akut indgriben  

 eksempelvis akut indlæggelse på neurologisk afdeling.
 Det var ud fra disse omstændigheder nævnets opfattelse,  

 at det var korrekt at sende svaret på analysen til det sygehus, som til  

 daglig  

 var ansvarlig for behandlingen af epilepsien.
