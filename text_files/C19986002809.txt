Cirkulære om aflønning af  

 provstisekretærer (Til stiftsøvrighederne) I tilknytning til bekendtgørelse om ændring  

 om provstiudvalgenes virksomhed § 9, stk. 1, fastsættes  

 følgende:
 § 1.
 Provstisekretæren aflønnes som udgangspunkt som assistent  

 efter retningslinierne i organisationsaftale mellem Finansministeriet og  

 HK/STAT for kontorfunktionærer, der sammen med  

 StK-fællesoverenskomsten udgør det samlede  

 overenskomstgrundlag.
 Stk. 2 En provstisekretær, der umiddelbart forud for  

 ansættelsen var ansat i en stilling i det offentlige eller private,  

 hvori vedkommende blev aflønnet som overassistent, aflønnes dog  

 som overassistent.
 § 2.
 Provstisekretæren kan aflønnes som overassistent, når  

 stillingen indeholder forpligtelse til at varetage regnskabs- og  

 budgetopgaver for enten ligningsområdet eller provstikassen.
 § 3.
 Provstisekretæren kan i særlige tilfælde aflønnes  

 som kontorfuldmægtig, når stillingen indeholder omfattende  

 forpligtelse til at varetage regnskabs- og budgetopgaver for såvel  

 ligningsområdet som provstikassen.
 § 4.
 Provstiudvalget er bemyndiget til at træffe afgørelse om  

 lønindplacering af provstisekretæren efter ovenstående  

 retningslinier.
 Stk. 2. Såfremt provstisekretæren er i familie med provsten  

 eller er medlem af provstens husstand, kræves dog biskoppens  

 godkendelse af lønindplacering, for så vidt denne er  

 højere end assistent.
 § 5.
 Cirkulæret træder i kraft den 1. august 1998.
 Cirkulæret bedes fordelt med 1 eksemplar til hvert af stiftets  

 provstiudvalg og 1 til (hver) provstirevisor.
