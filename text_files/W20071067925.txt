Klage over manglende måling af blodtryk og puls (åndedrætsbesvær) Nævnet fandt ikke grundlag for at kritisere den praktiserende læge for behandlingen af patienten.
Nævnet fandt dog, at det havde været hensigtsmæssigt, om lægen den 26. december 2005 havde målt blodtryk og puls på patienten på baggrund af oplysningerne om åndedrætsbesvær og hævede ben, for derved at have fået en klarere fornemmelse af, om hjertet arbejdede normalt.
 Nævnet har herved lagt vægt på, at den praktiserende læge handlede relevant ved de forskellige undersøgelsesfund, herunder iværksættelse af behandling med astmamedicin.
 Nævnet kunne i øvrigt oplyse, at det er kendt, at begyndende hjertesvigt (hjerteinsufficiens) i starten kan have uklare symptomer.
