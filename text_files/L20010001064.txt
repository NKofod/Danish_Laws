Bekendtgørelse  

 af rammeaftale af 7. november 2000 med Finland, Norge og  

 Sverige vedrørende samarbejde inden for  

 forsvarsmaterielområdet Danmark har den 7. november 2000 i København  

 undertegnet en rammeaftale med Finland, Norge og Sverige vedrørende  

 samarbejde inden for forsvarsmaterielområdet.
 Rammeaftalen har følgende ordlyd:
RAMMEAFTALE  

 mellem Danmark, Finland, Norge og Sverige vedrørende samarbejde inden  

 for forsvarsmaterielområdet INTRODUKTION Regeringerne i Danmark, Finland, Norge og Sverige (i det  

 følgende kaldet parterne) der konstaterer, at der inden for visse områder foreligger  

 fælles behov for forsvarsmateriel, om hvilke det skønnes  

 fordelagtigt at samarbejde, der vurderer, at parterne kan få gavn af et øget  

  samarbejde omfattende studier, forskning, udvikling, produktion, anvendelse,  

 vedligeholdelse og anskaffelse inden for forsvarsmaterielområdet, der støtter igangværende samarbejdsbestræbelser  

 mellem de relevante nationale myndigheder og forsvarsmaterielindustrien i de  

 fire lande, der konstaterer, at denne rammeaftale er underkastet parternes  

 nationale lovgivning og internationale forpligtelser, er blevet enige om følgende:
Artikel 1 INTENTIONER Rammeaftalens intentioner er gennem samarbejde at opnå økonomiske, tekniske og/eller  

 industrielle fordele inden for forsvarsmaterielområdet for de fire  

 lande, at sikre en løbende klarlægning af mulige  

 samarbejdsområder inden for forsvarsmaterielområdet gennem  

 gensidig informationsudveksling om aktuel materielplanlægning, at sikre et effektivt forsvarsmaterielsamarbejde mellem landenes  

 myndigheder især inden for områderne studier, forskning,  

 udvikling, produktion, anvendelse, vedligeholdelse og anskaffelse, at udnytte landenes forsvarsindustrielle ressourcer på en  

 effektiv måde samt virke for, at samarbejdet mellem landenes  

 forsvarsindustrier udvides, at udnytte mulighederne for fælles anskaffelse af  

 forsvarsmateriel fra andre lande, at samordne og effektivisere samarbejdet inden for  

 materielområdet, såsom standardisering mv. for FN-opgaver og  

 andre internationale forpligtelser.
Artikel 2 REGULERING Nærværende aftale skal regulere samarbejdet  

 inden for forsvarsmaterielområdet mellem to eller flere af  

 parterne.
Artikel 3 SIKKERHED For at sikre udvekslingen af klassificeret information  

 skal der oprettes en sikkerhedsaftale.
Artikel 4 GENNEMFØRELSE For at realisere intentionerne i Artikel 1 vil der blive  

 etableret en samarbejdsaftale på forsvarsmaterielområdet.
Artikel 5 ORGANISATION OG RAPPORTERING En ledelsesgruppe med repræsentanter for parterne er  

 ansvarlig for gennemførelse og opfølgning af denne  

 rammeaftale.
 En gang årligt ved et af de ordinære nordiske  

 forsvarsministermøder skal ledelsesgruppen afgive en statusrapport om  

 udviklingen af landenes samarbejde inden for  

 forsvarsmaterielområdet.
Artikel 6 ØKONOMISKE FORPLIGTELSER Økonomiske forpligtelser ud over hver parts  

 administrative omkostninger i udøvelse af virksomhed inden for  

 rammeaftalen reguleres i separate aftaler.
Artikel 7 TVIST Tvist vedrørende fortolkning og anvendelse af denne  

 rammeaftale skal løses hurtigt og i en positiv atmosfære gennem  

 forhandling mellem parterne.
Artikel 8 GYLDIGHED Denne rammeaftale træder i kraft på datoen for  

 underskrivelse af den sidste af parterne og gælder indtil videre.  

 Aftalen kan opsiges gennem skriftlig meddelelse til depositaren; og i  

 så fald ophører rammeaftalen 6   skriver seks   måneder  

 efter depositarens modtagelse af meddelelsen om opsigelsen.
 Denne aftale erstatter den tidligere indgåede  

 rammeaftale af 2. december 1994 mellem Danmark, Finland, Norge og Sverige  

 vedrørende samarbejde inden for forsvarsmaterielområdet.
Artikel 9 DEPONERING Originaleksemplaret af denne aftale deponeres i det finske  

 Forsvarsministerium, der tilstiller de øvrige parter bekræftet  

 kopi.
 Oprettet i et eksemplar på henholdsvis det danske,  

 finske, norske og svenske sprog, hvor hver tekst har samme gyldighed.
 For Danmarks regering:
Hans Hækkerup Forsvarsminister Sted: København dato: 7. november 2000 For Finlands regering:
Jan-Erik Enestam Forsvarsminister Sted: Helsingfors dato: 25. september 2000 For Norges regering:
Bjørn Tore Godal Forsvarsminister Sted: Oslo dato: 16. oktober 2000 For Sveriges regering:
Björn von Sydow Forsvarsminister Sted: Stockholm dato: 29. september 2000 Rammeaftalen trådte i medfør af artikel 8 i  

 kraft den 7. november 2000. I henhold til samme artikel erstatter denne  

 aftale den tidligere indgåede rammeaftale af 2. december 1994 mellem  

 Danmark, Finland, Norge og Sverige vedrørende samarbejde inden for  

 forsvarsmaterielområdet, jf.  Udenrigsministeriets  

 bekendtgørelse nr. 9 af 23. april 1998, Lovtidende C.
