 Cirkulære om lov nr.  

 382 af 2. juni 1999 om afgift af tinglysning og registrering af ejer- og  

 panterettigheder mv.
(Til afgiftsmyndigheden) Indholdsfortegnelse 1	Indledning		01 2	Afgiftspligtige registreringer, afgiftens beregning og  

 afgiftsgrundlaget		03 3	Afgiftssatser		05 4	Ejerrettigheder i fast ejendom		05 5	Panterettigheder i fast ejendom mv.		07 6	Ejendomsforbehold i visse køretøjer		10 7	Andre tinglysninger		11 8	Afgiftsfritagelser		15 9	Ejer- og panterettigheder i skibe		17 10	Ejer- og panterettigheder i luftfartøjer		20 11	Afgiftspligtens indtræden, afgiftsbetaling mv.		21 12	Afgiftshæftelse		22 13	Godtgørelse af afgiften		22 14	Registreringsmyndighedens opgaver		23 15	Afgiftsmyndighedens opgaver		24 16	Landsskatterettens opgaver		27 17	Kontrolbestemmelser		28 18	Straffebestemmelser		28 19	Ikrafttrædelses- og overgangsbestemmelse		28 1 Indledning Lov nr. 382 af 2. juni 1999 om afgift ved tinglysning og  

 registrering af ejer- og panterettigheder mv. træder i kraft den  

 1. januar 2000. Tinglysningsafgiftsloven erstatter den hidtidige stempellov,  

 der kun videreføres for skadesforsikringer.
 Der er i forbindelse med loven udstedt  

 bekendtgørelse nr. 725 af 15. september 1999.
Den nye lov bygger på betænkning nr.  

 1364/1998, der er afgivet af et udvalg nedsat af Skatteministeriet.  

 Stempeludvalget havde til opgave at fremkomme med forslag til en  

 omlægning af stempelafgiften til bl.a. en afgift ved registrering af  

 ejer- og panterettigheder.
Det indgik i opgaven, at omlægningen skulle  

 være provenuneutral.
Den nye lov er i overenstemmelse med  

 stempeludvalgets anbefalinger bortset fra visse satsjusteringer.
 Baggrunden for afgiftsomlægningen er ønsket  

 om en afgiftsmodel, der er enkel at administrere, herunder ved anvendelse af  

 elektronisk registrering, og som er robust overfor forsøg på  

 omgåelse.
Der skal herefter betales afgift for hver registrering af  

 ejer- og panterettigheder vedrørende fast ejendom eller  

 løsøre mv., herunder skibe eller luftfartøjer.
Afgiften  

 er sammensat af en procentafgift og en fast afgift.
Afgiftspligten  

 udløses ved selve anmeldelsen til tinglysning eller registrering.
 Tinglysningsafgiften på 1.200 kr. i henhold til  

 § 41 A i retsafgiftsloven er ophævet, men videreføres som  

 den faste afgift på 1.400 kr. i lovens § 7. Tinglysningsafgift  

 anvendes herefter som en samlet betegnelse for afgifterne i henhold til den  

 nye tinglysningsafgiftslov.
1.1. De vigtigste ændringer i forhold til stempelafgiftsloven og  

 tinglysningsafgiftsloven 1.1.1. Afgift uden omgåelsesmuligheder En afgift ved registrering i et offentligt register giver  

 mulighed for helt entydigt at få fastlagt den afgiftsudløsende  

 omstændighed, og der er ikke omgåelsesmuligheder forbundet med en  

 sådan afgift.
1.1.2. Afgiftspligt ved anmeldelse Afgiftspligten indtræder ved  

 registreringsmyndighedens modtagelse af anmeldelse til tinglysning eller  

 registrering.
1.1.3. Registrering i et dansk register Det afgørende for afgiftspligten er tinglysning  

 eller registrering i et dansk register.
Det er uden betydning for  

 afgiftspligten, hvor eller mellem hvem en aftale om en rettighed er  

 indgået.
1.1.4. Harmonisering af procentsatser Der sker en tilpasning af afgiftssatserne på  

 ejerskifte af fast ejendom.
Den lave procentsafgiftssats for boliger på  

 0,6 pct. af ejerskiftesummen udvides til at gælde al fast ejendom.
Der sker en nedsættelse af afgiftssatserne for  

 skibsfarten og luftfarten, således at satsen for pant i skibe  

 nedsættes fra 2 prm. til 1 prm.
Satsen for pant i luftfartøjer  

 nedsættes fra 1,5 pct. til 1 prm. af det pantsikrede beløb.  

 Afgiftsatsen for pant i mindre skibe og luftfartøjer er uændret  

 1,5 pct.
1.1.5. En fast afgift Den faste afgift ved tinglysning forhøjes fra 1.200  

 kr. til 1.400 kr.
Der betales en fast afgift for hver rettighed, der lyses i  

 adkomstrubrikken, byrderubrikken eller hæftelsesrubrikken, uanset om  

 der er tale om samme aftalegrundlag 1.1.6. Kreditorskifte og debitorskifte Der betales kun en fast afgift på 1.400 kr. ved  

 kreditor og/eller debitorskifte i forbindelse med pantsætning.
 1.1.7. Indskud i selskaber mv.
 Der kan uden procentafgift indskydes fast ejendom i  

 selskaber mv. i forbindelse med indskud af aktiver, omdannelse, og fission.  

 Det var tidligere kun muligt ved fusion.
1.1.8. Pant i erhvervsaktiver Ombytning af pant i erhvervsaktiver, bortset fra fast  

 ejendom, kan ske uden procentafgift.
 Adgangen til stempelfrit at inddrage nye ejendomme under  

 pantet, og adgangen til stempelfrit at udstede pantebreve til sikkerhed for  

 en kautionists tab ved kaution (kontrakaution) er derimod ophævet.  

 Endvidere afskaffes adgangen til at stemple et pantebrev efter pantets  

 værdi, selvom pantesummen er større.
1.1.9. Afrundingsregel Den beregnede procentafgift skal nu afrundes opad til  

 nærmeste kronebeløb, der er deleligt med 100. Efter stempelloven  

 blev beløbet rundet nedad.
1.1.10. Forhøjet afgift Afgiften skal betales samtidig med, at dokumentet anmeldes  

 til tinglysning eller registrering.
 Betales afgiften eller en del heraf ikke ved anmeldelsen,  

 forhøjes det skyldige afgiftbeløb med 5 pct., dog mindst med  

 200 kr.
1.1.11. Indbringelse for domstolene Den afgiftspligtige skal nu selv indbringe administrative  

 afgørelser om registreringsafgift for domstolene, svarende til anden  

 skatte- og afgiftslovgivning.
1.1.12. Kontrolmuligheder Afgiftsmyndigheden er nu sikret adgang til  

 registreringsmyndighedens oplysninger om registreringer med henblik på  

 kontrol med afgiftsbetalingen.
 Hvor andet ikke er anført i det følgende, er  

 paragrafhenvisningerne til lov nr. 382 af 2. juni 1999 om afgift ved  

 tinglysning og registrering af ejer- og panterettigheder mv.  

 (Tinglysningsafgiftsloven).
2. Afgiftspligtige registreringer, afgiftens beregning og  

 afgiftsgrundlaget, jf. § 1, 2 og 3 2.1. Afgiftspligtige registreringer De afgiftspligtige registreringer omfatter 1)	Tinglysning af ejerrettigheder og panterettigheder mv. i fast  

 ejendom.
 2)	Tinglysning af panterettigheder og ejendomsforbehold i  

 løsøre mv.
 3)	Tinglysning af byrder mv.
 4)	Registrering af ejerrettigheder og panterettigheder i skibe.
 5)	Registrering af ejerrettigheder og panterettigheder i  

 luftfartøjer.
 Der henvises i øvrigt til lovens § 1.
 Det er afgørende for afgiftspligten, om der  

 ønskes tinglysning eller registrering af rettigheden i et dansk  

 register, medens det er uden betydning for afgiftspligten, hvor og mellem  

 hvem en aftale om en rettighed er indgået.
Retspant er ikke omfattet af afgiftspligten.
Se afsnit 5.8  

 om retspant.
2.2. Betingede registreringer Det er uden betydning for afgiftspligten, at der kun  

 foreligger en betinget aftale om en rettighed.
Lyses en betinget adkomst som  

 byrde, udløser det afgift efter § 4. Se afsnit 8.1.9. om  

 afgiftsfrihed ved den senere endelige registrering af rettigheden.
2.3. Afgiftsgrundlaget Afgiften beregnes på grundlag af det samlede  

 nominelle vederlag, der betales for overdragelsen af en fast ejendom, et skib  

 eller et luftfartøj.
 Ejerskiftesummen er den samlede modydelse, der skal  

 præsteres ved ejerskiftet, herunder kontante beløb, der  

 erlægges til den, der afstår det ejerskiftede, eller til andre  

 som betaling for ejerskiftet, samt pantebreve, der udstedes som led i  

 overdragelsen mv., og pantehæftelser, der overtages som led i  

 ejerskiftet.
Afgiften beregnes endvidere af det pantsikrede  

 beløb.
Pantesikringssummen er såvel det beløb, for  

 hvilket der ydes pant (den nominelle hovedstol) eller vil blive ydet pant  

 (den opskrevne hovedstol).
 Foreligger der ikke en ejerskiftesum - enten fordi  

 der ikke foreligger et ejerskifte, eller fordi der ikke i forbindelse med  

 handlen er aftalt en ejerskiftesum, hvoraf afgiften kan beregnes -  

 vedlægger den afgiftspligtige i forbindelse med anmeldelsen til  

 registrering en begrundet angivelse af værdien af ejendommen, skibet  

 eller luftfartøjet efter bedste skøn.
2.3.1. Ejerskiftetidspunktet Det er overtagelsestidspunktet, der er tidspunktet for  

 ejerskiftet.
Det er det tidspunkt som parterne har valgt som tidspunkt for  

 ejendomsrettens overgang.
Det er endvidere det tidspunkt som  

 registreringsmyndigheden kender fra det anmeldte dokument, i modsætning  

 til datoen på en underliggende købsaftale.
2.3.2. Tvivl om afgiftsgrundlaget Giver anmeldelsen registreringsmyndigheden anledning til  

 at betvivle afgiftsgrundlagets rigtighed, skal registreringsmyndigheden ikke  

 foretage nogen prøve heraf, men dokumentet afgives til  

 afgiftsmyndigheden til afgørelse om afgift, dog først når  

 tinglysningen eller registreringen er afsluttet.
2.3.3.Valget af finansieringsform 2.3.3.1. Sælgeren bærer kurstabet Berigtiges en del af købesummen ved udstedelse af  

 et sælgerpantebrev, skal dette - uanset om det mellem køber og  

 sælger er aftalt, at sælger skal modtage pantebrevet til en  

 lavere kurs end pålydende - ved afgiftsberegningen medtages til  

 pålydende værdi, jf. § 2, stk. 3.
2.3.3.2. Køberen bærer kurstabet Der skal kun beregnes afgift af den nominelle  

 ejerskiftesum, hvis det er aftalt, at en del af købesummen berigtiges  

 ved, at køber optager et kontantlån som ejerskiftelån  

 (eller sælger i købers navn og for købers regning optager  

 et kontantlån som ejerskiftelån), men at køber i henhold  

 til aftalen i stedet kan optage et obligationslån med større  

 lånehovedstol end kontantlånet.
Medfører det ikke nogen  

 ændring i sælgers nettoprovenu, sker der ikke tillæg til  

 købesummen i afgiftsmæssig henseende.
2.3.4. Anlægsbidrag Anlægsbidrag til vej-, kloak-, gas-, vand-,  

 elektricitets-, fjernvarme-, dige- og pumpeanlæg og lignende må  

 henregnes til vederlaget, når bidraget er forfaldent til betaling  

 på tidspunktet for ejerskiftet.
Den afgiftspligtige har pligt til at  

 efterangive yderligere afgift til afgiftsmyndigheden i forbindelse med  

 sådanne bidrag, hvis ejerskiftet anmeldes til tinglysning før  

 overtagelsesdagen.
Ved manglende efterangivelse finder bestemmelsen i  

 § 20 om forhøjelse af det skyldige afgiftsbeløb  

 anvendelse.
2.3.5. Byrder og rettigheder Byrder på det ejerskiftede skal som udgangspunkt  

 ikke medregnes.
Byrder omfatter f. eks. servitutter, brugsrettigheder og  

 naturalydelser.
Hvis disse byrder imidlertid af en af parterne kan  

 forlanges afløst af en pengeydelse, skal pengeydelsen medregnes til  

 ejerskiftesummen.
Er der tale om et periodisk vederlag, skal den samlede sum  

 af disse vederlag for de første 10 år efter ejerskiftet  

 medregnes.
Er det periodiske vederlag fastsat for en kortere periode end 10  

 år, skal der kun medregnes summen af de aftalte vederlag.
Er  

 pengeydelsen aftalt for en længere periode end 10 år eller  

 på ubestemt tid, medregnes kun summen af vederlagene for de  

 første 10 år.
 Løbende ydelser, som er omfattet af Ligningslovens  

 § 12 B, medregnes til afgiftsgrundlaget.
 Den samlede sum af disse ydelser for de første 10  

 år medregnes.
2.3.6. Medlemsforpligtelser Medlemsforpligtelser, som en erhverver i forbindelse med  

 ejerskiftet overtager overfor foreninger mv. anses ikke for at udgøre  

 en del af vederlaget, medmindre der er knyttet gæld til  

 medlemsskabet.
 Rettigheder og pligter vedrørende en  

 ejerlejlighedsforening indgår ikke i afgiftsgrundlaget, medmindre der  

 er knyttet gæld til medlemsskabet, der overtages fra  

 sælgeren.
2.3.7. Omkostninger Det er kun vederlaget for ejerskiftet, der skal medregnes  

 til ejerskiftesummen.
Omkostninger ved handlen, der ikke indgår i  

 vederlaget, f.eks. købers handelsomkostninger, medregnes ikke.
2.4. Flere måder for opgørelse af afgiftsgrundlaget Hvis afgiftsgrundlaget kan opgøres på mere  

 end en måde, beregnes afgiften af det afgiftsgrundlag, der  

 medfører den højeste afgift.
Hvis der f.eks. er fastsat  

 alternative vederlag, beregnes afgiften af det højeste vederlag.  

 Bestemmelsen finder tilsvarende anvendelse, når køberen af en  

 fast ejendom kan vælge enten at udstede sælgerpantebrev eller  

 indfri til en bestemt kurs inden for en bestemt frist.
Bestemmelsen i  

 § 2, stk. 3, knytter sig derimod ikke til  

 kursomregningsbestemmelsen i § 2, stk. 2.
2.5. Fremmed valuta Hvis det beløb, der skal betales afgift af, er  

 angivet i fremmed valuta, skal der ved afgiftens beregning ske en  

 omregning til danske kroner.
Det kan f.eks. være tilfældet, hvis  

 overdragelsessummen ved ejerskifte af fast ejendom er fastsat i fremmed  

 valuta.
Ved omregningen skal benyttes den af Nationalbanken fastsatte  

 officielle middelkurs.
Hvis der ikke er fastsat en officiel kurs, skal der i  

 stedet anvendes den af et pengeinstitut fastsatte sælgerkurs.
Den kurs,  

 der skal anvendes, er en kurs fastsat inden for de seneste 14 dage forud for  

 anmeldelsen til tinglysning eller registrering, jf. lovens § 2,  

 stk. 2.
2.5.1. Euro Er det beløb, hvoraf der skal betales afgift,  

 angivet i euro, anvendes ved omregning til danske kroner enten dagskursen  

 på euro indenfor de sidste 14 dage for anmeldelsestidspunktet, jf.  

 lovens § 2, stk. 2, eller den toldkurs, der er er gældende  

 på anmeldelsestidspunktet.
Det følger af § 1, stk. 1,  

 i bekendtgørelsen.
Eksempelvis udgjorde toldkursen på euro  

 744,05 1. august - 31. august 1999.
 Ved tinglysning af pant i fast ejendom, som er helt eller  

 delvist fritaget for afgift efter lovens § 5, stk. 2, kan anvendes  

 den dagskurs på euro, som er lagt til grund på det tidspunkt,  

 hvor lånet udmåles, jf. § 1, stk. 2, i  

 bekendtgørelsen.
Toldkursen for fremmede valutaer, herunder euro,  

 fastsættes af Told Skat på baggrund af den kurs, herunder  

 eurokurs, der noteres af Danmarks Nationalbank den næstsidste onsdag i  

 måneden og som herefter er gældende for den efterfølgende  

 kalendermåned.
Uanset toldkursen normalt er gældende for en  

 kalendermåned, kan toldkursen ændres i løbet af en  

 måned, hvis der sker kursudsving på +/- 5 pct.
Reglerne om  

 fastsættelse af toldkurser findes i EU s toldkodex (Rådets  

 forordning nr. 2913 af 12. oktober 1992) og i artikel 168-172 i  

 gennemførelsesbestemmelserne hertil (forordning nr. 2454 af 2. juli  

 1993).
 Afgiftsmyndigheden kan kræve dokumentation for  

 kursanvendelsen, herunder ved fremlæggelse af lånetilbud.
2.6. Oprunding Den beregnede afgift skal afrundes opad til nærmeste  

 kronebeløb, der er deleligt med 100.
 Det er afgiften, der oprundes, og ikke  

 afgiftsgrundlaget.
3. Afgiftssatser 3.1. Ejerrettigheder i fast ejendom, jf. § 4 Tinglysning af ejerrettigheder vedrørende fast  

 ejendom: 0,6 pct. + 1.400 kr.
3.2. Panterettigheder i fast ejendom, løsøre og  

 immaterielle rettigheder, jf. § 5 Tinglysning af panterettigheder i fast ejendom,  

 løsøre og immaterielle rettigheder: 1,5 pct. + 1.400 kr.
3.3. Ejendomsforbehold i visse køretøjer, jf.  

 § 6 Tinglysning af ejendomsforbehold: 1,5 pct. + 1.400 kr.
3.4. Andre tinglysninger, jf. § 7 Andre tinglysninger: 1.400 kr.
3.5. Ejerrettigheder i handelsskibe, jf. § 11 Registrering af ejerrettigheder i ethvert skib bortset fra  

 fiskeskibe og fritidsfartøjer: 1 prm.
3.6. Ejerrettigheder i andre skibe, jf. § 11 Registrering af ejerrettigheder i fiskeskibe og  

 fritidsfartøjer: 4 prm.
3.7. Panterettigheder i handelsskibe, jf. § 12 Registrering af panterettigheder i handelssskibe: 1  

 prm 3.8. Panterettigheder i fiskeskibe, jf. § 12 Registrering af panterettigheder i fiskeskibe, hvis  

 bruttotonnage er målt til over 5: 1 prm 3.9. Panterettigheder i fritidsskibe og mindre skibe, § 12 Registrering af panterettigheder i skibe, hvis  

 bruttotonnage er målt til 5 eller derunder og fritidsskibe: 1,5  

 pct.
3.10. Ejerrettigheder i luftfartøjer, jf. § 13 Registrering af ejerrettigheder i luftfartøjer: 1  

 prm.
3.11. Panterettigheder i luftfartøjer, jf. § 14 Registrering af panterettigheder i  

 luftfartøjer på mindst 5.700 kg eller registreret til mere end  

 10 passagerer: 1 prm.
3.12. Panterettigheder i mindre luftfartøjer, jf. § 14 Registrering af panterettigheder i  

 luftfartøjer under 5.700 kg eller registreret til højst 10  

 passagerer: 1,5 pct.
4. Ejerrettigheder i fast ejendom, jf. § 4 4.1. Procentsatserne Der betales en toleddet afgift bestående af en fast  

 afgift på 1.400 kr. og en procentafgift på 0,6 pct. for  

 tinglysning af ejerskifte af al fast ejendom, jf. lovens § 4,  

 stk. 1. Procentafgiften beregnes af afgiftsgrundlaget, dvs. som  

 udgangspunkt ejerskiftesummen.
Hvis ejerskiftesummen imidlertid er lavere end  

 den seneste offentlige ejendomsvurdering på tidspunktet for anmeldelse  

 til tinglysning, anvendes ejendomsvurderingen som afgiftsgrundlag.
4.2. Den offentlige ejendomsvurdering Afgiftsgrundlaget er som udgangspunkt ejerskiftesummen,  

 dvs. den samlede modydelse, der skal præsteres ved ejerskiftet (det  

 samlede nominelle vederlag). Hvis ejerskiftesummen er lavere end den seneste  

 offentlige ejendomsvurdering på tidspunktet for anmeldelse til  

 tinglysning, anvendes den offentlige ejendomsvurdering som  

 afgiftsgrundlaget.
Ejendomsværdien oplyses ved, at den kommune, hvori  

 ejendommen ligger, påtegner ejerskiftedokumentet om den senest  

 foretagne ejendomsvurdering, som ejeren har fået meddelelse om,  

 herunder vurdering efter vurderingslovens § 4 eller § 4 A.
Ligger  

 ejendommen i flere kommuner, gives påtegningen af den kommune, hvor den  

 største del af ejendommens areal ligger.
Er ejendommen under  

 omvurdering eller er ejendommen ikke selvstændig vurderet,  

 påtegner kommunen ejerskiftedokumentet herom.
Det fremgår af  

 § 3 i bekendtgørelsen.
Ejeren af ejendommen kan i stedet for den seneste  

 offentlige ejendomsvurdering, som påtegnet af kommunen, vælge at  

 anvende en senere ændret (lavere) ejendomsvurdering.
Denne mulighed  

 foreligger, når ejeren på tidspunktet for anmeldelsen af  

 ejerskiftet har modtaget meddelelse om ændring af den offentlige  

 ejendomsvurdering.
Vælger ejeren at lægge den ændrede  

 ejendomsvurdering til grund, skal en kopi af vurderingsmyndighedens  

 ændringsmeddelelse følge anmeldelsen til tinglysning.
 Afgiftspligten indtræder nu ved anmeldelsen, og det  

 er herefter uden betydning, om ændring af ejendomsvurderingen sker  

 på foranledning af vurderingsmyndigheden eller på foranledning af  

 en klage fra ejeren, herunder tidspunktet klagen er indgivet.
 Eksempel:
Et skøde på en ejendom med en ejerskiftesum  

 på 2.000.000 kr. er påtegnet af vurderingsmyndigheden den 14.  

 november 2000. Det fremgår af påtegningen, at den seneste  

 offentlige ejendomsvurdering er 2.500.000 kr. pr. 1. januar 2000. Den  

 afgiftspligtige, der har påklaget vurderingen, modtager den 28.  

 november 2000 en ændringsmeddelse om en ejendomsvurdering på  

 1.900.000 kr. pr. 1. januar 2000. Han anmelder skødet til tinglysning  

 den 1. december 2000, og vedlægger ændringsmeddelelsen, der nu er  

 den seneste offentlige ejendomsvurdering.
Afgiftsberegningen skal herefter  

 ske på grundlag af købesummen.
4.2.1. Afvisning af anmeldelsen Foreligger der ingen oplysning om ejendomsvurderingen,  

 herunder oplysning om at ejendommen ikke er selvstændigt vurderet, skal  

 anmeldelsen afvises fra tinglysning, jf. § 4, stk. 2, 4. pkt.
I  

 modsætning hertil medfører en manglende erklæring fra  

 overdragneren efter § 3, stk. 2, i bekendtgørelsen ikke  

 afvisning af anmeldelsen.
4.3. Ejendomsvurderingen kan ikke lægges til grund I visse tilfælde vil ejendommen ikke være  

 selvstændigt vurderet på tidspunktet for anmeldelsen.
Det vil  

 f.eks. være tilfældet ved udstykning.
I andre tilfælde er  

 der efter den seneste vurdering sket så store forandringer af  

 ejendommen, at den seneste offentlige ejendomsvurdering ikke uden videre kan  

 lægges til grund.
Det vil f.eks. være tilfældet, hvis der  

 efter den seneste vurdering er sket nybygning eller en større  

 tilbygning mv.
I begge tilfælde skal overdrageren afgive en  

 erklæring efter bedste skøn på dokumentet om ejendommens  

 markedsværdi under forudsætning af kontant betaling, og afgiften  

 beregnes af mindst den angivne værdi: En af de følgende  

 formuleringer skal efter § 3, stk. 2, i bekendtgørelsen  

 anvendes:
1)	»Ejendommen er ikke særskilt vurderet.
Værdien af  

 ejendommen på anmeldelsestidspunktet udgør x kr.« 2)	»Ejendommen er bebygget/ombygget siden den seneste  

 ejendomsvurdering.
Værdien af ejendommen på  

 anmeldelsestidspunktet udgør x kr.« Hvis den skønnede værdi ikke angives, eller  

 hvis registreringsmyndigheden er i tvivl om rigtigheden af den angivne  

 værdi, må værdispørgsmålet afgøres af  

 afgiftsmyndigheden, når tinglysningsekspeditionen er afsluttet.
4.4. Vurdering efter vurderingsloven Er der uenighed mellem den afgiftspligtige og  

 afgiftsmyndigheden om afgiftsgrundlaget, foranlediger afgiftsmyndigheden en  

 vurdering af ejendommen efter reglerne i vurderingsloven.
Det er ejendommens  

 tilstand på tidspunktet for anmeldelse til tinglysning, der vil blive  

 lagt til grund.
Den afgiftspligtige hæfter for omkostningerne ved  

 vurderingen.
Skyldes vurderingen, at værdiangivelsen efter  

 afgiftsmyndighedens skøn har været for lav, bæres  

 omkostningerne dog af statskassen, medmindre vurderingen ligger mere  

 end 10 pct. over den afgiftspligtiges værdiangivelse.
4.5. Hvad henregnes til afgiftsgrundlaget Købesummen skal fremgå af det anmeldte  

 dokument, jf. tinglysningslovens § 10. I afgiftsgrundlaget indgår  

 hele vederlaget for afståelsen, hvad enten vederlaget erlægges  

 kontant, i form af naturalier, ved lån eller - som udgangspunkt - ved  

 overtagelse af forpligtelser.
Se afsnit 2.3.6 om rettigheder, byrder,  

 anlægsbidrag, medlemsforpligtelser og omkostninger.
4.6. Definitioner Det er afgørende for, om en transaktion  

 vedrørende fast ejendom er et ejerskifte, at ejerskiftet tinglyses som  

 et ejerskifte.
En ændring af registreringen af adkomsthaveren til et  

 nyt retssubjekt vil blive anset et ejerskifte.
Se dog afsnit 7.5. Ved fast  

 ejendom eller ideel andel af fast ejendom forstås jord eller ideel  

 andel af jord, med eller uden bygninger.
En ejerlejlighed og en bygning  

 på lejet grund anses for en fast ejendom.
 Ved skibe og luftfartøjer er det såvel  

 registrering af ejerskifte som registrering af ejerforhold, f.eks. ved  

 overførelse fra udenlandsk register til dansk register, der  

 udløser afgift efter loven.
Der skelnes ikke mellem et betinget eller endeligt  

 ejerskifte.
Der skal betales afgift ved tinglysning af et betinget  

 ejerskifte, medens den endelige indførsel af en betinget tinglysning  

 eller registrering sker uden afgift.
 5. Panterettigheder i fast ejendom, løsøre og  

 rettigheder, jf. § 5.
5. 1. Procentsatserne Der betales en toleddet afgift bestående af en fast  

 afgift på 1.400 kr. og en procentafgift på 1,5 pct. af det  

 pantsikrede beløb ved tinglysning af underpant, dog ikke retspant.
Det  

 pantsikrede beløb er det beløb, for hvilket der ydes eller vil  

 blive ydet pant.
Afgiften skal altså som udgangspunkt betales af  

 pantebrevets nominelle hovedstol.
Der kan lyses underpant i fast ejendom,  

 løsøre og immaterielle rettigheder, herunder goodwill.
5.1.1 Opskrivningsklausuler Kan hovedstolen på et pantebrev opskrives, beregnes  

 afgiften af det højeste beløb, hovedstolen kan opskrives til.  

 Der skal efter lovens § 5, stk. 1, 3. pkt. afgives erklæring  

 i pantebrevet af den afgiftspligtige om størrelsen af det  

 højeste beløb, hovedstolen kan opskrives til indenfor en 10  

 års periode regnet fra anmeldelsestidspunktet.
Følgende  

 erklæring, der underskrives af debitor, skal anvendes:  

 »Nærværende pantebrev kan højst opskrives til x kr.« Afgiftsgrundlaget beregnes efter formlen  

 (1+r)n, hvis renten beregnes årligt som et tillæg til  

 pantebrevets pålydende. »r« er renten og »n« er løbetiden.
 Eksempel:
Et ejerpantebrev er på 1.000.000 kr. og en rente  

 på 10 pct. p.a. skal tillægges hovedstolen årligt i 10  

 år.
Afgiftsgrundlaget er 2.593.742 kr. ved anmeldelse til  

 tinglysning.
Den opskrivning af den pantsikrede gæld, som  

 efterfølgende finder sted med skyldige ikke betalte renter, er  

 ikke omfattet af bestemmelsen om skønsmæssig angivelse.
Det  

 gælder uanset om renteopskrivningen af den pantsikrede gæld
har samme eller efterstillet prioritet.
5.1.2. Indekslån Indekslån, der ydes af realkreditinstitutter, og  

 indekslån, der ydes af pengeinstitutter på samme  

 afgiftsmæssige vilkår som realkreditinstitutters indekslån,  

 er ikke omfattet af bestemmelsen i § 5, stk. 1. Afgiften beregnes  

 alene af det ved anmeldelsen pantsikrede beløb, dvs. den fastsatte  

 hovedstol.
 5.2. Låneombytninger.
Til afgiftsgrundlaget medregnes ikke den del af et  

 realkreditlån, der optages til afløsning af et indestående  

 realkreditlån med pant i samme ejendom.
Overstiger det nye  

 realkreditlån det gamle realkreditlån, skal der betales afgift af  

 forskellen mellem det nye lån og det gamle lån.
Det er nu muligt  

 at anse lånet for optaget til afløsning af et tilsvarende  

 lån, selvom lånet i henhold til det pantebrev, der skal  

 afløses, ikke er effektueret.
 I det følgende benyttes udtrykket  

 realkreditlån om realkreditlån, der er ydet af  

 realkreditinstitutter og lån, der er ydet af pengeinstitutter på  

 vilkår, der svarer til realkreditlån.
5.2.1. De afgiftsfri lånetyper De låneomlægninger, der kan ske afgiftsfrit,  

 bortset fra den faste afgift, er ombytning af lån ydet af  

 realkreditinstitutter, Dansk Landbrugs Realkreditfond eller af  

 pengeinstitutter.
Med pengeinstitutter ligestilles institutter, der er  

 omfattet af lov om forsikringsvirksomhed og lov om tilsyn med pensionskasser,  

 samt visse kreditinstitutter, der er undergivet tilsyn af Finanstilsynet.
 Med danske pengeinstitutter sidestilles endvidere  

 udenlandske realkredit- eller pengeinstitutter, hvis de er godkendt i et  

 EU-land med ret til at drive virksomhed i ethvert medlemsland alene underlagt  

 sit hjemlands tilsyn.
5.2.2. Direkte pant, løbetid og lånegrænser Det gælder for de af § 5, stk. 2,  

 omfattede realkreditlån, at de skal være sikret ved direkte pant  

 i den samme faste ejendom.
Bestemmelsen om afgiftsfri  

 låneomlægninger omfatter ikke lån med sikkerhed ved  

 ejerpantebrev eller skadesløsbrev.
For lån i pengeinstitutter gælder, at  

 lånet skal have en løbetid på mindst 10 år og  

 højst 30 år.
Der ydes i praksis ikke lån i  

 realkreditinstitutter på under 10 år.
 Der er ikke længere fastsat  

 lånegrænser.
5.2.3. Kvittering og aflysning Det er en betingelse for afgiftsfriheden, at det nye  

 pantebrev tinglyses senest samtidig med aflysningen af det gamle  

 pantebrev.
Det er herudover en betingelse, at det gamle pantebrev er  

 aflyst senest et år efter anmeldelsen af det nye lån til  

 tinglysning.
Der betales ellers fuld afgift af det nye lån.
Der er som  

 udgangspunkt to selvstændige retsforhold, hvis pantebreve eksisterer  

 samtidigt.
Baggrunden for, at der tillades en frist på 1 år for  

 kvitteringen af det gamle pantebrev er hensynet til lån, der er udstedt  

 på baggrund af obligationer.
5.2.4. Den specificerede opgørelse Hel eller delvis afgiftsfrihed ved  

 låneomlægninger efter lovens § 5, stk. 2, er betinget  

 af, at långiver påfører pantebrevet en specificeret  

 opgørelse over afgiftsberegningen, jf. bilaget til  

 bekendtgørelsen.Det skal angives om beregningen finder sted på  

 grundlag af nominelle værdier eller kursværdier.
Foretages beregningen på grundlag af nominelle  

 værdier, udgør det afgiftsfrie beløb et beløb  

 svarende til restgælden på lån, der indfries, med  

 tillæg af omkostninger ved lånets indfrielse og omkostninger  

 (eventuelt forholdsmæssige omkostninger) ved optagelse af det nye  

 lån samt kurstabet (eventuelt forholdsmæssigt kurstab) på  

 det nye lån.
Eventuelle kurstab kan ikke fradrages under omkostninger  

 eller i øvrigt.
Foretages beregningen på grundlag af  

 kursværdier, udgør det afgiftsfrie beløb et beløb  

 svarende til kursværdien af lån, der indfries, med tillæg  

 af omkostninger ved indfrielsen og omkostninger (eventuelt  

 forholdsmæssige omkostninger) ved optagelse af det nye lån samt  

 kurstabet (eventuelt forholdsmæssigt kurstab) på det nye  

 lån.
Eventuelle kurstab kan ikke fradrages under omkostninger.
 De omkostninger, der kan indregnes afgiftsfrit, er de  

 direkte forbundne omkostninger, der omfatter stiftelsesgebyr,  

 indfrielsesgebyr, reservefondsindskud, den faste afgift ved tinglysning,  

 lånesagsgebyr, kurtage og eventuelt differencerente.
 Anvendes kun en del af det nye lån til indfrielse af  

 det gamle lån, opdeles omkostningerne vedrørende det nye  

 lån i omkostninger, der ikke er afhængige af lånets  

 størrelse (faste omkostninger), og omkostninger, der er  

 afhængige af lånets størrelse (variable omkostninger).
I disse situationer kan de faste omkostninger ved  

 optagelsen af det nye lån medregnes fuldt ud til det afgiftsfrie  

 beløb, medens de variable omkostninger ved lånets optagelse  

 alene kan medregnes forholdsmæssigt.
Omkostningerne ved indfrielsen af  

 lånet kan også i disse tilfælde medregnes fuldt ud i det  

 afgiftsfrie beløb.
Eksempel Forudsætninger:
 Indfriede lån:
 Restgæld	800.000 kr.
Rente	6 % Kurs	90 Kursværdi	720.000 kr.
 Nyt lån:
 Hovedstol	1.000.000 kr.
Rente	7 % Kurs	95 Kursværdi	950.000 kr.
 Omkostninger indfriet lån:
 Indfrielsesgebyr	300 kr.
 Kurtage 720.000 x 0,15 %	1.080 kr.
 Differencerente	12.000 kr.
 I alt	13.380 kr.
 Omkostninger nyt lån:
 Lånesagsgebyr	500 kr.
 Tinglysningsafgift	1.400 kr.
 Kurtage 950.000 x 0,15 %	1.425 kr.
 I alt 	3.325 kr.
 Beregning efter nominelle værdier:
 Pålydende, nyt lån	1.000.000 kr.
 Restgæld, indfriede lån	800.000 kr.
 Omkostninger, indfriede lån	13.380 kr.
Forholdsmæssige omkostninger  

 nyt lån	3.063 kr.¹ Afgiftspligtigt beløb	183.557 kr.
 Beregning efter kursværdier:
 Pålydende, nyt lån	1.000.000 kr.
Forholdsmæssigt kurstab, nyt lån	38.735 kr.² Indfrielsessum, indfriede lån	720.000 kr.
 Omkostninger, indfriede lån	13.380 kr.
Forholdsmæssige omkostninger nyt lån	3.003 kr.³ Afgiftspligtigt beløb	224.882 kr.
 ¹) Lånesagsgebyr (fast omkostning)	500 kr.
 Tinglysningsafgift (fast omkostning)	1.400 kr.
Kurtage 800.000 + 13.380 x 1.425 1.000.000 - 3.325 =	1.163 kr.
 3.063 kr.
²)	720.000 + 13.380 x 50.000 950.000 - 3.325 =	38.735 kr.
 ³) Lånesagsgebyr (fast omkostning)	500 kr.
 Tinglysningsafgift (fast omkostning)	1.400 kr.
Kurtage 800.000 + 13.380 x 1.425 1.000.000 - 3.325 =	1.103 kr.
 3.003 kr.
Afgiftsmyndigheden kan pålægge anmelderen at dokumentere  

 rigtigheden af afgiftsberegningen ved låneomlægningen,  

 eksempelvis ved at anmelderen fremlægger låneafregning,  

 indfrielseskvittering eller det afløste pantebrev.
Anmelderen kan i  

 den forbindelse berigtige forkerte afgiftsmæssige oplysninger overfor  

 afgiftsmyndigheden, herunder overfor Landsskatteretten.
5.3. Inddragelse af nyt pant Inddragelse af nyt pant, herunder ved ombytning,  

 udløser samme afgift som ved tinglysning af selve pantet, jf. § 5,  

 stk. 3, 1. pkt.
Der vil således ikke - som efter stempelloven -  

 være afgiftsfrihed for de såkaldte vandrende pantebreve, hvor  

 pantebrevet dækker over et skiftende pant.
Ved tinglysning af  

 panthavererklæringer i forbindelse med matrikulære  

 ændringer er afgiften 1.400 kr., jf. § 5, stk. 3, 2. pkt.  

 Matrikulære ændringer er sammenlægninger,  

 arealoverførelse og jordfordeling, jf. udstykningsloven og  

 jordfordelingsloven.
5.4. Pant i erhvervsaktiver Ved tinglysning af en ændring i pant i  

 erhvervsaktiver betales der kun den dobbelte faste afgift, jf. § 5,  

 stk. 4. Der skal herefter betales 2.800 kr. ved tinglysning af en  

 ændring, hvorved der inddrages andet eller yderligere  

 erhvervsmæssigt løsøre under pantet.
En relaksering af  

 pant i erhvervsaktiver udløser kun den faste afgift på 1.400 kr.  

 Det er en betingelse for ombytning af pantet, at pantsætteren ved den  

 nye tinglysning er den samme som efter den tidligere.
Hvis pantsætteren  

 er en anden, skal der betales den fulde afgift.
Denne form for flydende pant  

 i erhvervsaktiver kan eksempelvis være en bilforhandlers bilpark.
Ved ændringer i sikkerheden vedrørende et  

 pantebrev med pant i en erhvervsdrivendes erhvervsaktiver, jf. § 5,  

 stk. 4, skal pantsætter afgive denne erklæring på  

 dokumentet, jf. § 5 i bekendtgørelsen: »Nærværende  

 ændring af pantet omfatter alene erhvervsaktiver.
Der sker herved ingen  

 ændring af det pantsikrede beløb eller skift af  

 pantsætter.« 5.4.1. Identifikation Det pantsatte løsøre skal identificeres i  

 pantebrevet, jf. tinglysningslovens § 47.
5.4.2. Definition Maskiner, inventar og driftsmidler anses for  

 erhvervsmæssigt benyttede erhvervsaktiver, hvis de anvendes i den  

 pågældende pantsætters eget erhverv eller er udlejet  

 erhvervsmæssigt, medens der ikke foreligger driftsaktiver,  

 såfremt aktivet vederlagtsfrit stilles til rådighed for andre.
Om  

 en virksomhed har erhvervsmæssig karakter bedømmes i  

 følge Ligningsvejledningen som udgangspunkt ud fra, om det  

 sædvanlige driftsmæssige afkast svarer til den normale  

 forrentning indenfor den pågældende branche.
Der kan ikke alene  

 lægges vægt på, om der foreligger et CVR-nummer eller et  

 SE-nummer.
5.5. Forhøjelse af det pantsikrede beløb Ved tinglysninger af forhøjelser af  

 pantegælden betales procentafgift af forskellen mellem  

 resthæftelsen på den gamle pantegæld og den nye  

 panthæftelse og den faste afgift på 1.400 kr.
 Ved forhøjelse af det pantsikrede beløb,  

 skal såvel panthaver som pantsætter afgive følgende
erklæring på dokumentet om størrelsen af  

 resthæftelsen, jf. § 6 i bekendtgørelsen.
»Den nedbragte pantesum udgør x kr. pr. y dato.«
Afgiftsmyndigheden kan pålægge anmelderen at dokumentere  

 rigtigheden af resthæftelsen ved kvitteringer eller kontoudtog.
5.6. Andre ændringer, herunder kreditorskifte og  

 debitorskifte Ved tinglysning af andre ændringer vedrørende  

 panthæftelsen betales der kun den faste afgift på 1.400 kr. ved  

 eksempelvis ændring af rente og afdragsvilkår.
Der betales  

 fremover kun 1.400 kr. efter § 5, stk. 5, ved tinglysning af  

 kreditor- eller debitorskifte i forbindelse med pantsætning.
5.7. Samme fordring, flere pantsikringer Ved tinglysning af pant i flere faste ejendomme for den  

 samme fordring, betales procentafgiften og den faste afgift på  

 1.400 kr. ved den første tinglysning i samme retskreds.
Ved  

 indføringerne for de øvrige ejendomme i den samme retskreds  

 betales ikke yderligere afgift, jf. § 5, stk. 1, sidste pkt.,  

 sammenholdt med § 7.
 Ved tinglysning af pant i fast ejendom og i  

 løsøre for den samme fordring skal der betales 1,5 pct. i  

 afgift af det pantsikrede beløb ved hver tinglysning samt den faste  

 afgift på 1.400 kr.
 Eksempler:
Der tinglyses et pantebrev på 1.000.000 kr. med pant  

 i 2 ejendomme i samme retskreds, dels ejendom 1, der tilhører  

 pantsætter, og dels ejendom 2 med samtykke af adkomsthaveren, da  

 ejendommen ikke tilhører pantsætter.
Der betales 1,5 pct. af  

 pantesummen samt den faste afgift på 1.400 kr. ved tinglysningen i  

 ejendom 1. Derefter tinglyses pantebrevet i ejendom 2 uden yderligere  

 afgift.
Der tinglyses et pantebrev på 1.000.000 kr. med pant  

 i 2 ejendomme, der tilhører pantsætter, dels ejerboligen i  

 retskreds A, og dels fritidsejendommen i retskreds B.
Der betales 1,5 pct. af  

 pantesummen samt den faste afgift på 1.400 kr. ved tinglysningen i  

 retskreds A.
Ved tinglysning af pantebrevet i ejendommen i retskreds B  

 betales der kun afgift på 1.400 kr.
5.8. Retspant Retspant er pant, som ved retsdekret stiftes i en  

 skyldners ejendele til tvungen fyldestgørelse af dennes kreditorer,  

 f.eks. beslaglæggelse, udlæg og arrest.
Tinglysning og  

 registrering af retspant er undtaget fra afgiftspligten.
5.9. Høstpant For tinglysning af høstpantebrev som nævnt i  

 lov nr. 271 af 22. maj 1986 om høstpant, betales der alene afgift  

 efter § 7, jf. § 5, stk. 7. Efter høstpantsloven kan  

 der stiftes pant til sikkerhed for betaling af gæld opstået i  

 forbindelse med køb af sædekorn, læggekartofter,  

 stikløg, markfrø mv.
Pantebreve, der vedrører  

 leverancer i tiden 1. januar til 31. juli forfalder 1. oktober samme  

 år, og pantebreve, der vedrører leverancer i tiden 1. august til  

 31. december forfalder 1. oktober det følgende år.
Har  

 pantebrevet foruden pant i høsten også pant i fast ejendom, er  

 der ikke tale om et høstpantebrev, og pantebrevet stemples med fuld  

 takst.
Det er en betingelse for den reducerede afgiftsfrihed, at  

 høstpantebrevet er udstedt i henhold til lov nr. 271 af 22. maj 1986  

 om høstpant.
Disse pantebreve vedrører høsten på  

 en fast ejendom, der er noteret i matriklen som en landbrugsejendom.
Afgiften  

 på 1.400 kr. vedrører tinglysningen i Bil- og Personbogen,  

 medens den orienterende notering på den faste ejendom sker  

 afgiftsfrit.
 Den orienterende notering på den faste ejendom sker  

 ligeledes uden yderligere afgift på 1.400 kr., hvis  

 høstpantebrevet er udstedt af en forpagter af ejendommen.
6. Ejendomsforbehold, jf. § 6 Der betales 1,5 % af det beløb, som et  

 ejendomsforbehold skal sikre på tidspunktet for anmeldelsen og den  

 faste afgift på 1.400 kr., når der tinglyses ejendomsforbehold i  

 motorkøretøjer, påhængs- og sættevogne til  

 biler samt campingvogne.
Afgiftsmyndigheden kan  

 pålægge anmelderen at dokumentere rigtigheden af  

 afgiftsberegningen vedrørende ejendomsforbehold efter lovens § 6  

 ved at fremlægge købekontrakten vedrørende  

 købet.
Efter tinglysningsloven skal ejendomsforbehold tinglyses  

 for at opnå beskyttelse mod aftaler, der i god tro indgås om  

 køretøjet, og mod retsforfølgning.
Kreditaftaleloven  

 åbner mulighed for, at der kan vælges mellem en sikkerhed i form  

 af tinglyst løsørepant eller ejendomsforbehold.
Denne mulighed  

 omfatter kun erhvervskøb.
 Der skal betales den samme afgift for tinglysning af  

 ejendomsforbehold i motorkøretøjer mv. som for tinglysning af  

 pant, da tinglysning af ejendomsforbehold med tiden har erstattet  

 sædvanligt underpant i løsøre.
7. Andre tinglysninger, jf. § 7 og 9 7.1. Skema om afgift af tinglysninger Tinglysninger Afgift Bestemmelsen adkomst, skøde, ejerskiftedokument 1.400 kr. og 0,6 pct. af ejerskiftesum § 4 adkomst, skifte:
ægtefæller* arving og legatar skifteattest* led i videresalg 1.400 kr.
1.400 kr. og 0,6 pct. afgift 0 § 10, stk. 1, nr. 1 og nr. 2 § 4 § 8, stk. 1, nr. 3 adkomst, betinget 1.400 kr. og 0,6 pct. afgift § 4, § 1, nr. 1 adresseændring, tinglysning 1.400 kr.
§ 5, stk. 5, 2.pkt., § 7 aflysning, nedlysning 0 § 8, stk. 2, nr. 1 anmærkning, sletning 0 § 8, stk. 2, nr. 2 bosondring 0 § 8, stk. 1, nr. 4 byrder 1.400 kr.
§ 7 ejendomsforbehold 1.400 kr. og 1,5 pct. afgift § 6 endelig indførelse 0 § 8, stk. 2, nr. 3 fusion, fission, apportindskud 1.400 kr.
§ 7 fristforlængelser 0 § 8, stk. 2, nr. 3 genanmeldelse inden 6 mdr.
0 § 22 genanmeldelse efter 6 mdr.
 1.400 kr.
§ 22 matrikulære ændringer:
-	arealoverførelse u/skøde -	arealoverførsel m/skøde -	jordfordeling m/ kendelse -	sammenlægning,  

 panthaveraccept -	udstykning,  

 panthaveraccept 0 1.400 kr. og 0,6 pct. afgift 1.400 kr. og 0,6 pct. afgift 1.400 kr.
 1.400 kr.
Udstykningsloven § 25, stk. 3 § 4 § 4, § 1, nr. 1 § 5, stk. 3, 2. pkt.
 § 5, stk. 3, 2. pkt.
meddelelser, TL § 13 0 § 8, stk. 1, nr. 3 meddelelser, andre 1.400 kr.
§ 7 navneændring, tinglysning 1.400 kr.
§ 5, stk. 5, 2. pkt., § 7 pant, stifte pant, inddrage nyt pant 1.400 kr. og 1,5 pct. afgift 1.400 kr. og 1,5 pct. afgift § 5 § 5, stk. 3 pant, relaksation erhvervsaktiver, ombytning 1.400 kr.
 2.800 kr.
 § 5, stk. 3, 2. pkt.
§ 5, stk. 4 realkreditlåneombytning inkonverterbare lån 1.400 kr.
 1.400 kr.
§ 5, stk. 2 § 10, nr. 3 rådighedsfratagelse, skifte 0 § 8, stk. 1, nr. 5 rådighedsfratagelse, konkurs 0 § 8, stk. 1, nr. 6 salgsfuldmagt, uigenkaldelig 1.400 kr.
§ 7 servitut servitut, pantstiftende 1.400 kr.
1.400 kr. og 1,5 pct. afgift § 7 § 5 servitutflytning, jordfordeling 0 Bem. t. § 8, stk. 2, nr. 3 tilførsel, apportindskud 1.400 kr.
§ 7 transport af pantebrev debitor/ kreditorskifte 1.400 kr.
§ 5, stk. 5, jf. § 7 tvangsauktion, udsletning 0 § 8, stk. 2, nr. 4 vielsesattest 1.400 kr.
§ 7 værgemål 0 § 8, stk. 1, nr. 1 ægtepagt 1.400 kr.
§ 7 Om skifteretsattest som adkomst for ægtefæller og arvinger, se  

 afsnit 8.
 7.2. Den faste afgift.
Afgiften udgør 1.400 kr. af andre tinglysninger end  

 tinglysning af ejerskifte, pant og ejendomsforbehold.
Disse »andre  

 tinglysninger« er som udgangspunkt byrder, der lyses på ejendommen,  

 eksempelvis færdselsservitutter, fredningsplaner, lokalplaner,  

 lejekontrakter.
Bestemmelsen i § 7 berører ikke dokumenter,  

 der ikke skal tinglyses, men alene er rene noteringer, eksempelvis rettelser  

 eller udslettelser efter tinglysningslovens § 20. Det gælder  

 også notering om bobestyrerbehandling.
En ægtepagt tinglyses i  

 Bil- og Personbogen, mens notering til orientering herom på de  

 berørte faste ejendomme ikke udløser afgift.
 Bestemmelsen i § 7 om en afgift på 1.400 kr.  

 for hver rettighed, der skal lyses, er en ændring i forhold til den  

 gældende regel i retsafgiftslovens § 41 b, hvorefter der kun  

 betales én afgift pr. dokument, selv om dokumentet giver anledning til  

 indføringer i mere end én rubriktype.
7.3. Navneændringer, adresseændringer og meddelelser Tinglysning af navneændringer og  

 adresseændringer udløser en afgift på 1.400 kr.
Der  

 skal efter tinglysningsafgiftsloven som udgangspunkt kun betales afgift  

 én gang for det samme pantebrev, hvorefter transport af rettigheder,  

 eksemplevis ved kreditor- eller debitorskifte, er fritaget for procentafgift.  

 For at dække provenutabet herved udløser tinglysning af navne-  

 og adresseændringer den faste afgift.
I Person- og Bilbogen sker der imidlertid ingen  

 tinglysninger af navne- og adresseændringer, da navne mv.  

 løbende opdateres via CPR-registret.
I tingbogen kan der eksempelvis  

 når en skødehaver meddeler navneændring som følge  

 af ægteskab eller navnebevilling, ske en afgiftspligtig tinglysning.  

 Der kan imidlertid også ske en afgiftsfri notering eller en  

 henlæggelse af meddelelsen i akten, Skatteministeren har derfor besluttet at indstille til  

 regeringen, at der fremsættes forslag til ændring af  

 tinglysningsafgiftsloven, hvorefter anmeldelsen til tinglysning af navne- og  

 adresseændringer ikke udløser afgift, hvis retsforholdet  

 fortsætter mellem de samme parter.
 Tinglysning af meddelelser om retsforfølgning efter  

 tinglysningslovens § 13 sker afgiftsfrit efter lovens § 8,  

 stk. 1, nr. 3, der er en videreførelse af § 41 d, nr. 3, i  

 retsafgiftsloven.  Tinglyses en påtegning på et  

 ejerpantebrev om at andre meddelelser fra det offentlige fremover skal sendes  

 til en ny adresse udløser det afgift efter § 7.
7.4. Registrene Tinglysning af rettigheder registreres i tingbogen eller  

 Bil- og Personbogen.
Hver ejendom har eget matrikelnummer og eget blad i  

 tingbogen (den elektroniske tingbog), der er opdelt i følgende 4  

 rubrikker: »adkomster«, »hæftelser«, »byrder«, og »øvrige  

 oplysninger«.
En registrering i adkomst- byrde- eller hæftelserubrikken  

 i en ejendoms blad i tingbogen resulterer normalt i en  

 tinglysningspåtegning på det anmeldte dokument, og udløser  

 pligt til betaling af afgift.
Indføring i rubrikken »øvrige  

 oplysninger«, der i det væsentlige vedrører ejendommens areal,  

 udløser ingen afgift.
Bilbogen er et register på basis af registrerede  

 køretøjers stelnumre, der er centraliseret ved retten i  

 Århus.
Der kan tinglyses dokumenter, der stifter, forandre eller  

 ophæver en ret over et bestemt køretøj.
Pantebrevet skal  

 foruden oplysning om stelnummeret indeholde oplysning om debitors CPR-nummer  

 eller SE-nummer.
I bilbogen tinglyses pantebreve i køretøjer og  

 ejendomsforbehold i køretøjer og campingvogne.
Personbogen er et register på basis af CPR-numre og  

 SE-numre, der er centraliseret ved retten i Århus.
Der kan tinglyses  

 dokumenter, der vedrører en persons rådighed over  

 løsøre eller over en persons formue i almindelighed.  

 Dokumenterne skal angå en bestemt person, forening, selskab, selvejende  

 institution eller lignende.
Dokumenterne omfatter eksempelvis  

 høstpantebreve, pantebreve i driftsinventar, pantebreve i  

 immaterialrettigheder og ægtepagter.
I personbogen tinglyses endvidere  

 ejendomsforbehold i andet løsøre end køretøjer og  

 campingvogne.
 7.5. Indskud i selskaber mv.
 Tinglysning og registrering af adkomstændring ved  

 fusion, fission, omdannelse til selskab eller tilførsel af aktiver til  

 selskaber mv. udløser nu kun den faste afgift på 1.400 kr. efter  

 § 7. Det gælder uanset afgiftsbestemmelsen i § 4.
Bestemmelsen omfatter kun de selskaber og foreninger, hvor  

 ingen af deltagerne hæfter personligt for selskabets eller foreningens  

 forpligtelse.
Bestemmelsen omfatter endvidere forbrugsforeninger og  

 produktionsforeninger med begrænset ansvar.
Omdannelse af et A/S til et  

 ApS eller omvendt er ligeledes omfattet.
Bestemmelsen omfatter derfor ikke  

 interessentskaber, hvor deltagerne hæfter personligt.
Bestemmelsen  

 omfatter kommanditisters indskud i kommanditselskabet, men ikke overdragelser  

 mellem komplementaren og kommanditselskabet.
 Omdannelse af et personligt firma til aktieselskab eller  

 anpartsselskab, hvorved en bestående virksomhed overdrages til et  

 selskab, og det hidtidige ejerforhold ikke ændres, er omfattet af  

 § 7, jf. henvisningen i lovbemærkningerne til lov om  

 skattefri virksomhed.
Tilførsel af aktiver, hvorved et selskab mv. uden  

 at være opløst tilfører den samlede virksomhed eller en  

 eller flere grene af sin virksomhed til et andet selskab mv. mod at få  

 tildelt aktier eller anparter i det modtagende selskabs kapital, er omfattet  

 af § 7. Ved en gren af en virksomhed forstås alle aktiver og  

 passiver i en afdeling af et selskab mv., som ud fra et  

 organisationsmæssigt synspunkt udgør en selvstændig  

 bedrift, dvs. en samlet enhed, der kan fungere ved hjælp af egne  

 midler.
Indskud af fast ejendom uden nyudstedelse af aktier til  

 imødegåelse af kapitaltab i selskabet er omfattet af  

 § 7.
 Fusion, hvorved et selskab sammensmeltes med et andet  

 selskab eller overdrager sin formue som helhed til et andet selskab, hvor  

 dets rettigheder og pligter anses for overgået som helhed til det  

 fortsættende selskab (universalsuccession), er omfattet af  

 § 7.
 Fission/spaltning, hvorved et selskab mv. overfører  

 en del eller samtlige sine aktiver og passiver til et eller flere  

 eksisterende eller nye selskaber ved i henhold til en pro rata regel at  

 tildele sine selskabsdeltagere aktier eller anparter i det eller de  

 modtagende selskaber, er omfattet af § 7.
I forbindelse med fusion, fission, omdannelse til selskab  

 eller tilførsel af aktiver til selskaber mv. ydes vederlaget for  

 indskud af en fast ejendom som udgangspunkt i form af aktier, anparter eller  

 andelsbeviser i selskabet, eller ved at værdien af aktierne, anparterne  

 eller andelsbeviserne i det bestående selskab eller forening  

 forøges.
Det har ikke været hensigten med bestemmelsen at stille  

 særlige skattemæssige krav til formen for vederlaget.
Der stilles  

 derfor ikke her krav til størrelsen af en eventuel kontant  

 udligningssum.
De i lovbemærkningerne anførte henvisninger til  

 § 4 i aktieafgiftsloven, lov om skattefri virksomhed og stempellovens  

 § 53, stk 5, er sket med henblik på definitionerne.
7.6. Flere rettigheder Udløser anmeldelsen tinglysning af forskellige  

 rettigheder på den samme ejendom, udgør afgiften 1.400 kr. for  

 hver rettighedstype.
Eksempelvis udløser tinglysning af en servitut  

 som byrde og som pantstiftende en afgift to gange, i alt 2.800 kr., hvortil  

 kommer en samlet procentafgift på 1,5 pct. af det pantsikrede  

 beløb.
Et skøde, der tillige lyses servitutstiftende,  

 udløser tilsvarende en afgift to gange, foruden procentafgiften.
 Udløser anmeldelsen tinglysning af samme rettighed  

 eller samme type rettigheder på flere faste ejendomme inden for samme  

 retskreds eller i flere løsøregenstande m.v., udgør  

 afgiften 1.400 kr.
 Eksempel:
Tinglysning af en relaksationserklæring fra et  

 realkreditinstitut vedrørende 3 pantebreve i den samme ejendom  

 udløser kun én afgift på 1.400 kr.
Tinglysning af en  

 servitut på 6 ejendomme i samme retskreds, der tilhører den  

 servitutforpligtede udløser kun én afgift.
Skatteministeren har besluttet at indstille til  

 regeringen, at der fremsættes forslag til præcisering af  

 tinglysningsafgiftsloven, hvorefter det præciseres, at anmeldelsen til  

 tinglysning ikke udløser flere afgifter, hvis retsforholdet er mellem  

 de samme parter, jf. lovbemærkningerne.
Flere rettigheder af samme type  

 vedrørende den samme ejendom i samme anmeldelse udløser kun  

 én afgift.
 Der betales efter § 9 kun afgift i den retskreds,  

 hvor der først sker anmeldelse til tinglysning, når der sker  

 tinglysning efter §§ 4, 5 eller 7 på grund af en fast ejendoms  

 beliggenhed i flere retskredse.
7.6.1. Ejerforeninger Der foreligger kun ét retsforhold i relation til  

 tinglysning af vedtægten som pantstiftende for en ejerforening på  

 de berørte ejendomme, da det ikke kræver medvirken af den  

 enkelte ejer af den enkelte ejendom.
 Eksempel:
En ejerlejlighedsforening for 70 ejerlejligheder tinglyser  

 vedtægten såvel som byrde som pantstiftende for 10.000 kr. pr.  

 lejlighed til sikkerhed for tab, hvis medlemmerne ophører med at  

 betale fællesbidrag.
Der skal betales 1.400 kr. for tinglysning af  

 servitutretten og 1.400 kr. + 1,5 pct. af 700.000 kr. for panteretten.
7.6.2. Matrikulære ændringer 7.6.1. Arealoverførsel uden skøde Arealoverførsel uden skøde.  

 Arealoverførsel sker normalt mellem to ejendomme i samme retskreds,  

 men der kan være flere ejendomme involveret i flere retskredse.  

 Såfremt værdien af den del af ejendommen, der  

 arealoverføres, ikke overstiger 30.000 kr. kan arealoverførsel  

 ske uden tinglysning af skøde/adkomstdokument, jf. udstykningslovens  

 § 25, stk. 3. Ved meddelelse om den matrikulære  

 ændring, sker der notering om arealet i ejendommens oplysningsrubrik.  

 Der sker ikke tinglysning af adkomstændring, men kun en afgiftsfri  

 notering.
Flytning af en servitut, der følger det stykke jord, som den  

 vedrører, er afgiftsfri, jf. lovbemærkingerne til § 7.  

 Såfremt der er tinglyst gæld, skal pantekreditor ved tinglyst  

 påtegning acceptere, at der sker relaksation af den del af ejendommen,  

 der overføres, eller panthaveropgør efter tinglysningslovens  

 § 21. Der betales den faste afgift på 1.400 kr. ved en  

 relaksation, jf. § 5, stk. 3, 2. pkt.
Er betingelserne opfyldt  

 for en uskadelighedsattest, betales der ingen afgift.
7.6.2. Arealoverførsel med skøde Omfatter arealoverførslen værdier over 30.000  

 kr., kræver arealoverførslen tinglysning af  

 skøde/adkomstdokument.
Skødes lyses som byrde og med frist til  

 endelig berigtigelse, både på den ejendom, der afgiver arealet,  

 og på den ejendom, der modtager arealet.
Der betales for hver ejendom  

 en afgift på 0, 6 pct. af købesummen, dog mindst  

 ejendomsværdien af den overførte jord og den faste afgift  

 på 1.400 kr., jf. § 4. Når arealoverførelsen endeligt  

 berigtiges, overføres skøderne, der er lyst som byrde, fra  

 byrderubrikken til adkomstrubrikken.
Overførelsen sker uden afgift,  

 jf. § 8, stk. 2, nr. 3. Flytning af en servitut, der følger  

 det stykke jord, som den vedrører, er afgiftsfri, jf.  

 lovbemærkningerne til § 7. Såfremt der er tinglyst  

 gæld, skal pantekreditor ved tinglyst påtegning acceptere, at der  

 sker relaksation af den del af ejendommen, der overføres, eller  

 acceptere panthaveropgør efter tinglysningslovens § 21. Der  

 betales den faste afgift på 1.400 kr. ved en relaksation, jf.  

 § 5, stk. 3, 2. pkt.
Er betingelserne opfyldt for en  

 uskadelighedsattest, betales der ingen afgift.
7.6.3. Jordfordelingskendelse med foreløbig kendelse Jordfordelingskendelse med foreløbig kendelse.
En  

 jordfordeling efter jordfordelingsloven kan eksempelvis omfatte 50 ejendomme  

 i forbindelse med udretning af et åløb eller  

 tilbageførelse af åen til det oprindelige løb.
På  

 baggrund af en jordfordelingsoverenskomst afsiger Jordbrugskommissionen en  

 foreløbig jordfordelingskendelse over de involverede faste ejendomme.  

 Denne kendelse tinglyses som byrde på hver ejendom.
Der betales for  

 hver ejendom en afgift på 0, 6 pct. af ejerskiftesummen, når  

 værdien er kendt, dog senest ved den endelige indførsel, dog  

 mindst ejendomsværdien af den overførte jord og den faste afgift  

 på 1.400 kr., jf. § 4. Flytning af en servitut, der følger  

 det stykke jord, som den vedrører, er afgiftsfri, jf.  

 lovbemærkingerne til § 7.
Hvis det i den foreløbige kendelse bestemmes, at  

 den tillige skal lyses pantstiftende med et for hver ejendom angivet bestemt  

 beløb, betales der en afgift på 0, 6 pct. af det pantsikrede  

 beløb, og den faste afgift på 1.400 kr., jf. § 5,  

 stk. 1. De særlige »relaksationsbestemmelser« i  

 jordfordelingsloven medfører, at der ikke skal ske påtegning  

 på de originale pantebreve om relaksation og efterfølgende  

 tinglysning af påtegningen.
Når der ikke sker tinglysning af  

 panthaveraccept, sker der ingen indførsel i hæftelsesrubrikken.  

 Der betales i denne situation ingen afgift efter § 5, stk. 3, 2.  

 pkt.
Når meddelelse om matrikuleringen fra Kort- og  

 Matrikelstyrelsen foreligger sammen med den endelige jordfordelingskendelse,  

 tinglyses jordfordelingskendelsen som adkomst på de ejendomme, der  

 berøres af jordfordelingen, og den foreløbige kendelse aflyses  

 som byrde.
Overførelsen fra byrderubrikken til adkomstrubrikken sker  

 uden afgift, jf., § 8, stk. 2, nr. 3. Flytning af en servitut, der  

 følger det stykke jord, som den vedrører, er afgiftsfri, jf.  

 lovbemærkingerne til § 7. Såfremt der er tinglyst  

 gæld, skal pantekreditor ved tinglyst påtegning acceptere, at der  

 sker relaksation af den del af ejendommen, der overføres, eller  

 panthaveropgør efter tinglysningslovens § 21. Der betales den  

 faste afgift på 1.400 kr. ved en relaksation, jf. § 5,  

 stk. 3, 2. pkt.
Er betingelserne opfyldt for en uskadelighedsattest,  

 betales der ingen afgift.
7.6.4. Jordfordelingskendelse uden foreløbig kendelse Ved en lille jordfordeling afsiger Jordbrugskommissionen  

 straks den endelige jordfordelingskendelse, der tinglyses som adkomst  

 på hver ejendom.
Der betales for hver ejendom en afgift på 0, 6  

 pct. af købesummen, dog mindst ejendomsværdien af den  

 overførte jord og den faste afgift på 1.400 kr., jf. § 4.  

 Der forholdes med hensyn til servitutter og hæftelser på  

 tilsvarende måde som ved en stor jordfordeling.
7.6.5. Sammenlægninger En sammenlægning af flere faste ejendomme til en  

 samlet fast ejendom, sker på grund af en meddelelse fra Kort- og  

 Matrikelstyrelsen.
Såfremt betingelsen for sammenlægning er  

 opfyldt på tidspunktet for anmeldelsen til tinglysning føres  

 ejendommene herefter på samme blad i tingbogen.
Der sker en afgiftsfri  

 notering, da der alene sker en indføring af meddelelsen i rubrikken  

 »oplysninger«.
Ved tinglysning af panthavererklæringer i forbindelse  

 med sammenlægninger og arealoverførelse, jf. udstykningsloven,  

 er afgiften 1.400 kr., jf. § 5, stk. 3, 2. pkt.
7.6.6. Udstykninger Ved en udstykning sker der en opdeling af en ejendom i  

 flere selvstændige ejendomme.
Adkomsten, byrderne og hæftelserne  

 overføres til samtlige selvstændige ejendomme.
Der er  

 først krav om servituterklæring, hvis der senere sker et salg af  

 den pågældende ejendom.
Alle servitutter overføres til  

 samtlige ejendomme.
Der sker ingen tinglysning, idet der ikke sker  

 ændring af ejerforhold eller af rettigheder, og derfor er noteringen  

 afgiftsfri.
 8. Afgiftsfritagelser, § 8 og § 10.
8.1. Fritagelse for den faste afgift på  

 tinglysningsområdet 8.1.1. Værgemål Der er afgiftsfrihed for notering af afgørelser om  

 værgemål med fratagelse af den retlige handleevne efter  

 værgemålslovens § 6, jf. § 8, stk. 1, nr. 1.
8.1.2. Meddelelser Der er afgiftsfrihed for notering af meddelelser som  

 nævnt i tinglysningslovens § 13, eller andre meddelelser fra  

 politi og domstole, jf. § 8, stk. 1, nr. 2.
8.1.3. Skifteretsattester Der er afgiftsfrihed for tinglysning af skifteretsattest,  

 for så vidt den tinglyses som led i en arvings overdragelse til en  

 ikke-arving, jf. § 8, stk. 1, nr. 3. Legatarer sidestilles med  

 arvinger.
 Er det tinglysningsmæssigt nødvendigt at  

 tinglyse skifteretsattesten for at opnå hjemmel til at  

 videresælge boets faste ejendom til en ikke-arving, betales der ikke  

 afgift herfor, men alene afgift ved tinglysning af  

 overdragelsesdokumentet.
 Eksempel 1:
Skifteretsattesten tinglyses som adkomst for en enearving  

 i et privatskiftet bo, der samtidig sælger boets faste ejendom.
Der  

 betales afgift efter § 4 ved tinglysning af adkomst til den endelige  

 erhverver og ingen afgift ved tinglysning af skifteretsattesten.
 Eksempel 2:
Skifteretsattesten tinglyses ved boperiodens begyndelse  

 som adkomst for 3 arvinger, der vil eje ejendommen i fællesskab.
Der  

 betales afgift for tinglysning af skifteretsattesten som endelig adkomst for  

 arvingerne efter § 4.
 Eksempel 3:
Skifteretsattesten noteres som fuldmagt for et  

 dødsbo med flere arvinger, der ønsker at belåne  

 ejendommen i boperioden.
Der betales afgift efter § 7. Et  

 efterfølgende arveudlægsskøde til den arving, der er den  

 endelige erhverver, udstedes ved boperiodens udløb.
Dette skøde  

 må afgiftsberigtiges efter § 4.
 Eksempel 4:
Skifteretsattesten tinglyses som adkomst for at arvingerne  

 i et dødsbo kan belåne ejendommen.
Der betales afgift efter  

 § 4. Et efterfølgende arveudlægsskøde ved  

 boperiodens udløb til den arving, der er den endelige erhverver,  

 må ligeledes afgiftsberigtiges efter § 4.
8.1.4. Bosondringer Der er afgiftsfrihed for notering af bosondring efter  

 § 43 i lov om ægteskabets retsvirkninger, jf. § 8,  

 stk. 1, nr. 4.
8.1.5. Rådighedsfratagelse i fællesbo Der er afgiftsfrihed for notering af  

 rådighedsfratagelse i henhold til § 66 i lov om skifte af  

 fællesbo mv., jf. § 8, stk. 1, nr. 5.
8.1.6. Rådighedsfratagelse i konkurs Der er afgiftsfrihed for notering af  

 rådighedsfratagelse efter konkurslovens § 26, jf. § 8,  

 stk. 1, nr. 6.
8.1.7. Aflysninger og nedlysninger Der er afgiftsfrihed for aflysning og nedlysning, jf.  

 § 8, stk. 2, nr. 1.
8.1.8. Retsanmærkninger Der er afgiftsfrihed for notering af ophævelse af  

 retsanmærkning, jf. § 8, stk. 2, nr. 2.
8.1.9. Fristforlængelser eller endelige indførelser Der er afgiftsfrihed for notering af  

 fristforlængelse eller endelig indførelse i tingbogen af et  

 forhold, som er tinglyst betinget eller med frist, jf. § 8, stk. 2.  

 nr. 3.
 Er der betalt afgift ved tinglysning af det betingede  

 ejerskifte, hvad enten registrering heraf er sket i adkomstrubik eller  

 byrderubrik, udløser den endelige tinglysning ikke yderligere  

 afgift.
8.1.10. Udslettelser Der er afgiftsfrihed for notering af udslettelse af  

 rettighed, som ikke har opnået dækning ved tvangsauktion, jf.  

 retsplejelovens § 581, jf § 8, stk. 2. nr. 4.
8.2. Fritagelse for procentafgift på  

 tinglysningsområdet 8.2.1. Opløsning af formuefællesskab Uanset en tinglysning er omfattet af § 4 eller  

 § 5, betales der kun den faste afgift efter § 7 ved ejerskifte  

 eller pantsætning i forbindelse med opløsning af  

 formuefællesskab mellem ægtefæller, jf § 10,  

 stk. 1, nr. 1.
8.2.2. Efterlevende ægtefælles succession Uanset en tinglysning er omfattet af § 4 eller  

 § 5, betales der kun den faste afgift på 1.400 kr. efter § 7,  

 ved den efterlevende ægtefælles indtræden i afdødes  

 rettigheder og pligter i forbindelse med boets udlevering til den  

 efterlevende ægtefælle til hensidden i uskiftet bo, eller  

 når ægtefællerne ikke efterlader sig livsarvinger, jf.  

 § 10, stk. 1, nr. 2.
 Den efterlevende ægtefælle, der har overtaget  

 boet som udlæg for begravelsesudgifterne efter  

 dødsboskiftelovens § 18, er ikke omfattet af § 10,  

 stk. 1, nr. 2, men er omfattet af § 4.
 Skatteministeren har besluttet at indstille til  

 regeringen, at der fremsættes forslag til ændring af  

 tinglysningsafgiftsloven, hvorefter afgiftsfriheden omfatter boudlæg  

 efter arvelovens § 7 A og § 7 B, da den efterlevende  

 ægtefælle indtræder i afdødes rettigheder og pligter  

 efter dødsboskattelovens § 22 i forbindelse med de såkaldte  

 »160.000 kr.s boer«.
8.2.3. Inkonventerbare realkreditlån Uanset en tinglysning er omfattet af § 4 eller  

 § 5, betales der kun den faste afgift efter § 7, ved optagelse af  

 realkreditlån mv. til afløsning af inkonventerbare  

 realkreditlån, jf. § 10, stk. 1, nr. 3.
 Bestemmelsen omfatter lån, der er udbetalt senest  

 den 5. april 1995, og hvor låntager har søgt om  

 gældsovertagelse senest den 31. december 2005.
8.2.4. Gaver til anerkendte trosamfund Uanset en tinglysning er omfattet af § 4 eller  

 § 5, betales der kun den faste afgift efter § 7, ved  

 gaveoverdragelse af en fast ejendom til den danske folkekirkes kirker,  

 præsteembeder og menigheder eller til anerkendte trosamfund her i  

 landet.
Tilsvarende gælder gaveoverdragelser til visse foreninger,  

 selskaber, legater, stiftelser og andre institutioner, jf. § 10,  

 stk. 2.
 Bestemmelsen omfatter anerkendte trossamfund og foreninger  

 mv., der er godkendt efter boafgiftslovens § 3, stk. 2, til at  

 modtage gave og arv boafgiftsfrit, uden at der skal ansøges herom, jf.  

 skatteministeriets cirkulære nr. 139 af 27. juli 1998.
 Efter boafgiftslovens § 3, stk. 2, er  

 skatteministeren bemyndiget til at bevilge afgiftsfritagelse for arv, legat  

 og forsikringer mv., til offentlige institutioner, den danske folkekirke,  

 valgmenigheder, religiøse samfund, foreninger, selskaber eller  

 stiftelser med almenvelgørende eller andet almennyttigt  

 formål.
Afgiftsfrihed for de nævnte gaveskøder skal  

 dokumenteres ved, at skødemodtageren har afgivet følgende  

 erklæring på skøde, jf. § 9 i  

 bekendtgørelsen:»Gaveskødet er afgiftsfrit.
Ny adkomsthaver er  

 optaget i Told- og Skattestyrelsens cirkulære 1999-22 som godkendt  

 efter boafgiftslovens § 3, stk. 2, til at modtage gave og arv  

 boafgiftsfrit, uden at der skal ansøges herom.« Der er afgiftsfrihed for hele ejerskiftesummen, uanset  

 hvordan den berigtiges, medens der efter stempelloven kun var afgiftsfrihed  

 for forskellen mellem ejendommens værdi og prioritetsgældens  

 værdi.
 Skatteministeren har besluttet at indstille til  

 regeringen, at der fremsættes forslag til præcisering af  

 tinglysningsafgiftsloven, hvorefter § 10, stk. 2 og § 15,  

 stk. 2, tilsvarende finder anvendelse på gaver i henhold til  

 testamentarisk bestemmelse.
8.3. Fritagelsesregler for skibe og luftfartøjer i  

 registreringsområdet 8.3.1. Indskud af skibe og luftfartøjer i selskaber mv.
Ved § 15, stk. 1, nr. 1, præciseres det,  

 at registrering af adkomstændringer vedrørende skibe og  

 luftfartøjer i forbindelse med selskabsfusioner mv. fortsat skal  

 være afgiftsfri.
Se i øvrigt afsnit 7.5.
8.3.2. Skibe hjemmehørende i Grønland Indførsel af skibe hjemmehørende i  

 Grønland i skibsregistret anses ikke som registrering her i Danmark.  

 Sådanne indførsler kan derfor ske uden afgift.
Et skib anses som hjemmehørende i Grønland,  

 hvis skibet er registreret med hjemsted i Grønland.
Den registrerede  

 ejers bopæl eller hjemsted er uden betydning i denne  

 sammenhæng.
8.3.3. Fly hjemmehørende i Grønland Indførsel af luftfartøjer  

 hjemmehørende på Færøerne eller i Grønland i  

 Rettighedsregistret over Luftfartøjer eller i Nationalitetsregistret  

 anses ikke som registrering her i Danmark.
Sådanne indførsler  

 kan derfor ske uden afgift.
Overførelser fra Nationalitetsregistret  

 til Rettighedsregistret udløser heller ingen afgift.
 Et luftfartøj anses som hjemmehørende  

 på Færøerne eller i Grønland, hvis  

 luftfartøjets ejer eller bruger er hjemmehørende dér, og  

 hverken ejer eller bruger er hjemmehørende i den øvrige del af  

 riget.
8.3.4. Gaver til religiøse samfund Efter § 15, stk. 2, er der afgiftsfrihed for  

 gaver til anerkendte trossamfund mv. i form af skibe eller  

 luftfartøjer.
9. Registrering af ejer- og panterettigheder i skibe, jf. § 11 og  

 § 12 9.1. Registrering af ejerskab Der opkræves en afgift ved registrering i  

 skibsregistret af ejerforhold.
Afgiften udløses ved registrering af  

 ejerskifte.
Afgiften udløses endvidere ved registrering af ejerskab,  

 eksempelvis når et skib overføres fra udenlandsk registrering  

 til registrering i skibsregistret, uden at skibet i den forbindelse skifter  

 ejer.
Den endelige registrering af et betinget registreret  

 ejerforhold er afgiftsfri.
Den rene overføring af ejerrettigheder  

 mellem Fartøjsfortegnelsen, Skibsregistret og Dansk Internationalt  

 Skibsregister udløser ingen afgift.
 Afgiftsgrundlaget er ejerskiftesummen eller, når  

 registreringen ikke sker i forbindelse med et ejerskifte, værdien af  

 skibet på registreringstidspunktet.
 Den faste afgift på 1.400 kr. afløser  

 afgiften på 1.200 kr. for tinglysninger i henhold til retsafgiftsloven.  

 Der betales ingen fast afgift i forbindelse med registreringer.
9.2. Skibsbygningsattest (bilbrev) Der betales ingen afgift ved  

 førstegangsregistrering af en ejer af et nybygget skib på  

 grundlag af bilbrev eller lignende dokument.
9.3. Procentsatserne Afgiften for registrering af ejerforhold udgør 1  

 prm. for ethvert skib, der ikke er et fiskeskib eller et fritidsskib.
For  

 registrering af ejer af andre skibe er afgiftssatsen 4 prm. af  

 ejerskiftesummen.
Der sker herved en videreførelse af  

 skibsskødesatsen for handelsskibe, således at erhvervets  

 omkostninger svarer til internationalt niveau.
Efter lov om skibes  

 besætning anses ethvert skib, der ikke er fiskeskib eller et  

 fritidsskib, for et handelsskib.
9.4. Registrene Skibsregistret består af 3 registre,  

 Fartøjsfortegnelsen, Det almindelige Skibsregister og Dansk  

 Internationalt Skibsregister.
Registreringsreglerne er fra den 1. marts 1999  

 overført til søloven.
Skibe med en bruttotonnage på 5  

 eller derunder kan ikke registreres i skibsregistret.
Skibe, der allerede er  

 registreret i Skibsregistret, og som ved opmåling i dag får en  

 bruttotonnage på under 5, forbliver i Skibsregistret.
9.4.1. Fartøjsfortegnelsen Skibe, hvis bruttotonnage udgør mindre end 20, skal  

 anmeldes til Fartøjsfortegnelsen.
Fritidsskibe kan ikke optages i  

 Fartøjsfortegnelsen.
I Fartøjsfortegnelsen registreres matrikel  

 og ejerforhold, men ikke pantsætninger.
9.4.2. Det almindelige Skibsregister I Det almindelige Skibsregister registreres skibe, hvis  

 bruttotonnage udgør 20 og derover Skibe med en bruttotonnage mellem 5 og 20 kan frivilligt  

 registreres i Skibsregistret.
Det gælder også fritidsskibe.  

 Registrering i Det almindelige Skibsregister omfatter udover matrikel og  

 ejerforhold registrering af pantehæftelser.
 9.4.3. Dansk Internationalt Skibsregister.
I Dansk Internationalt Skibsregister registreres passager-  

 og lastskibe, hvis bruttotonnage udgør 20 og derover.
Der er tale om  

 en fuldstændig registrering ligesom i Det almindelige  

 Skibsregister.
9.5. Vurdering Hvis der ved registrering af ejer af skib ikke foreligger  

 en ejerskiftesum, hvoraf afgiften kan beregnes, skal den afgiftspligtige ved  

 anmeldelsen vedlægge en begrundet angivelse af værdien af skibet  

 eller luftfartøjet efter bedste skøn.
Vedlægges denne  

 angivelse ikke, eller er registreringsmyndigheden i tvivl om rigtigheden af  

 den angivne værdi, oversender registreringsmyndigheden  

 spørgsmålet om opgørelse af værdien til  

 afgiftsmyndigheden til afgørelse, når registreringsekspeditionen  

 er afsluttet.
Afgiftsmyndigheden lader herefter om fornødent  

 værdien fastsætte efter vurdering.
Se afsnit 15.3. om isoleret  

 bevisoptagelse ved retten på det sted, hvor fartøjet er  

 hjemmehørende.
Den afgiftspligtige hæfter for omkostningerne ved  

 vurderingen.
Skyldes vurderingen, at værdiangivelsen efter  

 afgiftsmyndighedens skøn har været for lav, bæres  

 omkostningerne dog af statskassen, medmindre vurderingen ligger mere end 10  

 pct. over den afgiftspligtiges værdiangivelse.
9.6. Skema.
Satsen for registrering af ejerforhold Registrering af ejerforhold til skibe* Fartøjsfortegnelsen Det alm.
Skibsregister Det internat.
Skibsregister Handelsskib 1 prm.
 1 prm.
Fiskeskib 4 prm.
 4 prm.
Fritidsskib - 4 prm.
Skibsbygningsattest (bilbrev)** 0 0 Satsen er 0 for skibe, hvis bruttotonnage er målt til 5 eller  

 derunder.
* ** Der betales ingen afgift ved  

 førstegangsregistrering af ejer af nybygget skib.
9.7. Skema.
Satsen for registrering af pant Registrering af pant i skibe Fartøjsfortegnelsen Det alm.
Skibsregister Det internat.
Skibsregister Handelsskib - 1 prm.
Fiskeskib - 1 prm.
Fritidsskib - 1,5 pct.
 Satsen er 1,5 pct. + 1.400 kr. for skibe, hvis bruttotonnage er målt  

 til 5 eller derunder.
9.8. Registrering af pant Registrering af pant i skibe, bortset fra retspant,  

 udløser en afgift på 1 prm. af det pantsikrede beløb.  

 Pantsætninger registreres i Det almindelige Skibsregister og Dansk  

 Internationalt Skibsregister, medens der ikke registreres pantsætninger  

 i Fartøjsfortegnelsen.
9.8.1. Fritidsskibe Registrering af pant i skibe, der registreres som  

 fritidsskibe, udløser en afgift på 1,5 pct. af det pantsikrede  

 beløb.
9.8.2. Mindre skibe Pant i skibe med en bruttotonnage på 5 eller  

 derunder, kan kun registreres ved tinglysning.
 Satsen er 1,5 pct. som for pantsætning af  

 løsøre i øvrigt.
Ved ændring af søloven er der sket en  

 ændring af reglerne for optagelse i Skibsregistret i forbindelse med  

 opmåling af skibe i tonnage.
Denne ændring har ikke betydning for  

 afgiften, da det er registreringen, der er afgørende, og skibets  

 placering i registrene entydigt fastlægger afgiftens  

 størrelse.
Ved registrering af ældre skibe er opmålingen  

 uden betydning, da de forbliver i registret.
For registrering af nye skibe,  

 er opmålingen afgørende for placering i registret.
Eksempel Der registreres et pantebrev på 1.000.000 kr. i et  

 fiskeskib den 3. januar 2000. Skibet har været registreret i  

 Skibsregistret siden 1993 på grundlag af en opmåling på 5  

 bruttoregistertons, men ville ved en ny opmåling ikke have en  

 bruttotonnage over 5. Pantebrevet registreres i Det almindelige  

 Skibsregister.
Afgiften udgør 1.000 kr.
9.8.3. Ændringer i pantet Afgiftsfri er registrering af ændringer i pant i  

 skibe, hvorved der inddrages andet eller yderligere skibe under pantet, hvis  

 pantsætteren ved den nye registrering er den samme som efter den  

 tidligere.
Der er indsat en bestemmelse svarende til § 5, stk. 4,  

 om ændring af pant i erhvervsaktiver.
Der skal ligesom efter § 5,  

 stk. 4, afgives erklæring af pantsætteren på  

 dokumentet, om at ændringen af pantet alene omfatter erhvervsaktiver,  

 og at der herved ingen ændring sker af det pantsikrede beløb  

 eller skift af pantsætter.
10. Registrering af ejer- og panterettigheder i luftfartøjer,  

 jf. § 13 og § 14 10.1. Registrering af overflytning og ejerskifte Der opkræves en afgift ved registrering af ejer af  

 luftfartøjer og af pant i luftfartøjer.
Der skal ikke kun  

 betales afgift ved registrering af ejerskifte, men også ved  

 registrering af ejerskab, f.eks. ved overflytning fra udenlandsk til dansk  

 registrering uden at der i den forbindelse foreligger et ejerskifte.
Den endelige registrering af et betinget registreret  

 ejerforhold er afgiftsfri.
Den rene overflytning af ejerrettigheder fra  

 Nationalitetsregistret til Rettighedsregistret udløser ingen  

 afgift.
10.2. Registrene Registrering af luftfartøjer sker i to registre.
I  

 Nationalitetsregistret foretages den første registrering af  

 ejerrettigheder.
Denne registrering overføres til Rettighedsregistret  

 over Luftfartøjer, hvis der senere skal ske registrering af pant i  

 luftfartøjet.
Luftfartøjer er fly, helikoptere mv.
10.3. Procentsatsen (ejerforhold) Afgiften for registrering af ejer af luftfartøj  

 eller andel heraf i Nationalitetsregistret udgør 1 prm. af  

 ejerskiftesummen.
Afgiftsgrundlaget er ejerskiftesummen eller, når  

 registreringen ikke sker i forbindelse med et ejerskifte, værdien af  

 luftfartøjet på registreringstidspunktet.
10.4. Vurdering Hvis der ved registrering af ejer af  

 luftfartøjer ikke foreligger en ejerskiftesum, hvoraf afgiften kan  

 beregnes, skal den afgiftspligtige ved anmeldelsen vedlægge  

 en begrundet angivelse af værdien af luftfartøjet  

 efter bedste skøn.
Vedlægges denne angivelse ikke, eller er  

 registreringsmyndigheden i tvivl om rigtigheden af den angivne værdi,  

 oversender registreringsmyndigheden  spørgsmålet om  

 opgørelse af værdien til afgiftsmyndigheden til  

 afgørelse, når registreringsekspeditionen er afsluttet.  

 Afgiftsmyndigheden lader herefter om fornødent værdien  

 fastsætte efter vurdering.
Se afsnit 15.3. om syn og skøn.
10.5. Pant Afgiften for registrering af pant, bortset fra retspant, i  

 luftfartøjer i Rettighedsregistret over Luftfartøjer er 1 prm.  

 af det pantsikrede beløb.
10.6. Ændringer i pantet Afgiftsfri er registrering af ændringer i pant i  

 luftfartøjer, hvorved der inddrages andet eller yderligere  

 luftfartøjer under pantet, hvis pantsætteren ved den nye  

 registrering er den samme som efter den tidligere.
Der er indsat en  

 bestemmelse svarende til § 5, stk. 4, om ændring af pant i  

 erhvervsaktiver.
Der skal ligesom efter § 5, stk. 4, afgives  

 erklæring af pantsætteren på dokumentet, om at  

 ændringen af pantet alene omfatter erhvervsaktiver, og at der herved  

 ingen ændring sker af det pantsikrede beløb eller skift af  

 pantsætter.
10.7. Mindre luftfartøjer Ved pant i luftfartøjer, der vejer under 5.700 kg  

 eller er registreret til højst 10 passagerer, udgør satsen 1,5  

 pct. som for pantsætning af løsøre i øvrigt.  

 Vægtgrænserne er MTOM (Maximum Take-Off Mass) i kilogram.
10.8. Skema.
Afgiftsats ved registrering af ejerskab Registrering af ejerforhold til luftfartøjer* Nationalitetsregistret Rettighedsregistret Vægt på 5.700 kg eller derover eller registreret til mere end  

 10 passagerer 1 prm.
 1 prm.
Vægt under 5.700 kg eller registreret til højst 10  

 passagerer 1 prm.
 1 prm.
 *	Afgiften udløses, når et luftfartøj  

 overføres fra udenlandsk registrering til registrering uden at  

 luftfartøjet skifter ejer.Den rene overføring af  

 ejerrettigheder fra Nationalitetsregistret til Rettighedsregistret  

 udløser ingen afgift.
10.9. Skema.
Afgiftssats ved registrering af pant Registrering af pant i luftfartøjer Nationalitetsregistret* Rettighedsregistret Vægt på 5.700 kg eller derover eller registreret til mere end  

 10 passagerer - 1 prm.
Vægt under 5.700 kg eller registreret til højst 10  

 passagerer - 1,5 pct.
 * Registrering af pant sker kun i  

 Rettighedsregistret.
11. Afgiftspligtens indtræden, afgiftsbetaling mv., jf.  

 § 16, 19, 20 og 21 11.1. Afgiftspligten indtræder Afgiftspligten indtræder ved  

 registreringsmyndighedens modtagelse af anmeldelse til tinglysning eller  

 registrering, jf. lovens § 16.
11.2. Afgiftens forfaldstid Afgiften forfalder ved anmeldelsen og skal indbetales til  

 registreringsmyndigheden samtidig med anmeldelsen.
Afgiften forhøjes  

 ved hel eller delvis manglende betaling.
11.3. Afgiften påvirker ikke tinglysningen eller  

 registreringen En manglende afgiftsbetaling påvirker ikke  

 tinglysningen eller registreringen.
Registreringsmyndigheden oversender en  

 sag til afgiftsmyndigheden, hvis den i forbindelse med en anmeldelse  

 skønner, at afgiftsbetalingen er forkert.
Den manglende betaling sanktioneres ved en forhøjet  

 afgift.
Bestemmelsen i § 20 om forhøjet afgift finder ikke  

 anvendelse i afgiftsforhold, der er omfattet af § 3, stk. 3, eller  

 § 4, stk. 2. I disse situationer betaler den afgiftspligtige eller  

 det offentlige omkostningerne ved vurderingen.
11.4. Forhøjet afgift Afgiften forhøjes ved hel eller delvis manglende  

 betaling.
Forhøjelsen udgør 5 pct. af det korrekte  

 afgiftsbeløb.
Er der sket delvis betaling, beregnes  

 afgiftsforhøjelsen af forskellen mellem det indbetalte beløb og  

 det korrekte afgiftsbeløb.
En forhøjelse på under 200 kr.  

 opkræves ikke.
 Fristen for betaling af det skyldige beløb og  

 afgiftsforhøjelsen er på 14 dage.
 Eksempel:
Et skøde med en ejerskiftesum på 2.000.000  

 kr. vedrørende en fast ejendom anmeldes til tinglysning.
Afgiften  

 udgør 12.000 kr., men den afgiftspligtige betaler kun 6.000 kr. ved  

 anmeldelsen.
Der mangler afgift på 6.000 kr., hvorfor  

 registreringsmyndigheden sender sagen videre.
Afgiftsmyndigheden resolverer,  

 at der skal betales en forhøjet afgift på 300 kr., svarende til  

 5 pct. af 6.000 kr.
Det samlede skyldige afgiftsbeløb udgør nu  

 6.300 kr.
11.5. Renter Er det skyldige afgiftsbeløb og  

 afgiftsforhøjelsen ikke er betalt inden udløbet af  

 betalingsfristen på 14 dage, skal der betales renter.
Renten  

 udgør 0,6 pct. om måneden af det samlede skyldige beløb  

 og beregnes for hver påbegyndt måned fra den 1. i den  

 måned, i hvilken det afkrævede beløb skal betales.
Der  

 opkræves dog mindst 50 kr. i rente.
11.6. Inddrivelse Skyldige afgifter og andre beløb, der  

 påhviler den afgiftspligtige som følge af manglende betaling af  

 afgiften, inddrives efter lovens § 21 ved pantsætning eller  

 indeholdelse i løn mv. efter de samme regler som gælder for  

 indrivelse af andre skatter og afgifter.
Administrative vedtagne bøder  

 kan ligeledes inddrives ved udpantning eller lønindeholdelse.
11.7. Gebyr Der skal betales et gebyr på 65 kr. for  

 erindringsskrivelser vedrørende manglende betaling.
12. Afgiftshæftelse, jf. § 18 Det er den afgiftspligtige, der har ansvaret for at betale  

 og beregne afgiften.
Den beregnede afgift skal fremgå af det anmeldte  

 dokument.
Er den afgiftspligtige i tvivl om beregningen, kan der fås  

 vejledning hos afgiftsmyndigheden.
12.1. Parterne hæfter ved ejerrettigheder og panterettigheder Ved et ejerskifte hæfter både overdrageren og  

 erhververen for betaling af afgiften.
 Ved en pantsætning hæfter både  

 pantsætter og panthaver for betaling af afgiften.
 Ved registrering af ejerforhold, der ikke skyldes  

 ejerskifte, hæfter den, der registreres som ejer, for betalingen.
12.2. Anmelderen hæfter Hvis ikke det er et ejerskifte eller en pantsætning,  

 der tinglyses, hæfter anmelderen alene for betaling af afgiften.  

 Anmelderen er den, der foretager anmeldelsen til tinglysning.
Anmelderen skal  

 efter tingbogsbekendtgørelsen i dokumentet angive navn, bopæl og  

 telefonnummer.
12.3. Ejendomsforbehold Ved anmeldelse til tinglysning af ejendomsforbehold i  

 motorkøretøjer mv. hæfter den, der tager  

 ejendomsforbehold i det pågældende køretøj.
13. Godtgørelse af afgiften, jf. § 22, 23 og 24 13.1. Anmeldelsen trækkes tilbage eller afvises Der sker godtgørelse af indbetalt afgift, hvis den  

 anmeldte tinglysning eller registrering af en eller anden grund ikke  

 gennemføres.
Det kan ske, hvis en anmeldelse til tinglysning eller  

 registrering afvises fra tinglysning eller registrering, når  

 betingelserne for lysning ikke er tilstede, eller når den afvises efter  

 anmelders begæring.
Godtgørelsen efter § 22  

 forudsætter, at anmeldelsen trækkes tilbage inden tinglysning  

 eller registrering har fundet sted.
Er der først sket tinglysning  

 eller registrering, må en eventuel godtgørelse ske efter lovens  

 § 23, jf. nedenfor.
Det beløb, der godtgøres, er det  

 indbetalte beløb med fradrag af den faste afgift på 1.400  

 kr.
Anmodning om godtgørelse skal indsendes gennem  

 registreringsmyndigheden, der ved påtegning anfører  

 størrelsen af det modtagne afgiftsbeløb, og afgiver  

 erklæring om, at anmeldelsen er trukket tilbage.
Afgiftsmyndigheden  

 træffer afgørelse om godtgørelse af beløbet inden  

 14 dage efter modtagelsen af anmodningen.
13.1.1. Genanmeldelse Det ikke tilbagebetalte beløb kan genanvendes, hvis  

 der sker fornyet anmeldelse til tinglysning eller registrering af samme  

 rettighed.
Den fornyede anmeldelse skal ske inden 6 måneder efter den  

 første indgivelse af anmeldelsen.
13.2. Registreringen aflyses eller udslettes Der sker godtgørelse af indbetalt afgift, bortset  

 fra den faste afgift, i følgende tilfælde:
 1)	Hvis et tinglyst/registreret ejerskifte er blevet aflyst eller  

 udslettet senest 9 måneder efter overtagelsen af det ejerskiftede.  

 Denne frist gælder ikke, hvis aflysning eller udsletningen er sket med  

 den begrundelse, at ejerskiftet har været betinget af en offentlig  

 myndigheds godkendelse, som ikke er opnået.
2)	Hvis et tinglyst/registreret pant er aflyst eller udslettet.
Det er  

 en betingelse, at pantebrevet ikke har været overgivet til kreditor  

 eller kreditors repræsentant og at der ikke er betalt ydelser i henhold  

 til pantebrevet.
Denne betingelse gælder dog ikke for pantebreve, der  

 er udstedt til sikkerhed for lån i realkreditinstitutter, Dansk  

 Landbrugs Realkreditfond eller pengeinstitutter.
For sådanne pantebreve  

 kan godtgørelse ske, når blot lånet ikke er hjemtaget,  

 selv om pantebrevet har været i kreditors besiddelse.
 3)	Hvis et tinglyst eller registreret pant er aflyst eller udslettet,  

 fordi der ved tinglysningen eller registreringen er sket en åbenbar  

 fejlagtig identifikation af det pantsatte, og denne fejl efterfølgende  

 berigtiges ved fornyet tinglysning eller registrering.
 4)	Hvis der er ydet godtgørelse som nævnt under 1), skal  

 der også ydes godtgørelse af den afgift, der er betalt i  

 forbindelse med en tilbageføring af ejerskiftet til den tidligere  

 ejer.
 Adgangen til godtgørelse omfatter ikke tinglyste  

 ejerpantebreve i de under 2) og 3) nævnte situationer.
 Skatteministeren har besluttet at indstille til  

 regeringen, at der fremsættes forslag til præcisering af  

 tinglysningsloven om, at begge betingelser under 2) skal være opfyldt,  

 jf. lovbemærkningerne.
Anmodning om godtgørelse skal indsendes gennem  

 registreringsmyndigheden, der ved påtegning anfører  

 størrelsen af det modtagne afgiftsbeløb, og afgiver  

 erklæring om, at ejerskiftet eller pantet er aflyst eller udslettet.  

 Afgiftsmyndigheden træffer afgørelse om godtgørelse af  

 beløbet inden 14 dage efter modtagelsen af anmodningen.
Fristen  

 afbrydes, hvis grundlaget for godtgørelse ikke fremgår  

 umiddelbart af det indsendte materiale.
Når dokumentation herfor er  

 modtaget, træffes afgørelsen om godtgørelse seneste 14  

 dage derefter.
Eksempler Der tinglyses et pantebrev til N-kredit på 1.000.000  

 kr., hvoraf der er betalt afgift med 16.400 kr.
Pantebrevet aflyses, og  

 N-kredit påtegner pantebrevet om, at der ikke er effektueret et  

 lån på grundlag af pantebrevet.
Der godtgøres 15.000  

 kr.
Der tinglyses et pantebrev til F-finansiering på  

 1.000.000 kr. og der er betalt afgift med 16.400 kr.
Pantebrevet aflyses, og  

 anmelderen påtegner pantebrevet om, at pantebrevet ikke har været  

 udleveret til kreditor og at der ikke er betalt ydelser på pantebrevet.  

 Der godtgøres 15.000 kr.
13.3. Åbenbare fejl i det anmeldte dokument Er der ved tinglysningen eller registreringen sket en  

 åbenbar fejlagtig identifikation af det pantsatte, eksempelvis  

 stelnummeret på bilen, og denne fejl efterfølgende berigtiges  

 ved fornyet tinglysning eller registrering, godtgøres afgiften, dog  

 med fradrag af 1.400 kr.
Det følger af § 22, stk. 1, nr. 4,  

 at der skal ske aflysning af det ukorrekte pantebrev og tinglysning med  

 betaling af ny afgift af det korrekte pantebrev.
Anmodning om  

 godtgørelse skal indgives senest 1 måned efter, at den  

 fejlagtige identifikation er berigtiget ved fornyet tinglysning eller
registrering.
 Ved berigtigelse af andre fejl i dokumentet, der  

 kræver fornyet tinglysning, skal der betales afgift efter § 5,  

 stk. 1 - 5. Ved tinglysning af vilkårændringer betales der  

 1.400 kr.
13.4. Tilbagebetaling af for meget betalt afgift Tilbagesøgning af evt. for meget betalt afgift skal  

 som udgangspunkt ske inden 5 år fra afgiftens indbetaling, jf. lov nr.  

 274 af 22. december 1908 om forældelse af visse fordringer.
Er afgiften  

 betalt efter en afgørelse fra afgiftsmyndigheden, kan der ske  

 tilbagebetaling, hvis afgørelsen genoptages eller ændres i  

 rekursinstansen.
Tilbagebetaling sker gennem afgiftsmyndigheden.
Forrentning  

 af tilbagebetaling foretages efter Skatteministeriets cirkulære nr. 157  

 af 14. oktober 1987 om forrentning af visse tilbagebetalingsbeløb.
13.5. Diplomatreglen § 24 Afgiftsmyndigheden godtgør efter § 24, jf.  

 § 10 i bekendtgørelsen, efter anmodning betalte afgifter af  

 tinglysninger og registreringer til, · · · · · · Det er afgørende for adgangen til  

 godtgørelse, at der er indgået en folkeretlig aftale om  

 fritagelse for skatter, afgifter mv., medens det er uden betydning om den  

 faste ejendom, løsøret, bilen, flyet eller skibet er erhvervet  

 til de ansattes benyttelse.
Afgiftsfriheden omfatter ikke ejerrettigheder og  

 panterettigheder, som de ansatte har erhvervet i privat øjemed.
 Der godtgøres efter denne bestemmelsen den fulde  

 afgift, dvs. procentafgiften og den faste afgift.
14. Registreringsmyndighedernes opgaver, jf. § 19 14.1. Stedlig kompetance Registreringsmyndigheden er tinglysningsmyndigheden i den  

 retskreds, hvor den faste ejendom ligger.
Registreringsmyndigheden er  

 endvidere Bil- og Personbogen i Århus.
 Registreringsmyndigheden for skibe er Skibsregistret.
 Registreringsmyndigheden for fly er Statens  

 Luftfartsvæsen.
14.2. Afgiftens betaling Registreringsmyndighedens opgave i forbindelse med  

 administration af afgiften er at modtage afgiftsbetalingen.  

 Registreringsmyndigheden træffer ikke afgørelser om afgiften.  

 Tinglysning eller registrering sker uafhængigt af afgiftsbetalingen.  

 Betales afgiften ikke, må sagen oversendes til afgiftsmyndigheden,  

 når tinglysning/registrering er sket. Ønsker anmelderen  

 dokumentet udleveret, påtegner afgiftsmyndigheden dokumentet om, at der  

 er verserende sag om afgiftens størrelse, forinden udleveringen.
14.3. Kvittering for afgiften Registreringsmyndigheden kvitterer indtil videre for  

 afgiftens betaling ved brug af stempelmærker (dommermærker).  

 Betales afgiften ikke kontant, foretages der markering af, at anmelderen har  

 den i § 17 nævnte tilladelse til særlig afregning, og  

 oplysning om den skyldige afgift overføres elektronisk til  

 afgiftsmyndigheden.
Kvittering i forbindelse med ikke papirbaserede  

 dokumenter kan være indeholdt i tinglysnings- eller  

 registreringspåtegningen.
Der kan indtil videre benyttes påklæbede  

 stempelpapirsmærker (forhandlermærker), der er kasseret af  

 forhandleren.
Det vil sige, at forhandleren har fornyet stempelmærket  

 med navn og datoen for stemplingen.
Der er ikke længere adgang til selv at berigtige  

 afgiften ved at benytte en stempelmærkemaskine.
Se afsnit 15.13. om  

 særlig afregning.
14.4. Åbenbare fejl ved betaling af afgiften De afgiftspligtige kan som hidtil få lejlighed til  

 at berigtige åbenbare fejl ved beregning af afgiften overfor  

 registreringsmyndigheden.
Tinglysningskontoret vil typisk telefonere efter et  

 åbenbart overset beløb eller en åbenbar glemt oplysning af  

 afgiftsmæssig karakter, hvorefter den afgiftspligtige efterbetaler  

 eller afgiver oplysningen i perioden mellem indlevering og lysning.
 Der ligger ikke heri en forvaltningsmæssig  

 afgørelse, der henhører under afgiftsmyndigheden efter  

 § 19, ligesom forholdet heller ikke omfattes af § 20.
 Eksempel:
Et ejerpantebrev med påtegning om ændring af  

 rentevilkår indleveres til tinglysning med 1.200 kr. i afgift, da  

 anmelder har glemt at afgiften nu er er forhøjet til 1.400 kr.
Der  

 telefoneres til anmelderen efter yderligere 200 kr., der straks efterbetales.  

 Dokumentet kan tinglyses uden forelæggelse for afgiftsmyndigheden.
 Om berigtigelse af fejl i selve dokumentet henvises til  

 afsnit 13.3. Om hel eller delvis manglende betaling henvises til afsnit 11.3.  

 Om berigtigelse af oplysninger overfor afgiftsmyndigheden henvises til afsnit  

 15.5.
 Berigtigelse af påtegninger af afgiftsmæssig  

 karakter sker efter de tinglysningsmæssige forskrifter herfor ved en ny  

 påtegning eller anden form for berigtigelse, hvor det klart  

 fremgår, hvem der har foretaget berigtigelsen, hvornår den er  

 foretaget, og hvad der er den oprindelige tekst og den nye tekst.
14.5. Afgiftsprøve Registreringsmyndigheden oversender en sag til  

 afgiftsmyndigheden, hvis den i forbindelse med en anmeldelse skønner,  

 at afgiftsbetalingen er forkert.
Registreringsmyndigheden underretter  

 samtidig anmelderen om oversendelsen til afgiftsmyndigheden.
14.6. Videregivelse af oplysninger Registreringsmyndigheden skal meddele afgiftsmyndigheden  

 de oplysninger, som registreringsmyndigheden er i besiddelse af om  

 registreringer til brug for afgiftskontrollen.
 Det er skatteministeriets opfattelse, at der efter  

 § 28 foreligger en pligt til at afgive de omhandlede oplysninger, og at  

 kopier af dokumenter til kontrolmæssig anvendelse må udleveres  

 uden afgift.
15. Afgiftsmyndighedens opgaver, jf. § 25 15.1. Stedlig kompetance Afgiftsmyndigheden i 1. instans er Told- og Skatteregion  

 Høje-Taastrup.
Det fremgår af § 7 i bekendtgørelse  

 nr. 565 af 2. juli 1999 (sagsudlægningsbekendtgørelsen).  

 Afgiftsmyndigheden afgør spørgsmål om afgiftspligt og  

 dennes størrelse, afgiftsgrundlaget og afgiftsfritagelser samt  

 spørgsmål om godtgørelse af afgift.
15.2. Vejledning Afgiftsmyndigheden yder vejledning til de afgiftspligtige,  

 som henvender sig inden anmeldelsen eller henvises af  

 registreringsmyndigheden med spørgsmål af betydning for  

 afgiftsberegningen.
Der kan ikke gives bindende forhåndsbesked mod  

 vederlag i sager om tinglysningsafgift.
Vejledende udtalelser fra  

 afgiftsmyndigheden har ikke bindende virkning.
Vejledende udtalelser kan ikke  

 påklages efter § 26 eller § 27.
15.3. Vurdering af skib og luftfartøj Vurdering af et skib eller luftfartøj efter lovens  

 § 3, stk. 3, indbringes for retten med henblik på en  

 sagkyndig vurdering efter retsplejelovens regler om isoleret bevisoptagelse,  

 såfremt anmelderen og afgiftsmyndigheden ikke er enige om at få  

 foretaget en vurdering ved en branchekyndig uden rettens bistand.
Retten kan  

 afvise anmodningen, hvis bevisoptagelsen skønnes  

 overflødig.
Afgiftsmyndigheden og den afgiftspligtige kan i  

 fællesskab henvende sig til en brancheorganisation, og få udpeget  

 en person, der ikke har tilknytning til parterne.
Enhver af parterne kan pege  

 på en person til valg af syn- og skønsmand, men retten er ikke  

 bundet af parternes ønske.
Afgiftsmyndigheden udfærdiger udkast til  

 skønstemaet, foreslår valg af skønsmand, og  

 repræsenterer statskassen under retsmøde i sagen.
Det  

 fremgår af § 2 i bekendtgørelsen.
Det skal klart og  

 tydeligt angives, hvad der er skønsforretningens genstand og  

 formål, det vil sige at der skal foreligge en sagsfremstilling og de  

 spørgsmål, der ønskes besvaret af skønsmanden.
Er  

 der ikke enighed om skønstema og skønsmænd, afholdes der  

 retsmøde, hvor den afgiftspligtige er tilsagt, hvorefter retten  

 fastlægger skønstemaet og udmelder  

 skønsmændene.
Udmeldelsen af skønsmanden sker ved et  

 udmeldelsesdekret.
Der kan kun udmeldes syn og skøn om faktiske  

 spørgsmål og ikke om retlige spørgsmål.  

 Skønsmanden underretter parterne om, hvornår og hvor  

 forretningen foregår, hvilket normalt er, hvor skibet eller  

 luftfartøjet befinder sig.
Der kan klages over en syns- og  

 skønsmands fremgangsmåde til den pågældende ret.  

 Skønsmanden afgiver sin forklaring ved en til retten stilet skiftlig  

 erklæring.
Finder en af parterne det hensigtsmæssigt, kan han  

 begære, at skønsmanden afgiver forklaring og  

 skønserklæringen i et retsmøde (mundtlig afhjemling),  

 hvor retten kan afkræve skønsmanden yderligere forklaring.
Det  

 er ikke muligt at få afholdt et nyt syn og skøn om det samme  

 spørgsmål.
Den afgiftspligtige hæfter for omkostningerne ved en  

 vurdering.
Hvis vurderingen foretages, fordi den afgiftspligtiges angivelse  

 af værdien efter afgiftsmyndighedens skøn har været for  

 lav, bæres omkostningerne dog af statskassen, medmindre  

 værdiansættelsen ligger mere end 10 pct. over den  

 afgiftspligtiges værdiangivelse.
Den afgiftspligtiges omkostninger ved  

 syn og skøn i 1. instans på afgiftsmyndighedens foranledning er  

 ikke omfattet af reglerne i omkostningsdækningsloven.
15.4. Vurdering af fast ejendom Vurdering af en fast ejendom sker på  

 afgiftsmyndighedens foranledning efter vurderingsloven.
Den afgiftspligtige  

 hæfter for omkostningerne ved en vurdering.
Hvis vurderingen foretages,  

 fordi den afgiftspligtiges angivelse af værdien efter  

 afgiftsmyndighedens skøn har været for lav, bæres  

 omkostningerne dog af statskassen, medmindre værdiansættelsen  

 ligger mere end 10 pct. over den afgiftspligtiges værdiangivelse.
15.5. Berigtigelse af oplysninger Anmelder eller parter har overfor afgiftsmyndigheden  

 lejlighed til at berigtige de afgivne erklæringer om afgiftsgrundlagets  

 størrelse, herunder foretage efterfølgende  

 værdiangivelser, indtil der foreligger en afgørelse fra  

 afgiftsmyndigheden eller Landsskatteretten.
Det gælder fremover  

 også i forbindelse med låneombytninger.
15.6. Godtgørelse Afgiftsmyndigheden godtgør efter anmodning de ved  

 anmeldelsen indbetalte afgiftsbeløb efter lovens §§ 22- 24.
15.7. Kvittering for godtgørelse Det godtgjorte beløb skal påføres  

 dokumentet ved en påtegning.
15.8. Kontrol Afgiftsmyndigheden foretager kontrol med afgiftens rette  

 betaling.
Kontrollen kan ske ved stikprøvekontrol, f.eks. ved at  

 afgiftsmyndigheden gennemser registreringer ved et tinglysningskontor for en  

 bestemt dag.
15.9. Sagsbehandlingsfrister Udbetaling af godtgørelsen efter § 22 skal ske  

 senest 14 dage efter afgiftsmyndighedens modtagelse af anmodningen.
 Afgiftsmyndigheden skal som udgangspunkt træffe  

 afgørelse om godtgørelse efter § 23 senest 14 dage  

 efter modtagelse af anmodningen.
15.10. Sagsfremstilling Afgiftsmyndigheden udarbejder en sagsfremstilling, der  

 skal sendes til den afgiftspligtige til udtalelse, før der  

 træffes afgørelse i en sag, der kan påklages til  

 Landsskatteretten, jf. skattestyrelseslovens § 3.
15.11. Opkrævning og inddrivelse Opkrævnings- og inddrivelsesmyndighed er de  

 statslige told-og skatteregioner.
15.12. De endelige administrative afgørelser Told- og Skattestyrelsen er rekursmyndighed i sager, der  

 ikke henhører under Landsskatteretten efter lovens § 27, jf.  

 § 11 i sagsudlægningsbekendtgørelse nr. 565 af 2. juli  

 1999. Styrelsen træffer den endelige administrative afgørelse i  

 sager vedrørende afgiftspligtens indtræden efter § 16,  

 vilkår og regler for tilladelse til virksomheder til at berigtige  

 afgiften efter § 17, den afgiftspligtige fysiske eller juridiske person  

 og hæftelse efter § 18, afgiftsforhøjelse efter § 20,  

 og renter af afgiftstilsvar efter § 17.
 Styrelsen træffer den endelige administrative  

 afgørelse i spørgsmål om forældelse i forbindelse  

 med opkrævning og inddrivelse af afgiften.
15.13. Tilladelse til særlig afregning Told- og Skatteregion Høje-Taastrup kan tillade, at en virksomhed betaler  

 afgiften månedligt.
En tilladelse kan gøres betinget af, at  

 virksomheden stiller sikkerhed for betaling af afgiften.
Sikkerheden kan have  

 karakter af kontant depositum, bankgaranti, kautionsforsikring eller  

 lignende.
Virksomheden pålægges at stille sikkerhed, når  

 virksomheden flere gange ikke har betalt skatter og afgifter rettidigt og  

 samtidig er i restance med et større beløb, eller når  

 virksomhedens kapitalgrundlag er trukket ud af virksomheden.
Derudover kan  

 virksomheden pålægges sikkerhedsstillelse, hvis en virksomheds  

 ejer eller lignende tidligere har været skyld i, at told- og  

 skattemyndighederne har lidt et tab.
Sikkerhed stilles med et beløb,  

 der svarer til virksomhedens forventede tilsvar af skatter og afgifter m.v. i  

 en 3-måneders periode.
Kravet om sikkerhedsstillelse ophører,  

 når virksomheden ikke længere er i restance og i de seneste 12  

 måneder har betalt skatter og afgifter rettidigt.
 Virksomheder med hjemsted i udlandet kan kun få en  

 tilladelse, hvis de udpeger en herboende repræsentant.  

 Repræsentanten stiller på virksomhedens vegne sikkerhed efter  

 påkrav.
En tilladelse kan tilbagekaldes med 3 måneders  

 varsel, hvis betingelserne for tilladelsen ikke overholdes.
Tilladelsen  

 tilbagekaldes, hvis det konstateres at en virksomhed indenfor de seneste 12  

 afregningsmåneder ikke har betalt rettidigt 4 gange.
Afgiftsmyndigheden fremsender efter udløbet af hver  

 måned en opkrævning på grundlag af  

 registreringsmyndighedens elektroniske registreringer.
Der kan i forbindelse  

 med afgiftsmyndighedens revision foretages efterfølgende regulering af  

 afgiftsbeløbet.
Afgiftsmyndigheden kan stille krav om, at virksomheden  

 skal føre et regnskab for afgiften, der umiddelbart kan afstemmes,  

 således at virksomheden efter udløbet af hver  

 afkrævningsperiode kan angive afgiftsgrundlaget og afgiftens  

 størrelse.
Told- og Skatteregion Høje-Taastrup kan  

 fastsætte betingelser for tilladelsen.
Det kan eksempelvis betinges, at  

 der ikke kan ydes kredit i de retskredse, hvor registreringsmyndigheden endnu  

 ikke har indført elektronisk anmeldelse.
Det kan endvidere betinges,  

 at der anvendes CVR- eller SE-nummer for såvel virksomheden som dens  

 filialer som identifikationsnøgler.
Der kan herudover sættes  

 betingelser i forbindelse med at en koncernvirksomhed ønsker at samle  

 afregningsfunktioner ét sted i koncernen for alle dokumenter, der  

 anmeldes af de enkelte selskaber i koncernen eller hvor flere virksomheder i  

 forening ejer et selskab eller i forening driver en virksomhed, der anmelder  

 dokumenter til tinglysning eller registrering.
15.13.1. Betalingsfrist En tilladelse til månedlig afregning  

 indebærer, at den samlede afgift for en kalendermåned forfalder  

 til betaling den 15. i den følgende kalendermåned.
Betales  

 afgiften ikke rettidigt, forrentes den manglende betaling med 1,3 pct. for  

 hver påbegyndt måned, regnet fra forfaldstidspunktet, dog mindst  

 med 50 kr.
 Skatteministeren har besluttet at indstille til  

 regeringen at der fremsættes forslag til lov om opkrævning af  

 skatter og afgifter mv., hvor sanktionsbestemmelser, rentebestemmelser mv.  

 harmoniseres.
16. Landsskatterettens opgaver, jf. § 27 16.1. Afgørelser om afgiftspligt, afgiftsgrundlag og  

 afgiftsfritagelser Afgiftsmyndighedens afgørelser om afgiftspligt,  

 afgiftsgrundlag og afgiftsfritagelser kan administrativt påklages til  

 Landsskatteretten.
Landsskatteretten træffer således  

 afgørelse i klagesager, der vedrører spørgsmål om  

 afgiftspligt, afgiftsgrundlaget og afgiftsfritagelser samt  

 spørgsmål om godtgørelse af afgift.
 Landsskatteretten afgør endvidere  

 spørgsmål om et afgiftskrav var forældet på  

 tidspunktet for afgiftsmyndighedens afgørelse.
16.2. Sagsbehandling Ved klage til Landsskatteretten finder  

 skattestyrelseslovens kapitler 3 og 3 A anvendelse.
Skattestyrelseslovens kapitel 3 indeholder bl.a. regler om  

 klagefrister, indholdsmæssige krav til klagen, betaling af klageafgift,  

 klagebehandlingen, genoptagelse, syn og skøn og  

 domstolsprøvelse.
Det fremgår bl.a. heraf, at klagen skal  

 være modtaget i Landsskatteretten senest 3 måneder efter  

 klagerens modtagelse af den afgørelse, der klages over.  

 Skattestyrelseslovens kapitel 3 A indeholder regler om  

 omkostningsdækning.
 Ved klage til Landsskatteretten efter denne lov finder  

 cirkulære nr. 42 af 25. marts 1998 om sagsbehandling i forbindelse med  

 ændret klagestruktur for forskellige skatte- og afgiftslove  

 anvendelse.
16.3. Klageafgift Der betales en klageafgift.
Beløbet, der  

 udgør 600 kr., reguleres efter personskattelovens § 20.
 Får den afgiftspligtige helt eller delvist medhold,  

 tilbagebetales klageafgiften.
17. Kontrol, jf. § 28 og 29 17.1. Oplysninger fra registreringsmyndigheden Afgiftsmyndigheden har adgang til  

 registreringsmyndighedens registreringer med henblik på kontrol med  

 afgiftsbetalingen.
Registreringsmyndigheden skal således på  

 begæring give afgiftsmyndigheden de oplysninger om registreringer, som  

 registreringsmyndigheden er i besiddelse af, og som er  

 nødvendige for at kontrollere afgiftens rigtige betaling.  

 Registreringsmyndigheden skal derudover på begæring give  

 afgiftsmyndigheden oplysninger om forhold af betydning for  

 afgiftskontrollen.
Denne kontrolbestemmelse er nødvendiggjort af, at  

 det alene er registreringsmyndigheden, der ligger inde med de oplysninger,  

 der er nødvendige for, at afgiftsmyndigheden kan kontrollere afgiftens  

 rigtige betaling.
Kontrolmuligheden udnyttes ved, at afgiftsmyndigheden  

 udtager kontrolrelevante oplysninger efter gennemgang af de registrerede  

 oplysninger, herunder foretager stikprøvekontrol ved at  

 afgiftsmyndigheden gennemser alle registreringer ved et tinglysningskontor  

 for en bestemt dag.
17.2. Oplysninger fra de afgiftspligtige Afgiftsmyndigheden kan indhente oplysninger om forhold af  

 betydning for afgiftskontrollen fra de afgiftspligtige og fra virksomheder  

 med tilladelse til månedlig afregning.
 Det er den rettighed, der anmeldes til registrering, der  

 lægges til grund for afgiftsberegningen, og registreringsmyndigheden  

 undersøger kun afgiftsgrundlaget på grundlag af det materiale,  

 der kræves efter registreringslovgivningen.
Henviser den anmeldte rettighed til et underliggende  

 dokument, der ikke er vedlagt anmeldelsen, lægges den anmeldte  

 rettighed til grund for afgiftsopgørelsen, medmindre anmeldelsen i  

 øvrigt giver registreringsmyndigheden anledning til at betvivle  

 afgiftsgrundlagets rigtighed.
Der stilles ikke krav om at foreviste  

 købsaftaler opbevares af retten.
Henviser det anmeldte dokument til  

 vilkår i et underliggende dokument, og er dette dokument indleveret til  

 registreringsmyndigheden sammen med det dokument, der skal registreres, skal  

 afgiftsmyndigheden under den stikprøvemæssige kontrol være  

 opmærksom herpå.
18. Straffebestemmelser, jf. § 30 og 31 18.1. Straffebestemmelser Der kan straffes med bøde, hvis en afgiftspligtig  

 groft uagtsomt eller forsætligt beregner afgiften forkert eller afgiver  

 forkerte eller vildledende oplysninger.
Det kan straffes med bøde,  

 hvis en afgiftspligtig afgiver forkerte oplysninger mv. til brug for  

 afgiftsmyndighedens afgørelse om godtgørelse af afgift.
 Der kan straffes med bøde eller fængsel i  

 indtil 2 år, hvis en afgiftspligtig med forsæt til at unddrage  

 statskassen afgift eller til med fortsæt at opnå en uberettiget  

 godtgørelse, opgør afgiftsgrundlaget eller beregner afgiften  

 forkert eller afgiver forkerte eller vildledende oplysninger eller fortier  

 oplysninger til brug for afgiftsmyndighedens beregning af afgiften eller til  

 brug for afgiftsmyndighedens afgørelse om godtgørelse af  

 afgift.
 Efter straffelovens § 23 omfatter den for en  

 lovovertrædelse givne straffebestemmelse alle, der ved tilskyndelse,  

 råd eller dåd har medvirket til gerningen.
 Efter straffelovens § 92 straffes en  

 lovovertrædelse ikke, hvis der er indtrådt forældelse efter  

 §§ 93 - 94. Forældelsesfristen er 2 år, når straffen  

 for overtrædelsen ikke vil overstige bøde eller fængsel i  

 1 år og 5 år, når straffen for overtrædelsen ikke vil  

 overstige bøde eller fængsel i 4 år.
18.2. Administrativ bødestraf Told- og Skatteregion Høje-Taastrup er bemyndiget  

 til at tilkendegive den afgiftspligtige, at en overtrædelse, der ikke  

 medfører højere straf end bøde, kan afgøres uden  

 retslig forfølgning, mod erkendelse af overtrædelsen og betaling  

 af en nærmere angivet bøde.
Regionens afgørelse kan  

 påklages til Told- og Skattestyrelsen, jf. § 11 i  

 bekendtgørelsen.
19. Ikrafttrædelses- og overgangsbestemmelser, jf.  

§ 32 19.1. Anmeldelser, der er afgiftsberigtiget efter stempelloven Den nye registreringsafgift finder anvendelse på de  

 anmeldelser til tinglysning eller registrering, som sker den 1. januar 2000  

 eller senere.
Det er registreringsmyndighedens modtagelse af anmeldelsen, der  

 er afgørende.
Der skal ikke betales afgift efter loven i det omfang, det  

 dokument, der anmeldes til tinglysning eller registrering, allerede er  

 afgiftsberigtiget efter stempelloven eller er ustemplet i henhold til  

 fritagelsesbestemmelserne i stempelloven, hvis stempelpligten er  

 indtrådt før den 1. januar 2000. Der skal derfor ikke betales en  

 forskelsafgift eller ske refusion i det omfang stempelafgiften afviger fra  

 registreringsafgiften, men den faste afgift på 1.400 kr. skal dog  

 betales.
Den faste afgift på 1.400 kr. skal dog ikke betales, hvis der  

 allerede er betalt tinglysningsafgift af det dokument, der anmeldes til  

 tinglysning efter lovens ikrafttræden.
Det vil være  

 tilfældet, hvis dokumentet inden ikrafttrædelsesdatoen har  

 været anmeldt til tinglysning, men er blevet afvist herfra, og  

 påny anmeldes til tinglysning inden 3 måneder.
19.2. Ændringer i tidligere stemplede dokumenter Når der ved anmeldelse af et dokument skal tages  

 hensyn til det anvendte stempel vedrørende et tidligere stemplet  

 dokument, skal det tidligere dokument, såfremt dets stempelpligt er  

 indtrådt inden lovens ikrafttræden, anses for stemplet efter  

 reglerne i denne lov, når ændringer i dokumentet anmeldes til  

 tinglysning eller registrering.
 Det gælder, uanset om det pågældende  

 dokument er ustemplet i henhold til fritagelsesbestemmelserne i stempelloven  

 eller ikke er stemplet efter sit pålydende i henhold til en  

 værdierklæring efter stempellovens § 57, stk. 4, 2.  

 pkt.
Ved tinglysning eller registrering af en forhøjelse  

 af det pantsikrede beløb efter et pantebrev betales afgift af  

 forskellen mellem resthæftelsen - for ejerpantebreve dog hovedstolen -  

 og den nye pantehæftelse.
Ved tinglysning af andre påtegninger  

 på pantebreve, herunder vedrørende rykninger eller  

 relaksationer, samt ændring i rente-, afdrags- eller  

 opsigelsesvilkår, betales afgift efter registreringsafgiftslovens  

 § 7.
 Der er ikke en bestemmelse om afgiftsfrihed for rene  

 afløsningsdokumenter svarende til stempellovens § 10.
 Eksempler:
Et skøde på en fritidsejendom med en  

 ejerskiftesum på 1.000.000 kr. er oprettet den 18. december 1999. Efter  

 stempelloven er stempelfristen 4 uger og stempelafgiften er 12.000 kr.
Der er  

 ikke oprettet slutseddel.
Skødet anmeldes - uden at der er betalt  

 stempelafgift - til tinglysning den 3. januar 2000. Ved beregning af afgiften  

 anvendes de nye regler.
Skødet afgiftsberigtiges ved anmeldelsen med  

 6.000 kr. + 1.400 kr.
 Et ejerpantebrev på 10.000.000 kr. med pant i et  

 skib er oprettet den 28. december 1999 til sikkerhed for en tabskaution, og  

 indleveres til registrering den 3. januar 2000. Der er ved oprettelsen  

 afgivet erklæring om, at pantebrevet er afgiftsfrit efter stempellovens  

 § 62, stk. 1. nr. 1. Afgiften er 0, da pantebrevet efter  

 overgangsbestemmelsen anses berigtiget efter de nye regler.
Et pantebrev på 110.000.000 kr. med pant i en  

 ubebygget grund er oprettet den 28. december 1999, og indleveres til  

 tinglysning den 3. januar 2000. Der er ved oprettelsen afgivet  

 erklæring om, at pantets værdi kun udgør 10.000.000 kr.  

 Dokumentet kunne været stemplet med 450.000 kr. efter stempelloven, men  

 dokumentet er ustemplet ved anmeldelsen.
Der skal betales afgift på  

 1.650.000 kr. + 1.400 kr.
Et pantebrev på 1.000.000 kr. med pant i en fast  

 ejendom er oprettet og tinglyst den 25. september 1999, hvor der er betalt  

 stempelafgift.
En påtegning på pantebrevet af 9. november om  

 renteændring er afvist den 3. december 1999 som følge af  

 manglende underskrift.
Pantebrevet indleveres påny til tinglysning den  

 10. januar 2000. Afgiften er 0.
